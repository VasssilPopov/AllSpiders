{"url": "http://www.bnews.bg/article/257903-demi_lovato_sama_poiska_da_vleze_v_klinika", "text": "\n \r\nДеми Ловато отново преминава през тежък период, след като скъса с приятеля си и отново влезе в клиника. Този път обаче всичко това е по нейно желание. След животозастрашаващото й предозиране през лятото, Деми Ловато се бори отново със зависимостта си към наркотици. Тя е горда, че се справя по-добре и дори през късния януари отпразнува 6 месеца трезвеност. Въпреки това обаче, тя взела решение да се върне в клиниката, без да е предозирала. Според източници певицата сама преценила, че това е правилното решение. Тя казва, че иска да е сигурна, че ще се възстанови изцяло и няма да разочарова феновете си. Заради това се фокусира още повече върху борбата си със зависимостта.  \r\n\r\n Деми прекарала няколко седмици в клиниката и сега изглежда отново е вкъщи, както виждаме от социалните медии. Там тя е радостна да сподели, че продължава да тренира и дори да чупи зъби по време на упражненията си по бокс, пише missbloom. Същевременно, обаче, връзката й с дизайнера Хенри Леви приключи след само 4 месеца заедно. Двамата за първи път бяха видени заедно през ноември и от тогава няколко пъти се оказват в центъра на вниманието. Двойката няколко пъти поема на романтични пътешествия – на Нова година в Аспен, а Свети Валентин пък прекараха заедно в Париж. Въпреки това източници потвърдиха, че от съвсем скоро не са заедно, без да назовават причината. \r\n  \r\n \n\t\t\t\t\t\t", "date": "2019.03.07", "title": "Деми Ловато сама поиска да влезе в клиника"}
{"url": "http://www.bnews.bg/article/257899-shtamat_na_morbili_u_nas_e_vnesen_ot_italiya_ili_germaniya", "text": "\n Увеличават се случаите на морбили у нас. Те вече са 92. Засегнати са областите Благоевград, Бургас, Пловдив, София и София-град. Изследване в немска лаборатория е показало, че щамът, които циркулира у нас, е внесен от Италия или Германия. Това съобщи директорът на Националния център по заразни и паразитни болести проф. Тодор Кантарджиев пред БНТ. \r\n\r\n В германска лаборатория са изпратени проби на 21 болни от морбили от Разложко и София. Резултатите потвърдили съмненията на здравните власти, че щамът, който циркулира у нас, е различен от внесения през 2017 година от Украйна. \r\n\r\n \"Щамът е нов внос от Италия или Германия. По този начин ние показваме, че нямаме вътрешно разпространение на морбилния вирус и че системата ни по отношение контрол на морбили работи\", коментира проф. Тодор Кантарджиев. \r\n\r\n Според Кантарджиев 38% от заразените с морбили са деца ненавършили възрастта за имунизация. \"Да се пазят неваксинираните деца и всички деца до 8-годишна възраст, които нямат една имунизация, трябва да бъдат имунизирани. След което пропуснатите на 12-годишна възраст - реимунизирани\", посъветва той. \r\n\r\n Ваксините не са опасни, коментира алергологът академик Богдан Петрунов. \"Тук става въпрос за вкарване в организма на човека на продукти, които стимулират мощно защитните сили. Без ваксините ние, фактически, огромна част от инфекциозните заболявания, които съществуват, ние просто ще загиваме\", обясни той. \r\n\r\n От Националния център по заразни и паразитни болести съобщиха, че за момента няма данни за усложнения при заразените с морбили у нас. \r\n \n\t\t\t\t\t\t", "date": "2019.03.07", "title": "Щамът на морбили у нас е внесен от Италия или Германия"}
{"url": "http://www.bnews.bg/article/257898-bsp_predstavi_kandidatite_si_za_tsik_i_obyavi_kato_pobeda_izbora_na_nov_sastav", "text": "\n БСП представи кандидатите си за членове на Централната избирателна комисия пред журналисти в централата на партията, предаде Novini.bg. \r\n\r\n ,,След кански мъки и трудно разбираеми спорове най-сетне се стигна до изпълнение на разпоредбите на ЦИК по отношение на състава, което считаме за наш успех. Ние практически принудихме управляващите да се съобразят с разпоредбите на закона. За съжаление не успяхме да убедим другите партии по други важни теми от изборното законодателство. Възможностите за машинното гласуване бяха окастрени, а прагът на преференциите в момента е непосилно висок'', заяви народният представител от опозицията Крум Зарков. \r\n\r\n Шестимата кандидати за членове на новата ЦИК са Таня Цанева, която и в момента е част от ЦИК, като по думите на Зарков тя трябва да осигури приемственост с новите. Другите кандидатури са тези на Николай Николов, Силвия Дюкенджиева, Силвия Стойчева, Емил Войнов и Цветанка Георгиева. \r\n\r\n ,,Единствените указания към тях са да спазват закона и да следят за неговото спазване. От вас очакваме здрава и законосъобразна работа'', обърна се Крум Зарков към тях, след което разясни, че парламентарната група на партията е посочила него да представи шестте кандидатури в парламентарната комисия и после в пленарна зала. \r\n\r\n ,,Но това не означава, че БСП се връща в парламента. Аз просто ще ги представя, но БСП няма да участва в заседанията, нито ще гласува решения'', посочи Зарков. \r\n\r\n ,,Няма никакви основания за подобни твърдения, знаехме, че този дебат ще се отвори, когато поискахме смяна на състава. Става въпрос за принципна позиция и спазване на закона'', отговори депутатът на въпрос дали смяната на старите членове на ЦИК от квотата на БСП има нещо общо с вътрешната опозиция срещуКорнелия Нинова. \r\n\r\n ,,Това не е разчистване на сметки, изобщо не става дума за такова нещо'', увери Крум Зарков. \r\n \n\t\t\t\t\t\t", "date": "2019.03.07", "title": "БСП представи кандидатите си за ЦИК и обяви като победа избора на нов състав"}
{"url": "http://www.bnews.bg/article/257890-predi_da_se_samoubie_kiyt_flint_umolyaval_saprugata_si_da_se_zavarne_pri_nego", "text": "\n Флинт отлагал продажбата на дома си в графство Есекс с надеждата да се сдобри с половинката си, която е японска диджейка. Миналата година двойката се раздели. \r\n\r\n \"Кийт винаги си мислеше, че двамата ще се справят с настъпилата криза, звънеше ѝ по телефона, умоляваше я. Но тя не склони и настояваше домът им да бъде продаден. Това прекърши Кийт. Маюми не е виновна, но изглежда, че Флинт си бе помислил, че няма да може да продължи живота си без нея\", посочи цитиран от таблоида близък на музиканта. \r\n\r\n Вокалистът на британската група The Prodigy Кийт Флинт беше намерен мъртъв в дома си на 4 март. Неговият състав взе решение да отмени всичките си концерти след кончината му. \r\n\r\n Преди да сложи край на живота си, вокалистът на групата \"Продиджи\" Кийт Флинт умолявал съпругата си Маюми Каи да се завърне у дома, пише в. \"Сън\". \r\n\r\n   \r\n\r\n   \r\n \n\t\t\t\t\t\t", "date": "2019.03.07", "title": "Преди да се самоубие Кийт Флинт умолявал съпругата си да се завърне при него "}
{"url": "http://www.bnews.bg/article/257905-diamanteniya_kral_pochina_po_vreme_na_operatsiya_za_uvelichavane_na_penisa", "text": "\n Белгийският бизнесмен Ехуд Арие Ланядо, наричан и Диамантения крал, почина по време на операция за увеличаване на пениса, написа британският в. Дейли мейл. \r\n\r\n 56-годишният предприемач си отиде в неделя, в частна клиника в Париж. Официалната причина за смъртта на мъжа е сърдечен удар. Това пише на сайта на неговата компания Омега диамант със седалище в белгийското пристанище Антверпен. Инфарктът е бил получен по време на хирургическата интервенция, допълни още лондонското издание. \r\n\r\n Ланядо бе смятан за един от най-богатите европейци. Точни данни за неговото състояние обаче все още не са излизали. Според наличната информация покойният притежаваше една от най-скъпите сгради в Монако, чиято цена се определя на 34 млн. паунда. За него се смята, че е бил притежател на луксозни недвижими имоти в Лос Анджелис, Ница и Монте Карло. \r\n\r\n Покойният започна кариерата си в Тел Авив като дребен търговец на бижута. По-късно той създаде мрежа за покупка и продажба на скъпоценни камъни, която действаше в Африка, Азия и Европа. Ланядо продаде най-скъпия диамант в света Blue moon of Josephine. Купувачът бе бизнесмен от Хонконг, а сключената през 2015 г. сделка бе за 48 млн. евро. \r\n\r\n Ланядо имаше проблеми с властите в Белгия. През 2013 г. той бе обвинен в контрабанда и данъчни измами в особено големи размери. Диамантения крал и неговият съдружник Силвен Голдберг платиха 130 млн. евро в хазната, за да се спасят от съдебно преследване. Данъчните в западноевропейското кралство започнаха наскоро ново разследване. Двамата трябваше да дадат показания пред прокуратура в Антверпен на 14 март. \r\n \n\t\t\t\t\t\t", "date": "2019.03.07", "title": "Диамантения крал почина по време на операция за увеличаване на пениса"}
{"url": "http://www.bnews.bg/article/257885-gotvyat_novo_otlagane_na_elektronnite_dokumenti_za_samolichnost", "text": "\n Държавата се готви да отложи отново въвеждането на електронните документи за самоличност.Пред форума за електронното управление вицепремиерът Томислав Дончев каза, че държавата ще запази съществуващите системи за електронна идентификация, предаде БНР. \r\n  \r\nВъвеждането на електронните документи беше отложено за пореден път с промени в закона миналата година и сега срокът е 1 януари 2020 г. \r\n  \r\nВицепремиерът Томислав Дончев изрази увереност, че МВР ще се справи с поставения по-дълъг срок, но направи уговорката, че дори МВР да успее, подмяната на документите няма да стане изведнъж. Поради тази причина е нужно до въвеждането на новите електронни документи да бъдат \"мобилизирани всички досега съществуващи системи за електронна идентификация\". \r\n  \r\nОще миналата година МВР обещаха, че ще направи всичко възможно, за да спази дадената му допълнителна година срок за новите документи. \r\n\r\n Няма данни какво е направено досега. Законодателните инициативи за електронните услуги изпреварват значително технологичната готовност на администрациите за прилагането им, отчетоха пък от Сдружението на общините. \r\nСофтуерните лицензи и липсата на желание за електронизация остава проблем. От Агенцията за електронно управление пък смятат, че тази година може да бъде изградена облачната инфраструктура, върху която да бъдат разположени съществуващите в момента и новите информационни системи на централните и общински администрации. \r\n \n\t\t\t\t\t\t", "date": "2019.03.07", "title": "Готвят ново отлагане на електронните документи за самоличност"}
{"url": "http://www.bnews.bg/article/257904-zdravnite_rabotnitsi_sled_sreshta_s_maya_manolova_prodalzhavame_s_protestite", "text": "\n На 25 март продължаваме с протестите. Ще изкараме и палатки, ако се налага. Това каза Мая Илиева, организатор на протеста на медицинските специалисти във Фейсбук, по време на среща с националния омбудсман Мая Манолова, предаде репортер на Novini.bg \r\n\r\n Много ще разчитаме на г-жа Манолова да е посредник между управляващите и нас, защото в момента сме сами, добави Илиева. \r\n\r\n Желаем да имаме независими съсловни организации, заяви Благовеста Костова, представител на Алианса на българските акушерки. Заради липса на всякакъв вид регулация до майките и бебета застават немедицински лица с търговска цел. Жените са объркани – те имат нужда от акушерка до себе си, което Министерството на здравеопазването не е решило законодателно. Затова ще настояваме и с палаткови лагери за промяна на Закона за съсловните организации. Чувстваме се потиснати под една шапка, посочи Костова. \r\n\r\n Цял свят ни признава, но не и в България. Защо? Много е просто – лобистки интетеси, които противопоставят хората и лишават гражданите от физиотерапия, каза Ценка Пантева, съпредседател на Асоциацията на физиотерапевтите в България. \r\n\r\n Присъединяваме се към исканията. Трудът ни е супер подценен, защото тези клинични пътеки, които може би са написани на половин крак, са написани от хора, които не са виждали болните. Освен това остойностяването на труда ни е под всякаква критика. Истината е, че всяко едно съсловие, знаейки своите проблеми, ще се саморегулира и ще постави проблемите си. Ние – акушерите, физиотерапевтите и медицинските сестри, сме едно, защото сме еднакво подценени, еднакво зле сме. Нашето министерство не ни обръща внимание. Ние му пишем, протестираме и какво от това? Нищо. Борим се за промяна на Закона за съсловните организации, за да могат 17-те професии в медицината да отстояват интересите си, заяви Ценка Пантева. \r\n\r\n По думите на Александър Александров, председател на Сдружението на фелдшерите в България, фелдшерите винаги са били за това всяка професия да си има отделна съсловна организация. \"Здравни грижи\" е направление в медицинското обучение – професия \"здравни грижи\" няма От много години ни баламосват с Асоциация по здравни грижи – това е стар социалистически метод за потискане на общественото мнение, на индивидуалния глас – всичко да е в един кюп, в колхоза, структури, които са извън демократичния тип на мислене. Управляващите вече 14 години ясно са ни показали, че се страхуват от демокрацията. Това не е демокрация. Имам чувството, че в Министерството работят глухи хора. Ще отстояваме правата си докрай, докато не постигнем целта си, подчерта Алкесандров. \r\n\r\n Имате пълната ми подкрепа. Заявявам категорично, че исканията ви са абсолютно справедливи. Това е даже минимумът, който трябва да поискате, заяви омбудсманът Мая Манолова. \r\n\r\n Сблъсквали сме в цялата страна с моя екип с десетки случаи на медицински специалисти - сестри, фелдшери, акушерки, които са тотално подценени. Това е ситуацията в 90% от лечебните заведения. Няма как пациентите да получат адекватна здравна грижа при положение, че няма кой да им я предостави. Според медицинските стандарти липсва остойностяване на минималната медицинска грижа, полагана от сестри, акушерки, физиотерапевти, фелдшери. Има регламент, кйто изисква определен брой лекари в съответните отделения по съответните специалности, но изискванията за брой сестри са пожелателни, което означава, че броят медицински сестри и тяхното заплащане са последната грижа на ръководството на съответното лечебно заведение. Според мен трябва да се тръгне от тук и министърът на здравеопазването и шефът на НЗОК би следвало да започнат именно от това - ясен регламент на минималната медицинска грижа, полагана от сестри, акушерки, физиотерапевти, фелдшери и остойностяване. Така по естествен начин ще бъдат увеличени възнагражденията, няма да вземат по 500-600-700 лева, заяви Манолова. \r\n\r\n Това наистина са много болезнени проблеми. На няколко пъти ми се случва млади медицински сестри, които си поставят проблемите, да им кажа \"Добре, ние сме се разбрали, ще дойда след два месеца да видя какво се е променило\", а те казват: \"Чудесно, но след два месеца ние много се надяваме да не сме тук. Вие ще го направите, но два месеца за нас вече са прекалено - ние просто заминаваме\".  Загубата на квалифицирани млади хора е в една посока – през Терминал 2, от което страда нацията, каза още Мая Манолова. \r\n \n\t\t\t\t\t\t", "date": "2019.03.07", "title": "Здравните работници след среща с Мая Манолова: Продължаваме с протестите"}
{"url": "http://www.bnews.bg/article/257886-tsvetan_sokolov_preminava_v_evropeyskiya_shampion", "text": "\n Шампионът на Русия и Европа Зенит (Казан) ще се опита да привлече в редиците си звездата на националния ни отбор Цветан Соколов, съобщава \"Гадзета дело Спорт\". \r\n\r\n Българинът в момента се състезава за италианския Кучине Лубе (Чивитанава), но руският тим иска да се възползва от клаузата в договора на Соколов, която му позволява да напусне отбора след края на сезона. \r\n\r\n Зенит иска родният диагонал да замени напускащия в посока Модена американски посрещач Матю Андерсън. \r\n\r\n Интересното е, че един от лидерите на руския тим Максим Михайлов играе на любимата позиция на Соколов - диагонал. Наставникът Владимир Алекно ще бъде изправен пред тежката дилема кой от двамата да бъде поставен на позицията посрещач, ако Цецо премине в редиците на руснаците. \r\n \n\t\t\t\t\t\t", "date": "2019.03.07", "title": "Цветан Соколов преминава в европейския шампион?"}
{"url": "http://www.bnews.bg/article/257906-vdovitsata_nataliya_gurkova_s_prasten_za_500_hil", "text": "\n Наталия Гуркова обори слуховете, че мафията на ЮАР я е принудила да се откаже от наследството, което й се полага като вдовица на черногорския търговец на диаманти Джордже Михалевич \r\n\r\n За Мис България не е от особено значение дали ще получи известна сума от състоянието на покойния си съпруг, тъй като приживе той се погрижил за нея тя да е обезпечена до живот. Вдовицата на черногорския бизнесмен наскоро се завърна в публичното пространство. От траура успя да я измъкне друг мъж. Режисьорът Стилиян Иванов я убеди да застане пред камерата му за съвместния онлайн проект, в който Гуркова се изявява в ролята на водеща. \r\n\r\n Съвзела се от трагедията, Наталия вече обхожда медиите, макар да избягва темата за трагичната смърт на своя любим, писа „Ретро“. \r\n\r\n Дори и да не получи и 1 долар от наследството на Михалевич, Гуркова притежава завидна колекция от диаманти, един от които показа по време на последната си изява по БТВ преди няколко дни. Вместо брачната халка върху безименния пръст на дясната й ръка грее изключително масивен диамант. \r\n\r\n Според запознати бижуто е само прашинка в колекцията на Мис България. Преди години, на сватбата й с Михалевич, всеки един от гостите получи диамант за спомен от младоженците. Твърди се, че най-чистите диаманти черногорецът не е пускал в търговската мрежа, а е подарявал на съпругата си. \r\n\r\n Скъпите дарове през годините Гуркова пази в банков трезор, като се смята, че те са на стойност близо $10 милиона. Специалисти допускат, че диамантът върху ръката й може да струва половин милион долара. \r\n \n\t\t\t\t\t\t", "date": "2019.03.07", "title": "Вдовицата Наталия Гуркова с пръстен за $500 хил.\r\n"}
{"url": "http://www.bnews.bg/article/257887-osadiha_narkoplasyor_v_ruse_na_3_godini_zatvor", "text": "\n В Русе мъж е осъден на три години затвор за притежание на наркотици с цел разпространение и за отглеждане на марихуана. Това съобщиха от прокуратурата. \r\n\r\n Случаят е от юни миналата година. Тогава у Г.Г. били открити близо 297 грама марихуана на обща стойност 1781 лева и амфетамин с тегло 1,86 грама за 55,80 лева. Мъжът отглеждал и 17 стръка марихуана. \r\n\r\n Той се признал за виновен и сключил споразумение с Русенската окръжна прокуратура, което било одобрено от съда. Осъденият ще трябва да заплати и глоба от 5000 лева. Наложено му е принудително и шестмесечно лечение. \r\n \n\t\t\t\t\t\t", "date": "2019.03.07", "title": "Осъдиха наркопласьор в Русе на 3 години затвор"}
{"url": "http://www.bnews.bg/article/257896-mvr_kupuva_novi_200_patrulki", "text": "\n 15 високоскоростни небрандирани автомобила ще дебнат нарушители по магистрали и първокласни пътища, съобщи на брифинг в Пловдив директорът на Охранителна полиция ст. комисар Тодор Гребенаров. \"Бегачките\" ще бъдат позиционирани на отсечки, където любителите на високи скорости обичат да изпробват възможностите на колите си.  \r\n\r\n До края на годината чрез Гаранционния фонд ще бъдат купени още 200 патрулки за Пътна полиция, съобщи Гребенаров. 120 от тях ще бъдат с високо технологични параметри. Колите ще са комбита, за да може в тях да бъдат поставяни апаратурата и документите на съответния екип. Останалите 80 автомобила ще бъдат високо проходими, за да отреагират при бедствия и аварии.  \r\n\r\n 25 автопатрулни коли ще бъдат предоставени на ОД МВР Пловдив, обещаха от МВР. Подобряването на материално техническата база е един от способите , с които министерството планира да ограничи пътния травматизъм. В област Пловдив тенденцията за голям брой пътно-транспортни произшествия се запазва а броят на ранените и убитите е висок.  \r\n\r\n Контролът по пътищата ще бъде засилен, предстои закупуване и на нови камери. Следващите месеца министреството е планирало и закупуване на нови дрог- тестове.  \r\n\r\n Днес се проведе годишният отчет анализ на ОД МВР - Пловдив, като след приключването му главният секретар Ивайло Иванов, който даде много добра оценка на работата на пловдивската полиция. \"Има какво да се по отношение на битовата престъпност и работата в малките населени места\", коментира той.   \r\n \n\t\t\t\t\t\t", "date": "2019.03.07", "title": "МВР купува нови 200 патрулки"}
{"url": "http://www.bnews.bg/article/257897-eliten_restorant_natrovi_sas_sushi_nasko_mesechkov_i_zhena_mu", "text": "\n Танцьорът и хореограф се натровил с развалена храна и се наложило да бъде хоспитализиран, съобщи самият той. Жена му Кремена също пострадала, но за щастие и двамата вече са добре. \r\n\r\n Онзи ден съпрузите посетили популярен столичен ресторант, но вместо да се радват на романтика и приятни миговe, те завършили в болница. Скоро след като се прибрали вкъщи, Наско и Кремена получили силни болки и режещи спазми в корема, започнали да повръщат, а мъките им продължили до сутринта. В болницата, която посетили по спешност, успели да ги закрепят със системи, но въпреки това следващите часове се оказали дълги и тежки за стомасите им, писа „Уикенд“. \r\n\r\n „Много съм разочарован. Уж известен и реномиран ресторант, а да предлагат на клиентите развалена храна! С Кремена вечеряхме суши, друго не сме яли, така че по всяка вероятност това е причината за натравянето”, коментира Месечков. Първоначално той обмислял да съди собствениците на заведението за немарливост, но вече се чувствал по-добре и решил да не се товари с черни мисли и да забрави за случката. „Със сигурност повече няма да стъпим там, приятелите ни също!”, категоричен е Атанас. Той все пак е сигнализирал Агенцията за безопасност на храните, че в заведението се предлагат опасни манджи.  \r\n\r\n Междувременно популярният танцьор има и други занимания. Той издирва най-доброто учебно заведение за дъщеря си Айлин, която от септември ще тръгне на детска градина. Известно е, че Наско и жена му не пестят пари, когато става въпрос за малкото им момиче, затова изобщо не проучили държавните забавачки, а се насочили директно към частните. Хореографът много държи Айлин да говори чужди езици и планира да я запише на английски, немски и френски, макар че още е в съвсем ранна възраст.  \r\n\r\n „Откакто станах баща, приоритетите ми коренно се промениха. Работата вече е на заден план, а семейството ми е на първо място. Искам най-доброто за дъщеря си! Съвсем скоро ще я вкарам и в залата по танци. Надявам се, че е наследила моя талант”, разказва Месечков. \r\n\r\n   \r\n \n\t\t\t\t\t\t", "date": "2019.03.07", "title": "Елитен ресторант натрови със суши Наско Месечков и жена му"}
{"url": "http://www.bnews.bg/article/257889-nad_7_mln_dalzhat_na_bdzh_makedonskite_zheleznitsi", "text": "\n Официалният дълг на македонските железници към БДЖ е малко над 7 млн. евро, каза изпълнителният директор на \"Холдинг БДЖ\" ЕАД Никола Василев пред журналисти в Скопие след първото заседание на Междуправителствената комисия за икономическо сътрудничество между България и Северна Македония. \r\n\r\n Той уточни, че дългът е разделен на няколко части - от 1991 г. до 1996 г. и от 1997 г. до 2006 г. След 2007 г. са натрупани задължения най-вече към \"БДЖ-Товарни превози\". За първата част от парите, които се дължат, вече е било договорено, че македонските железници ще получат държавна помощ. \r\n\r\n По думите на Василев македонските железници признават задълженията си към БДЖ, но имат затруднения да ги погасят. \"Те споделиха, че имат над 76 млн. евро общо задължение и принципно изпитват трудност да го обслужват изобщо\", посочи Василев, цитиран от БТА. Изпълнителният директор на \"Холдинг БДЖ\" допълни, че разговорите с македонските му колеги са били ползотворни и не е имало разногласия и спорове по сметките за дълга. Според него, освен постепенното изплащане на дълга, македонските железници трябва да спрат да трупат нови дългове. \r\n\r\n Финансовият директор на \"Холдинг БДЖ\" ЕАД Филип Алексиев добави, че през годините са се правили опити този проблем да бъде разрешен, но те са били неуспешни. \"Затова в момента сме в Скопие - за разговор с техните железници. Разбрахме се в разумно кратък срок те да ни предложат някакви условия, при които биха могли да изплатят тези задължения\", заяви Алексиев. \r\n \n\t\t\t\t\t\t", "date": "2019.03.07", "title": "Над €7 млн. дължат на БДЖ македонските железници "}
{"url": "http://www.bnews.bg/article/257907-boyko_vasilev_dava_5_bona_za_invitro", "text": "\n ВБойко Василев се подготвял да влезе в редиците на зрелите татковци. Водещият на „Панорама“, който в началото на януари чукна 49 години, бил готов да има второ дете от настоящата си любовница Албена Колчакова. \r\n\r\n Бойко и 12 години по-младата от него брюнетка били засечени да си правят хормонални изследвания в известна столична лаборатория, разположена на пъпа на града. Двамата се появили там в ранни зори, още с отварянето, за да избегнат тълпите от пациенти и да не рискуват Василев да бъде разпознат, писа „Ретро“. \r\n\r\n Посещението в медицинския център било първа стъпка, с която двойката трябвало да тръгне по дългия път на инвитро процедурите. Тъй като от известно време насам журналистът и половинката му опитвали тя да зачене по естествен път, но добрата вест така и не ги сполитала, след сериозен разговор мистър „Панорама“ и любимата му взели решение да опитат и чрез изкуствено оплождане. \r\n\r\n Процедурата щяла да бъде финансирана изцяло от джоба на Бойко, който бил готов да даде всичко само за да стане татко за втори път. Един опит възлиза на около 5 000 лева. Толкова са необходими за всеки следващ път, ако първият се окаже неуспешен. \r\n\r\n Водещият и новата му изгора Албена, редакторка в БНТ, се залюбили още през 2016 г., а малко след това заживели и под един покрив. Мисълта за сватба също никак не им била чужда, но сега наблягали на работата за общ наследник. \r\n\r\n Василев и бившата му жена се разделиха с гръм и трясък преди 2 години, като тогава се заговори, че изневяра от нейна страна е довела до фиаското помежду им. \r\n \n\t\t\t\t\t\t", "date": "2019.03.07", "title": "Бойко Василев дава 5 бона за инвитро"}
{"url": "http://www.bnews.bg/article/257894-aleks_sarchadzhieva_otnovo_se_usmihva", "text": "\n Алекс Сърчаджиева намери сили да се върне към живота. Два месеца след смъртта на бащата на детето си – Иван Ласкин, която я тласна към пълна депресия, актрисата отново се усмихва. Това, което ѝ върна желанието за живот, е работа и дъщеря ѝ.  \r\n\r\n Водещата на „ВИП Брадър” изненада приятно всички свои фенове, като се появи във видимо добра форма и чудесно настроение на публичната прожекция на най-новия сериал, в който участва. Това е комедията „Господин Х и морето” на Нова тв. Първият епизод бе излъчен миналата седмица не само по телевизията, но и в столично кино, където най-верните фенове на звездите в продукцията имаха възможност да ги видят на живо, писа „Уикенд“. \r\n\r\n Никой обаче не очакваше Алекс да се появи на срещата, а още по-малко – да изглежда толкова добре. Броени дни по-рано тя пропусна предпремиерата на сериала, която бе пред журналисти. Затова бе истинско събитие, което пристигна в киното за среща със своите почитатели. Актрисата бе възвърнала присъщата си лъчезарност, с която всички я познават и заради която я обичат. Тя намери сили за искрена усмивка, когато видя своите колеги, особено децата от сериала. „Браво! Силно момиче!”, шушукаха почитатели на чаровната Алекс.  \r\n\r\n Според нейни познати, работата и грижите за малката ѝ дъщеричка са единственото, което ѝ е дало сили да се оттласне от дъното и да продължи напред, след като изгуби своята половинка. Както е известно, Алекс се върна на сцената едва няколко дни след погребението. „Тя няма друг избор. Все пак е майка, има дете, което трябва да отгледа и възпита. Но тя има и нужда да бъде заета, за да се разсейва от мъката”, коментират в актьорските среди. \r\n\r\n Дни по-рано звездата даде единственото си засега интервю след смъртта на Ласкин, в което разказа за ада, през който преминава. На лицето ѝ нито веднъж не се появи дори бегъл намек за усмивка. Напротив – актрисата изглеждаше напълно отчаяна. Говори се дори, че месеци наред е била на успокоителни – първо заради болестта на любимия си, а след това – заради смъртта му.  \r\n\r\n Премиерата на „Господин Х” е първото публично събитие, на което дъщерята на Пепа Николова се появява, като се изключат ангажиментите в театъра, свързани с работата ѝ. На всички направи впечатление, че макар да показва добро настроение, тя все още не е свалила траура. Бе облечена изцяло в черно, със скромно, затворено деколте и покрити ръце. Не беше с прическа, не носеше грим, не беше сложила дори червило. Вероятно от уважение към траура ѝ нейните колежки в сериала Доротея Толева и Станислава Николова също бяха облечени в черно, макар и в много по-палави модели.  \r\n \n\t\t\t\t\t\t", "date": "2019.03.07", "title": "Алекс Сърчаджиева отново се усмихва!\r\n"}
{"url": "http://www.bnews.bg/article/257901-otvlyakoha_13_godishno_momiche_s_tsel_brak", "text": "\n Окръжна прокуратура-Стара Загора наблюдава досъдебно производство за отвличане на 13-годишно момиче. \r\nПо делото е установено, че на 5 март в павелбанско село малолетното момиче било отвлечено с цел брак. След сигнал на роднини, пострадалата е била намерена в друго село. По делото е извършен оглед на местопроизшествие, разпитани са свидетели. \r\nУстановени са четири лица, от които три непълнолетни момчета и мъж, на 34 години, отвлекли малолетното момиче, както и автомобила, с който се предвижвали. Предстои те да бъдат привлечени в качеството на обвиняеми. Иззети са видеозаписи, по които се извършва техническа експертиза, назначена е и съдебномедицинска експертиза. \r\nНаказанието, което се предвижда за престъпление по чл. 142, ал.2 от НК, е лишаване от свобода от 7 до 15 години. \r\n \n\t\t\t\t\t\t", "date": "2019.03.07", "title": "Отвлякоха 13-годишно момиче с цел брак"}
{"url": "http://www.bnews.bg/article/257883-tri_kompanii_s_oferta_za_stroitelstvoto_na_turski_potok_v_balgariya", "text": "\n Три компании са подали оферти за обществената поръчка на \"Булгартрансгаз\" за новата газова отсечка от турската граница до сръбския град Зайчар. Това стана ясно по време на публично отваряне на документацията. \r\nПълните имена на кандидатите ще бъдат разпространени със съобщение на държавния газопресносен оператор. \r\nСред подалите оферти са консорциум от Саудитска Арабия и Италия, заяви изпълнителният директор на „Булгартрансгаз“ Владимир Малинов. \r\n\"Булгартрансгаз\" отвори днес офертите в процедурата за избор на изпълнител за доставка на необходимите материали и оборудване, инвестиционно проектиране, изграждане и въвеждане в експлоатация на разширението на газопреносната инфраструктура. \r\nПроцедурата е с наименование \"Доставка на необходимите материали и оборудване, инвестиционно проектиране - фаза работен проект, изграждане и въвеждане в експлоатация на обект: \"Разширение на газопреносната инфраструктура на \"Булгартрансгаз\" ЕАД паралелно на северния (магистрален) газопровод до българо-сръбската граница\", етап: \"Линейна част\". \r\n \n\t\t\t\t\t\t", "date": "2019.03.07", "title": "Три компании с оферта за строителството на „Турски поток“ в България"}
{"url": "http://www.bnews.bg/article/257902-prokuraturata_obvini_edin_ot_narkomanite_napadnali_lekar", "text": "\n Районната прокуратура в Пазарджик привлече като обвиняем 29-годишен мъж, за това, че на 5 март в Пазарджик, в медицински кабинет, насочил нож към тялото на доктор Емил Величков и го заплашил с убийство, съобщават от Апелативната прокуратура в Пловдив. \r\nДо момента е установено, че на 5 март в Пазарджик, обвиняемият е посетил кабинета на общопрактикуващ лекар, като поискал да му се издаде рецепта за лекарство под специален режим. Докторът отказал, понеже младежът не бил сред пациентите му. Тогава обвиняемият насочил нож към лекаря. \r\nПодаден бил сигнал в полицията, като 29-годишният нападател е задържан близо до лекарския кабинет. По делото са извършени процесуално-следствени действия - разпити на свидетели, иззети са веществени доказателства - нож, назначени са експертизи. \r\nОбвиняемият е задържан за 72 часа с постановление на наблюдаващия прокурор. Утре Районната прокуратура ще внесе искане в съда за определяне на мярка за неотклонение „задържане под стража“. \r\n \n\t\t\t\t\t\t", "date": "2019.03.07", "title": "Прокуратурата обвини един от наркоманите, нападнали лекар"}
{"url": "http://www.bnews.bg/article/257884-otlaganeto_na_brekzit_izglezhda_vse_po_neizbezhno", "text": "\n Великобритания вероятно ще трябва да отложи излизането си от Европейския съюз, ако законодателите отхвърлят предложената от правителство сделка при гласуването следващата седмица. Това заяви финансовият министър Филип Хамънд, цитиран от Ройтерс. \r\nАко предложеното от министър-председателката Тереза Мей споразумение за напускане не бъде прието от британския парламент, депутатите ще трябва да решават дали да отложат Брекзита или да хвърлят петата по големина икономика в света в хаос чрез напускане без сделка. \r\n\"Правителството е наясно каква е волята на парламента по въпроса. Парламентът ще гласува да не се напуска ЕС без сделка. Дълбоко уверен съм в това\", каза Хамънд пред радио Би Би Си. \r\nПо план Обединеното кралство би трябвало да напусне ЕС след 22 дни, но ако парламентът отхвърли сделката, това ще постави под съмнение въпросите как, кога и дори дали изобщо Великобритания ще осъществи най-драстичната промяна във външната и търговската си политика от повече от век. \r\nХамънд предупреди колегите си евроскептици, че ако не подкрепят предложената от правителството сделка, ще се изправят пред риска от по-тесни икономически отношения с ЕС. \r\n\r\n \"Тогава ще се окажем на непозната територия, където ще е нужен консенсус в Камарата на представителите, а това неизбежно означава, че ще трябва да се правят компромиси. За да се избегне това, колегите ми трябва да гласуват за сделката\", отбеляза министърът. Запитан направо дали би напуснал кабинета, ако Мей реши страната да излезе от ЕС без споразумение, Хамънд отговори: \"Винаги съм казвал, че за мен вариантът Великобритания да излезе от ЕС без сделка е много лош\". \r\n \n\t\t\t\t\t\t", "date": "2019.03.07", "title": "Отлагането на Брекзит изглежда все по-неизбежно"}
{"url": "http://www.bnews.bg/article/257879-nadupchenata_sofiya_vliza_v_novi_remonti", "text": "\n Сериозните ремонти по улиците на София започват от днес, 49 фирми работят на също толкова места в столицата.  \r\n\r\n Това обяви зам.-кметът Дончо Барбалов, който провери ремонтните дейности на ул. „Русалка“ между „Черковна“ и „Васил Друмев“. Миналата година бяха ремонтирани над 1200 улици с 38 млн. лева. надявам се тази година да не са по-малко, уточни Барбалов. 63 млн. лева са предвидени в бюджета за капиталова програма, допълни той. \r\n\r\n През март стартира ремонт по ул. \"Каменоделска\", където предстои подмяна на трамвайното трасе и трамваят ще бъде спрян до средата на август. Ще има автобус, който ще поеме движението. След 15 юни за 1 месец ще бъде затворена за автомобили ул. \"Черковна\", защото \"Топлофикация\" ще ремонтира свой колектор напречно на улицата\", уточни Барбалов. Предстои ремонт и на бул. „Президент Линкълн“ в кв. \"Овча купел\", предаде Офнюз. \r\n\r\n Столична община ще следи стриктно за изпълнението и качеството на ремонтните дейности и ще налага глоби на фирмите при нужда, увери Барбалов.  \r\n \n\t\t\t\t\t\t", "date": "2019.03.07", "title": "Надупчената София влиза в нови ремонти"}
{"url": "http://www.bnews.bg/article/257881-galena_shte_pee_na_svatbata_na_tsetsi_krasimirova_marian_kyurpanov_sred_vip_gostite", "text": "\n Само една родна звезда ще бъде гост на сватбата на Цеци Красимирова! \r\n\r\n Само роднини и приятели ще присъстват на сватбата на Цеци Красимирова. Не Азис, както първоначално се предполагаше, а Галена ще е звездата, която ще забавлява гостите на пищното сватбено тържество на Цеци с нейния любим Майкъл Струмейтис. Изпълнителката от „Пайнер” обаче ще бъде там не като гост, а на работа. Тя ще излезе на сцената, ще изпълни няколко парчета и ще си тръгне, издадоха източниците на „Уикенд”.  \r\n\r\n От популярните български лица единствено Мариан Кюрпанов има покана за тържеството. Двамата с Цеци станали близки още когато стартирали кариерата си на модели преди повече от 20 години. Оттогава поддържали отношенията си и до ден днешен били като брат и сестра. Преди години се говореше, че са имали и интимна връзка, но според заопонати това не отговаря на истината. \r\n\r\n Самата моделка преди дни излезе с официално обръщение, с което опроверга слуховете, че е изпратила покани на Азис и Ивайла Бакалова. „Тя никога не е била близка с Азис. Не се е карала с него, просто се познават, но не поддържат връзка”, обясни пред „Уикенд” приятел на моделката.  \r\n\r\n С Ивайла Бакалова положението било същото. Според информация на вестника, Цеци е била изключително близки не с бившата Мис България, а по-скоро със сестра ѝ Божидара. Официалната версия гласи, че отношенията им охладнели, когато бъдещата булка се преместила да живее в Испания. Заради разстоянието, което ги дели, приятелките постепенно спрели да общуват и към момента нито се срещат, нито се чуват по телефона. Има обаче и друга любопитна подробност около края на тяхната близост. Майкъл, за когото Цеци ще се омъжва, имал връзка с нея още преди години. След като живеят заедно 2 години обаче се разделят и той завърта афера с Божидара. \r\n\r\n Двамата били заедно почти година, а след още няколко забежки Струмейтис отново се върнал при Красимирова.  \r\n\r\n Най-видните гости на сватбата ще бъдат дъщерята на булката – Джудит, бъдещата тъща и сестрата на Цеци със семейството си. Макар да не очаква родни звезди в най-щастливия си ден, младоженката е наела българи, които да се грижат за организацията на събитието. За външния вид на булката ще се грижи дизайнерката Евгения Борисова. \r\n\r\n Колкото до замъка - „Това е много красива, старинна сграда, която изглежда като в приказките. Цялата ще бъде декорирана с цветя”, твърдят източниците на „Уикенд”. Булчинската рокля ще бъде уникат. Изработва я българската дизайнерка, но с платове, които са купувани от Дубай. „Това е истинска висша мода с много специална конструкция, ръчен труд и изключително качество”, смятат близки на младоженката. Според тях, дрехата ще е толкова специална, че сигурно ще се наложи да се облича с асистент, както е с почти всички произведения на висшата мода, която създава не просто облекла, а произведения на изкуството.  \r\n\r\n Сред изненадите за гостите ще бъде изпълнение на състав за български народни танци. В такава група в Барселона танцува самата Цеци и много от поканените очакват по време на тържеството тя да хвърли роклята-уникат и да я смени с народна носия, за да участва в програмата, която съставът ще изнесе. Освен български фолклор ще звучи и фламенко. Поканен е един от най-популярните състави, изпълняващи традиционния за Южна Испания танц.  \r\n\r\n Сватбата е насрочена за 12 май. Както е известно, бъдещият съпруг на българската красавица има слава на мултимилионер, спечелил богатството си с търговия със законно отглеждана марихуана за медицински цели. Пред много от гостите стоял въпросът какво да подарят на младоженците, които на практика имат всичко. Цеци обаче ги успокоила, че подаръците не я интересуват и най-вероятно ще се събират пари, които ще бъдат дарени за благотворителност. В този ден за нея било важно само да бъде заобиколена с хора, които наистина обича и които държат на нея.  \r\n \n\t\t\t\t\t\t", "date": "2019.03.07", "title": "Галена ще пее на сватбата на Цеци Красимирова, Мариан Кюрпанов сред ВИП гостите "}
{"url": "http://www.bnews.bg/article/257900-klichko_s_oferta_za_40_mln_za_senzatsionno_zavrashtane", "text": "\n Владимир Кличко е получил изкушаващо предложение от 40 милиона долара, за да се завърне на ринга като професионален боксьор. Украйнската медия Sport Arena твърди, че офертата е на масата и се обмисля от щаба на дългогодишния владетел на тежката категория. Тя съдържа следните условия - Кличко получава 40 милиона долара чист хонорар, а към тях ще се добавят и проценти от рекламни и телевизионни права според интереса, за да се бие в три мача. И трите трябва да се случат в рамките на 12 месеца, нещо като Трилогия на оттеглянето на Владимир, който спря с бокса преди година и половина. Той остави огромно наследство в профибокса с 69 мача, от които загуби само пет, пише dir.bg. В условието на офертата две имена са фиксирани - Антъни Джошуа и Тайсън Фюри. \r\n  \r\n \n\t\t\t\t\t\t", "date": "2019.03.07", "title": "Кличко с оферта за $40 млн. за сензационно завръщане"}
{"url": "http://www.bnews.bg/article/257895-alternativa_za_germaniya_iska_ogranichavane_na_mandatite_na_kantslera", "text": "\n Опозиционната партия \"Алтернатива за Германия\" (АзГ) иска ограничаване на канцлерските мандати до два, съобщи БТА. Долната камара на германския парламент - Бундестагът, се очаква да разгледа предложението на най-голямата опозиционна партия АзГ за съответна поправка в конституцията на 14 март. \r\n\r\n Според предложената поправка канцлерът ще може да бъде преизбиран само веднъж. Изключения ще се допуснат само ако канцлерът заема поста в средата на мандата на парламента и в случай че предшественикът му е свален с вот на доверие. \r\n\r\n В разпространеното днес изявление на АзГ се посочва, че с увеличаването на мандатите на канцлера капацитетът на демократичните институции да отговорят на променящите се социални условия намалява. Освен това се засилват \"мрежите и финансовата зависимост\". \r\n\r\n Лидерът на по-малката опозиционна Свободна демократическа партия Кристиан Линднер разкритикува в свое интервю политиката към бежанците на канцлера Ангела Меркел през 2016 г., по време на третия й мандат. \"Малко по малко възприемам идеята за ограничаване на мандата на канцлера до осем години, за да може той да запази връзка с реалността\", каза той. \r\nМеркел, която сега е в четвъртия си 4-годишен мандат, е начело на германското правителство от 22 ноември 2005 г. \r\n \n\t\t\t\t\t\t", "date": "2019.03.07", "title": "\"Алтернатива за Германия\" иска ограничаване на мандатите на канцлера"}
{"url": "http://www.bnews.bg/article/257878-tsvetelina_grahich_se_pusna_chisto_gola_po_cherepi_goreshti_snimki", "text": "\n С куп татуировки по себе си се оказа Цветелина Грахич. Изпълнителката пусна две палави снимки, на които лъсна само по татуси \r\n\r\n Бившата вокалистка на Слави може да постави световен рекорд по най-много рисунки по тялото си. \r\nЗвездата, която в момента се опитва да изгради самостоятелна кариера, отдавна признава, че е луда по татусите и упорито се стреми да нашари цялото си тяло, пише „България днес”. \r\nПреди 5 години Цветелина имаше едва няколко татуировки, като най-впечатляващи бяха татусът No Mercy и Inspiration, който е по дължината на лявата й ключица. \r\nДнес обаче положението е съвсем различно и тя няма празно място по тялото си без рисунки. Виждат се още червени рози, черепи, както и куп други татуси. Снимките вижте \r\n \n\t\t\t\t\t\t", "date": "2019.03.07", "title": "Цветелина Грахич се пусна чисто гола по черепи (Горещи снимки)"}
{"url": "http://www.bnews.bg/article/257892-referat_i_var_sa_tema_1_i_sled_porto_roma", "text": "\n Треньорът на римляните Еузебио Ди Франческо не пожела да коментира сблъсъка пред медиите, като се насочи директно към автобуса на отбора. \r\n\r\n Все по-усилено се говори за негово евентуално уволнение. Напрежението върху него е огромно, след като \"вълците\" загубиха и градското дерби срещу Лацио със срамното 0:3. Капитанът на Рома Даниеле Де Роси защити Ди Франческо и заяви, че наставникът заслужава още един шанс. \r\n\r\n Настроението при победителите бе на другия полюс. \r\n\r\n Португалските медии дори похвалиха рефера и храбростта му. Вестник \"А Бола\" написа \"Съдията видя повторенията и даде дузпа, без страх, както и трябва да бъде.\" \r\n\r\n Двата най-спорни момента в мача бяха отсъдени в полза на португалския тим след консултация със системата за видео повторение. \r\n\r\n Реферът даде дузпа в полза на Порто в заключителните минути на второто продължение, която Алекс Телеш реализира за 3:1 и изпрати своя тим в следващата фаза на турнира. Минути след гола Патрик Шик се строполи на тревата в наказателното поле на \"драконите\", но съдията Джунейт Чакър реши да не посочи бялата точка. \r\n\r\n Естествено, в Роман никак не са доволни от отсъжданията на рефера. \r\n\r\n \"Миналата година пожелахме ВАР в Шампионска лига, защото бяхме прецакани в полуфинала, тази вечер имаше ВАР и отново бяхме ограбени - написа президентът на Рома Джеймс Палота в официалната Туитър страница на клуба. - Патрик Шик очевидно бе спънат в наказателното поле, ВАР го показа, но нищо не бе дадено. Омръзна ми от тази простотия. Отказвам се.\" \r\n\r\n Рома имаше огромни претенции към съдийството в полуфиналния реванш срещу Ливърпул миналия сезон (4:2), когато не бе отсъдена дузпа за игра с ръка в полза на италианския отбор. \r\n\r\n Вестник \"Гадзета дело Спорт\" излезе със заглавие \"Подиграха се с Рома\". \r\n\r\n   \r\n\r\n   \r\n\r\n   \r\n\r\n Намесата на ВАР бе водеща тема след двубоя между Порто и Рома (3:1) в Шампионската лига. Реваншът от осминафиналите може и да остана в сянката на събитията в Париж (ПСЖ - Манчестър Юнайтед), но не бе по-малко драматичен. \r\n\r\n   \r\n\r\n   \r\n \n\t\t\t\t\t\t", "date": "2019.03.07", "title": "Реферът и ВАР са тема №1 и след Порто - Рома "}
{"url": "http://www.bnews.bg/article/257891-frantsiya_puska_avtonomni_patnicheski_avtobusi", "text": "\n Френското правителство планира да разреши движението на безпилотни пътнически автобуси по националните пътища от 2020 година. Това съобщи днес министърката на транспорта Елизабет Борн в интервю за телевизия Сенюз (Cnews), цитирано от ТАСС и БТА. \r\n\r\n Министърката отбеляза, че сега в страната има много семейства, на които са необходими две, а понякога и три коли за изпълнение на всекидневни задачи като например да се закарат децата на училище. \r\n\r\n Затова според нея е необходимо да се предложат транспортни услуги на бъдещето - като например автономни автобусни линии с 10-12 места. Тя припомни, че в момента във Франция има две стартъп компании, развиващи такива технологии - една в Тулуза и една в Лион. \r\n\r\n Елизабет Борн не спомена конкретни проекти, но според ТАСС единият вероятно е на компанията Навия (Navya) в Лион. В края на 2018 година тя съобщи за пускането на безпилотни микробуси на територията на университета в Рен. \r\n\r\n Другата предполагаема компания е ИзиМайл (EasyMile) от Тулуза, която тества своите безпилотни превозни средства не само във Франция, но и в други страни. През 2017 година заедно с парижката дирекция по транспорта тя пусна автономни автобуси от лионската гара до гара Остерлиц. \r\n \n\t\t\t\t\t\t", "date": "2019.03.07", "title": "Франция пуска автономни пътнически автобуси "}
{"url": "http://www.bnews.bg/article/257893-grisho_propuska_mastarsa_v_indian_uels", "text": "\n Григор Димитров се отказа от участие на Мастърс турнира в Индиън Уелс, съобщи мениджърът му Георги Стоименов пред колегите от \"TennisKafe\". Причината за оттеглянето е болки в рамото. Топ тенисистът ни трябваше да се завърне на корта за пръв път от Australian Open насам, след като пропусна турнирите в Ротердам и Акапулко заради възпаление на сухожилие в рамото. \r\n\r\n Григор бе сред първите тенисисти, които пристигнаха в Калифорния и започна тренировки, като постепенно вдигаше интензитета на натоварванията. Направи и занимания с Доминик Тийм и турнирния директор Томи Хаас, като впоследствие към екипа му се присъедини и Андре Агаси. \r\n\r\n Българинът попадна на Индиън Уелс в една и съща половина от схемата с топ поставения Новак Джокович и третия Александър Зверев. А възможните му опоненти във втори кръг бяха Ян-Ленард Щруф и Джон Милман. \r\n\r\n Настоящият сезон за Григор стартира с четвъртфинал в Бризбейн, където бе надигран от Кей Нишикори. На първия турнир за годината от Големия шлем – Australian Open, Димитров бе отстранен на осминафинал от американеца Франсис Тиафо в четири сета. \r\n \n\t\t\t\t\t\t", "date": "2019.03.07", "title": "Гришо пропуска Мастърса в Индиън Уелс"}
{"url": "http://www.bnews.bg/article/257875-ivan_tishev_predlozhi_brak", "text": "\n Актьорът от сериала „Революция Z” Иван Тишев е предложил брак на приятелката си Надя. \r\nНеговата приятелка, която е певица, разкри, че предложението било много романтично, пише „България Днес“. Иван паднал на колене на брега на езерото „Комо“ в Италия. Горчиво! \r\n \n\t\t\t\t\t\t", "date": "2019.03.07", "title": "Иван Тишев предложи брак "}
{"url": "http://www.bnews.bg/article/257888-prez_2025_a_patuvame_ot_sofiya_do_skopie_za_1_chas_s_vlak", "text": "\n Към 2025 г. се предвижда от София до Скопие да се пътува с влак за не повече от час, каза министърът на транспорта, информационните технологии и съобщенията Росен Желязков пред журналисти в Скопие преди първото заседание на Междуправителствената комисия за икономическо сътрудничество между България и Северна Македония. \r\n\r\n Министър Желязков посочи, че за новия програмен период в България са планирани 400 млн. евро за изграждането и модернизацията на ж.п. линията от София до границата със Северна Македония. Аналогична сума е предвидена и за изграждането на железопътна свързаност от Скопие до границата с България. \"Пътната карта сочи, че към 2025 г., плюс - минус година, ние ще имаме изградена инфраструктура\", заяви Росен Желязков. \r\n\r\n Той допълни, че предстои и изграждането на трансграничния тунел между България и Северна Македония. \r\n\r\n Росен Желязков съобщи, че е имал и среща с министъра на информационното общество и администрацията на Северна Македония Дамян Манчевски, който го е уверил, че от страна на мобилните оператори и на регулатора в Скопие са предприети значителни стъпки за намаляване на тарифите. \"Знаете, че и трите български оператори значително намалиха тарифите. В пакетите, които предлагат, между 2.99 лв 4.00 лв. на ден се предлагат услуги както глас, така и данни, така и СМС\", изтъкна Желязков. Според него до 2022 г. е важно мобилните оператори да подписват двустранни споразумения помежду си, за да може в мрежите им да се предлагат достъпни пакети. \r\n \n\t\t\t\t\t\t", "date": "2019.03.07", "title": "През 2025-а пътуваме от София до Скопие за 1 час с влак "}
{"url": "http://www.bnews.bg/article/257882-izvanredno_zakopchaha_arabadzhievi_v_ispaniya", "text": "\n Обявените за общодържавно издирване Ветко и Маринела Арабаджиеви са били арестувани в испанския град Барселона.Двамата са били задържани в имението на Георги Семерджиев - Жоро Шопа, който също е арестуван. \r\n\r\n Срещу фамилия Арабаджиеви са повдигнати задочни обвинения за данъчни престъпления в особено големи размери. Очаква се те да бъдат екстрадирани в България. \r\n\r\n Испанската полиция получила сигнал за местонахождението на семейството, което близо половин година успяваше да се укрива в Европа. От няколко месеца в ареста е техният син Вълчо, който е привлечен към наказателна отговорност за данъчни афери и пране на пари. По време на задържането им Маринела и Ветко са били толкова шокирани, че не са успели да окажат съпротива. Жоро Шопа ще бъде екстрадиран в Швейцария, където го издирват за разпит за финансови злоупотреби, пише БЛИЦ. Припомняме, че през 2014 година срещу Семерджиев бе извършено покушение, след като килър изстреля 4 куршума по него пред столичния хотел \"Хемус\", но само един попадна в целта. \r\n  \r\n \n\t\t\t\t\t\t", "date": "2019.03.07", "title": "ИЗВЪНРЕДНО: Закопчаха Арабаджиеви в Испания!"}
{"url": "http://www.bnews.bg/article/257880-posledno_sbogom_s_vesela_toteva", "text": "\n Колеги, приятели и близки си взеха последно сбогом с Весела Тотева. Журналистката си отиде внезапно на 45 години на 4 март. \r\nВесела Тотева е родена в София. Има две деца - дъщеря на 27 години, която живее в Лондон, и малък син. Журналист е от 2000 година. \r\nТя е автор на книгата „Падение и спасение: Изповедта на една хероинова наркоманка“, в който описваше битката си със зависимостта. Романът ѝ стана основата за нов игрален филм - \"Доза щастие\" с Яна Титова. Очаква се той да излезе в края на 2019 г. \r\nИзключителен колега и професионалист, човека, който е успял да преодолее най-тежките житейски изпитания. Жената, отдала се на каузата да спасява децата от изкушенията на дрогата и насилието. \r\n \n\t\t\t\t\t\t", "date": "2019.03.07", "title": "Последно сбогом с Весела Тотева"}
{"url": "http://www.bnews.bg/article/257869-rusenskata_speshna_pomosht_izleze_na_protest_za_zaplati_baza_i_rakovodstvo", "text": "\n Част от екипа на Центъра за спешната медицинска помощ в Русе излязоха на протест рано тази сутрин. \r\n\r\n Те бяха подкрепени от колегите си от центровете в Бяла и в Две могили. \r\n\r\n Исканията на медиците са за увеличение на заплатите, за подобрение на материалната база и връщане на ръководството, което е било като временно избрано след 25-годишното управление на д-р Пенка Бахчеванова, съобщи БНР. \r\n\r\n След проведен конкурс от Министерството на здравеопазването на поста е назначена д-р Иванка Маринова. Медиците обаче протестират и не желаят тя да заема този пост. Синдикалният им лидер обаче Светлин Заимов поясни, че позицията на организацията му е за подкрепа на което и да е от двете ръководства: \r\n\r\n \"Протестът, да, но не е против д-р Маринова. Ние подкрепяме всички началници и няма значение кой ще бъде\". \r\n\r\n Протестиращите обаче заявиха, че ако исканията им не бъдат удовлетворени и ако Министерството на здравеопазването не проведе нов конкурс, те са готови да напуснат масово. Това са 60 % от работещите в центровете за спешна медицинска помощ в Русенска област. \r\n\r\n \"Не сме против колегата си д-р Маринова, но подкрепяме и д-р Дикова\". Тази теза представиха на протеста си шофьорите, медицинските сестри, фелдшерите и лекарите от спешните центрове в Русенска област. \r\n\r\n След пенсионирането на д-р Пенка Бахчеванова, която в продължение на 25 години ръководи службата, за временно изпълняваща длъжността бе назначена д-р Недка Дикова. По време на нейното управление екипът усетил за първи път подкрепа и получил увеличение на заплатите: \r\n\r\n “За 2 месеца и нещо, което се направи, то е огромно. Истината е, че цялото това напрежение избухна поради една-единствена причина. Това беше разпределението на фонд \"Работна заплата\". Отново говорим за пари“. \r\n\r\n Протестиращите заплашиха, че ако не бъде проведен нов конкурс, са готови да напуснат. \r\n\r\n Според първоначалната информация медиците от всички центрове в областта са обявили готовност за масово напускане. По-късно обаче е станало ясно, че протестиращите нямат такава нагласа. \r\n\r\n По време на протеста графикът на работа няма да бъде нарушен и пациентите ще бъдат обслужвани от дежурни екипи. \r\n \n\t\t\t\t\t\t", "date": "2019.03.07", "title": "Русенската Спешна помощ излезе на протест за заплати, база и ръководство"}
{"url": "http://www.bnews.bg/article/257868-dani_milev_s_mladite_pevtsi_e_strashno_zapisvat_za_chas_posle_s_dni_se_raboti_parcheto_da_zvuchi_dobre", "text": "\n Дани Милев е роден на 16 май 1968 г. в София. Композира първата си песен още на 10-годишна възраст за училищен конкурс. Свири на класическа китара. Работи с Дони и Момчил, Нона Йотова, Нети, Ваня Костова, Графа, Стефан Вълдобрев, Нина Николина, Поли Генова и много други. Дани Милев има издадени 3 самостоятелни сингъла. Създавал е музика за почти всички тв формати у нас. Вижте какво каза пред „България Днес“ за „Капките“, младите певци и конфликта с Виктор Калев. \r\n\r\n - Г-н Милев, гледате ли \"Като две капки вода\"? Какво е вашето мнението за предаването тази година? \r\n\r\n - Бих предпочел в тв ефира да се излъчват повече предавания, които не са имитаторски. Да има такива, които показват изкуство. Защото дори предаване като \"Гласът на България\" също е подчинено на това, че се имитират чужди песни, изпълнения. Реално единствено \"Шоуто на Слави\" остана с някаква собствена, авторска музика. Иначе кастингът на „Капките“ тази година е перфектен. Много добре са подбрани участниците. В първия епизод Тита се представи много добре като Кристина Агилера. Милко Калайджиев залита към фолка, но и той прави страхотно шоу. \r\n\r\n - Изчерпаха ли се предаванията за нови таланти според вас, или тепърва ще откриват нови звезди? \r\n\r\n - Предаванията за млади таланти са популярни, комерсиални, носят успех, защото откриват едни прохождащи деца, които все още нямат опит. Утвърдените таланти имат самочувствие. Те не биха позволили да бъдат употребявани от продуценти. Изпълнителите от по-старите поколения им се дава ефирно време най-вече около Коледа. Записват се масово концерти, излъчват се един след друг и така до следваща година. Телевизиите засега залагат на авторски сериали, а не на авторски музикални предавания. Преди години първият сезон на \"Денсинг старс\" примерно беше с бенд на живо. В момента няма подобно нещо. \r\n\r\n - Какво мислите за младите изпълнители като Гери-Никол и Дара? \r\n\r\n - Те не са просто едни млади момичета, които излизат и пеят. Те са проект. В тях се инвестира супер много. Особено при Гери-Никол нещата излизат извън контрол. Уцелен бе вкусът на това, което се търси в момента. Пеят се едни звуци реге-тон, няма особено композиране. \r\n\r\n - Вие правили ли сте такива песни? \r\n\r\n - Опитвам се, малко ми е трудно, признавам си. Дори в момента правя нещо подобно. \r\n\r\n - Чисто вокално, справят ли се младите изпълнители? \r\n\r\n - Масово се обработват гласове, страшно е положението. В моето студио губя часове за това да оправям гласове. Едно парче се записва за кратко време и след това с дни и часове се работи върху това да звучи добре. \r\n\r\n - Как е уреден въпросът в музикалните предавания за авторските права върху песните, които се изпълняват? \r\n\r\n - Не е ясно уреден въпросът. Плащат се отчисления към „Музикаутор“, но в България е хубаво, когато се ползват песни на колеги да ги попиташ. Когато аз съм правил такива предавания, съм се обаждал и на Графа, и на всички останали. Има някои композитори, които не обичат да се използват техни песни. Митко Щерев е един от тях. \r\n\r\n - По отношение на авторски права имате конфликт с Виктор Калев. В какво се изразява той? \r\n\r\n - Дори не е точно конфликт, но работихме заедно за спектакъла \"Грамофон\". В един момент стана ясно, че повече няма как да продължаваме да работим заедно. Репетирахме месец и нещо без пари. Ние песните си ги знаем наизуст, правехме го заради Виктор. Направихме 3-4 представления и изведнъж той започна да казва, че музикантите му излизали скъпо. \r\n\r\n - Т.е. вие се оттеглихте от \"Грамофонът\"? \r\n\r\n - Да, но не съм се карал с него. Вбесих се след това, когато разбрах, че моето име и това на бенда продължава да стои на всички плакати за спектакъла. С него не съм говорил, той мълчи, не ми се е обаждал. Говорих с мениджъра му. Той каза, че се заяждам за дреболии. Но за мен това не е коректно. Когато спираш да работиш с някого, не спекулираш с името му. \r\n\r\n - Вярно ли е, че сте пуснали жалба срещу него в Комисия за защита на потребителите? \r\n\r\n - Да, вярно е. Смятам, че имам правото да защитя името си. След като стана това, някои колеги ми се обадиха и казаха \"Ние си го знаем Виктор, той си е такъв\". Само че аз не толерирам подобно отношение. Затова си търся правата. Смятам подобно отношение за некоректно. \r\n\r\n - Преди години имахте конфликт и с певицата Марияна Попова. Сега в какви отношения сте? \r\n\r\n - С Марияна сме добри приятели. Отдавна сме си казали всичко в очите и сме си простили. Всеки е казал непремерени думи тогава. Тя ме обиди, защото излезе в ефир и каза, че е открила младия талант Дани Милев, което не отговаряше на истината. Но това са минали неща. \r\n\r\n - Участвахте в предаването \"ВИП брадър\" и сте един от малкото участници, които не се забъркаха в скандали. Това тактика ли беше? \r\n\r\n - Моят праг на гняв е много висок, затова и не съм се карал с никого. Проблемът е голямото его, което хората показват вътре. След като съм бил шест месеца в затвора, \"ВИП брадър\" ми се видя като лукс и спокойствие. Бях подготвен, че ще се случват интриги, всеки срещу всеки или разделение на някакви лагери. Това е част от играта. \r\n \n\t\t\t\t\t\t", "date": "2019.03.07", "title": "Дани Милев: С младите певци е страшно, записват за час, после с дни се работи парчето да звучи добре"}
{"url": "http://www.bnews.bg/article/257867-hrani_kuche_da_te_lae_krisko_klati_stola_na_dalgiya", "text": "\n Яка рокада по най-високите върхове на телевизията, задава се нов любим водещ на нацията! След като близо 20 години Слави доминираше на малкия екран, сега е ред на Криско. \r\nХитовият изпълнител на втръсналите от въртене парчета се цани за водещ. Криско се възползва от близостта си със Слави и попива тайни техники за успешен водещ. Нетипичното дуо се събра в името на изкуството за две парчета, които веднага станаха хитове. За неуморния Криско това не е достатъчно. Освен че направи турне в САЩ и планира концерти у нас, сега се замисли и за тв кариера. \r\nНай-новият му проект „Налайв“ (една дума) – влог. Това ще рече „видеовлог“. А блог пък е интернет дневник, платформа за новини, рецензии, есета – каквото му душа иска на автора. \r\n„Пускам влога! За първия епизод ви накарахме да зададете въпроси, за да видим коя тема се повтаря и ви вълнува най-много. Избрах един от въпросите и поканих човека, който го задава, лично да дойде и да си поговорим. Това не значи, че всеки път ще разискваме някакъв проблем, но когато го правим, ще е директно с един от хората, който са задали най-интересната тема. Не се ангажирам да го правя всяка седмица, а когато има нещо интересно за поделяне“, казва Криско. \r\nКратък е пътят от влога до бюрото на Слави и тв студиото. На запад отдавна блог и влогоманията даде хляб на неизвестни шашкъни, правейки ги истински звезди. Какво остава пък за Криско, който вече е известен – столът му е осигурен! Само не му давайте да води новините, че ще ги римува“, пише „България Днес“. \r\n \n\t\t\t\t\t\t", "date": "2019.03.07", "title": "Храни куче да те лае: Криско клати стола на Дългия "}
{"url": "http://www.bnews.bg/article/257864-vmro_i_nfsb_se_dogovaryat_za_izborite_siderov_aut", "text": "\n \r\nВМРО и НФСБ се договарят за изборите! Сидеров аут! Това стана ясно след като вчера лидерът на НФСБ се разходи лично до централата на ВМРО и внесе официално писмо за съвместно явяване на предстоящите избори за европейски парламент. \r\n\r\n От НФСБ обаче не са отправили такава покана към партия \"Атака\", което потвърждава за пореден път, че коалиционните партньори на Сидеров всячески се стремят да го изхвърлят от играта. Съвместното явяване на НФСБ и ВМРО също е под въпрос, тъй като предстои пазарлък за водач на листата, а и от двете формации настояват техен човек да е водачът на листата. \r\n\r\n Остава открит въпросът, този път каква лъжа ще измислят, за да измамят избирателите? \r\n\r\n От наши източници разбрахме, че са решили да използват доброто име на вече бившата формация \"Патриотичен фронт\", хората помнят тази формация най-вече чрез усърдната работа и доброто име на Димитър Байрактаров, който носеше цялата група на гърба си в 43-то Народно събрание. \r\n\r\n Наш източник ни загатна, че дори имало подготвени листовки с имената на обичани от народа лица, които уж заставали зад листата на лъжепатриотите.За Сидеров ще бъдат разпространявани пък други листовки, които ще го представят като човек на олигархията, тъй като евентуално той щял да сключи споразумение с кръвния враг на ВМРО и НФСБ партия \"Воля\" на Марешки. \r\n\r\n Въобще зрелище за избирателя няма да липсва, а по всичко личи, че и клоуните се подготвят подобаващо!  \r\n  \r\n \n\t\t\t\t\t\t", "date": "2019.03.07", "title": "ВМРО и НФСБ се договарят за изборите! Сидеров аут!"}
{"url": "http://www.bnews.bg/article/257870-nina_dobrev_razhozhda_roklya_za_5_bona", "text": "\n Рокля за близо 2500 евро облече родната актриса Нина Добрев. Тоалетът е от последната колекция на световна модна марка. Нина получава огромни хонорари от продукциите, в които участва, и за нея не е проблем да се сдобива със скъпи дрехи, писа „България Днес“. \r\n\r\n Част от коментарите под нейна снимка с тоалета я призовават да носи и рокли на родни дизайнерки, които били много по-хубави от тази, която е избрала. \r\n \n\t\t\t\t\t\t", "date": "2019.03.07", "title": "Нина Добрев разхожда рокля за 5 бона "}
{"url": "http://www.bnews.bg/article/257858-balgarsko_vino_krasteno_na_antichen_trakiyski_grad_obra_medalite_na_konkurs_v_parizh", "text": "\n За втора поредна година “Вила Ямбол“ спечели най-много медали за България на престижния световен винен конкурс Vinalies Internationales, който се проведе в Париж в началото на месеца. Избата обра 8 отличия от общо 17 за български вина като абсолютен рекордьор е серията Kabile със седем медала. Двa са златни – за Kabile Сира 2017 и Kabile Мерло и Каберне Совиньон 2016. Любопитна подробност е, че марката е кръстена на античен древен град Кабиле, чийто разкопки се намират на няколко километра от винарната в знак на почит към богатото наследство и традиции на региона в правенето на вино. „Вила Ямбол“ печели и други шест сребърни отличия – пет от тях отново за вина в серията Kabile: за розето, за Мерло Резерва, за Каберне Совиньон Резерва, за Шардоне и за Мавруд и Каберне Совиньон. Серията може да се намери в повечето магазини у нас на цени 8-9 лева. Другото сребърно отличие е за тероарното вино на „Вила Ямбол“ от микрорайон Болярово от Каберне Совиньон. \r\n\r\n От останалите наградени български винарни правят впечатление трите медала на избата в Съединение – New Bloom Winery. Две от тях са златни медали за розетата в марките Face to Face и PIXELS, актуална реколта 2018 г. Много рядко се случва чуждо розе да получи медал на конкурс във Франция, което поставя България в нова светлина като качествен производител на този тип вина. Повечето българските напитки със златно отличие са произведени от традиционни френски сортове, което е поредното доказателство за качеството и високото ниво, на което работят родните винари. \r\n\r\n Тази година в конкурса Vinalies Internationales бяха изпратени 3340 проби от 45 държави. За пет дни световни винени експерти се включиха в сляпата дегустация на пробите. Те са разделени в групи от 5 до 7 души. След сляпа дегустация на всяка проба председателят на комисията обобщава направените коментари и, ако е необходимо, се пристъпва към дискусия докато се оформи единно мнение за виното. „Оставяме се да бъдем съблазнени от изтънчените аромати на сладки подправки, с нотки на конфитюр от малини, вишна и виолетки. Вкусовите ни рецептори ликуват под въздействието на меките и гладки танини, нотките на черен шоколад и касис.“, пишат за Kabile Сира винените дегустатори. За другото българско вино във златен медал Kabile Мерло и Каберне Совиньон 2016 журито посочва: „Това вино с цвят тъмна череша ни напомня разходките в гората в търсене на горски плодове. Следва завръщане в кухнята, където приготвяме фини конфитюри с аромати на ванилия и къкрещи червени плодове, чийто аромат се разлива в цялото помещение. Вкусът е също толкова богат и приятен.“. \r\n\r\n \r\n \n\t\t\t\t\t\t", "date": "2019.03.07", "title": "Българско вино, кръстено на античен тракийски град, обра медалите на конкурс в Париж"}
{"url": "http://www.bnews.bg/article/257855-vas_potvardi_zabranata_na_kzk_yuber_da_stapi_na_balgarskiya_pazar", "text": "\n Тричленен състав на ВАС отхвърли жалбите на „Юбер Б.В“ и „Разиер Опърейшънс Б.В.“ срещу решение № 540 от 30.06.2015 г. на Комисията за защита на конкуренцията, с което на двете компании е забранено да извършват дейност на територията на България. Върховните магистрати потвърждават и наложените им санкции. Решението по адм. дело № 11136 от 2015 г. може да се обжалва пред петчленен състав на ВАС. \r\nТричленният състав смята, че е неоснователно твърдението на жалбоподателите за нищожност на атакувания акт поради липса на компетентност на националния орган по конкуренция. ЗЗК е приложим към всички предприятия, извършващи дейност в България, ако изрично или мълчаливо предотвратяват, ограничават, нарушават или могат да предотвратят, ограничат или нарушат конкуренцията в страната. \r\n„Обоснован е изводът на Комисията, че с описаното поведение на „Юбер Б.В.“ дружеството получава нелоялно конкурентно предимство и извлича икономически ползи в ущърб на субектите, които предоставят лицензиран таксиметров превоз. Правилно е прието, че степента на обществена опасност от това поведение на дружеството се увеличава в резултат на факта, че превозът срещу възнаграждение (лицензирания таксиметров превоз) е дейност от важен обществен интерес, което именно обуславя наличието на стриктна държавна регулация и специфични законови изисквания при осъществяването й“, се казва в решението на тричленния състав, съобщи Дарик. \r\n„Предвид това КЗК обосновано е счела, че начинът на предлагане на услугата Uber X оказва съществен негативен ефект върху конкуренцията, тъй като се касае за комплексно поведение на Юбер Б.В., изразено чрез различни по характер фактически и правни действия, чрез което, като краен резултат, услугата Uber X се предлага по нелоялен начин“, пише още в решението на ВАС. \r\n \n\t\t\t\t\t\t", "date": "2019.03.07", "title": "ВАС потвърди забраната на КЗК  \"Юбер\" да стъпи на българския пазар"}
{"url": "http://www.bnews.bg/article/257872-prebiha_do_smart_mazh_v_samokov", "text": "\n Мъж на 52-години е намерен мъртъв, като най-вероятно е умрял вследствие на побой. \r\n\r\n Сигнал за сбиване с пострадал в къща в Самоков е подаден около 8:43 часа на 6 март на тел. 112. Към адреса незабавно са изпратени полицейски служители, които установили в една от стаите безжизненото тяло на 52-годишен мъж от Самоков.  \r\n\r\n 35-годишният собственик на имота е задържан за изясняване съпричастността му към случая. По първоначални данни между двамата е възникнал битов конфликт, последван от нанесен побой, съобщават от ОДМВР-София.  \r\n\r\n Образувано е досъдебно производство. Изясняването на всички факти и обстоятелства продължава под наблюдението на Софийска окръжна прокуратура.  \r\n \n\t\t\t\t\t\t", "date": "2019.03.07", "title": "Пребиха до смърт мъж в Самоков"}
{"url": "http://www.bnews.bg/article/257871-gerb_si_naredi_horata_v_tsik_otkradna_chovek_na_bsp", "text": "\n ГЕРБ сменя половината си квота в ЦИК - четири са новите лица от общо седем. Управляващите измъкнаха от БСП говорителя на Централната избирателна комисия и издигна Александър Андреев от своята квота. Изненадващият трансфер бе съобщен от лидера на ПГ на управляващата партия. \r\n\r\n Цветанов разкри, че в предварителния му разговор с Андреев е станало ясно, че той не е бил поканен от Корнелия Нинова или друга политическа сила до момента. \r\n\r\n Бившият конституционен съдия Стефка Стоева пък е номинацията на партията за председател на ЦИК. Сред бъдещите нови членове са още изборният анализатор и политолог проф. Димитър Димитров, предложен от НПО. Кандидатури на ГЕРБ са синът на проф. Александър Джеров - Мирослав Джеров. Останалите трима са досегашни членове на комисията - Мария Бойкинова, Йорданка Ганчева и Георги Баханов. \r\n\r\n От ГЕРБ подканиха БСП да дойдат в парламента, ако трябва и като посетителска група, за да си изберат номинираните за членове на ЦИК и от своя страна гарантира, че неговата партия ще ги подкрепи до един, съобщи Канал 3. \r\n\r\n ДПС ще запази досегашните си двама от тримата членове в Централната избирателна комисия и ще внесе кандидатурите на Севинч Солакова и Ерхан Чаушев за следващ петгодишен мандат, съобщиха за „Хоризонт“ от ДПС. \r\n\r\n Отпада Метин Сюлейман, тъй като квотата на ДПС се намалява с един член. \r\n\r\n Днес изтича срокът за внасяне на предложения за нов състав на Централната избирателна комисия. \r\n\r\n До този час в деловодството на Народното събрание са постъпили и предложенията на „Воля“ и коалиции от партии „Реформаторски блок“, които предлагат досегашните си членове Кристина Цанкова –Стефанова и Ивайло Ивков. \r\n\r\n Очаква се БСП да обяви кандидатите си на пресконференция в 14,30 ч. \r\n \n\t\t\t\t\t\t", "date": "2019.03.07", "title": "ГЕРБ си нареди хората в ЦИК, открадна човек на БСП"}
{"url": "http://www.bnews.bg/article/257863-mon_vremenno_sprya_dzhendarskata_anketa_v_uchilishtata", "text": "\n В българските училища временно е спряна анкетата по инструмента SELFIE. Tова обяви министър Красимир Вълчев. Тя беше подготвена от ЕК, а у нас беше разпространена в около 900 училища, за да се оценят възможностите в тях за въвеждане на дигиталните технологии за преподаване и учене. До скандала с анкетата се стигнa, след като стана ясно, че в нея учениците трябва да отбележат и пола си, а вариантите са 4 - „момче“, „момиче“, „друго“ и „предпочитам да не казвам“. \r\nИмам предварително писмо от еврокомисаря по образованието Тибор Наврачич, в което той ме уверява, че ще намерят техническо решение за анкетата към инструмента за дигитална самооценка SELFIE, но все още нямаме предложение за конкретно решение, каза пред журналисти министърът на образованието и науката. \r\nНа 22 февруари от Министерството на образованието и науката съобщиха, че са изпратили писмо до генералния директор на Главната дирекция \"Образование, младеж, култура и спорт\" към ЕК Темис Кристофидо с молба за редакция на анкетата към инструмента за дигитална самооценка SELFIE. Искането е от въпроса за определяне на пола на участниците да отпадне опцията \"друго\" или да бъде премахнат целият въпрос, защото в сегашния вариант той е неприемлив. В писмото от МОН се посочваше, че инструментът SELFIE помага на училищата да внедрят дигиталните технологии в процесите на преподаване, учене и оценяване и затова е необходимо казусът да бъде разрешен възможно най-скоро, съобщи Дарик. \r\n\"Предполагам, че техническото решение ще е едно от двете, които сме предложили - или да отпадне отговорът на въпроса, който предизвика дискусии, или самият въпрос. Този въпрос не е задължителен за целите на въпросника - да оцени дигиталната подготвеност на училищата, като той е един от двата статистически въпроса в инструмента SELFIE\", обясни министър Вълчев. \r\n \n\t\t\t\t\t\t", "date": "2019.03.07", "title": "МОН временно спря джендърската анкета в училищата"}
{"url": "http://www.bnews.bg/article/257866-dimitar_bayraktarov_simeonov_e_opasen_za_balgarskiya_turizam", "text": "\n \r\n\r\n - За съжаление е така, както знаете руските туристи посетили България са малко над 400 хиляди, докато Гърция е била посетена от шес милиона руснаци, а Турция от почти 12 милиона руски туристи! \r\n\r\n \r\n\r\n - Отговорът е много прост и аз още миналата година предупредих, че това ще се случи. Не може да оставяш един самозабравил се вицепремиер да обижда публично главата на руската православна църква и да няма ответна реакция? Турция вече изпита гневът на руснаците и понесе жестоки загуби, докато Ердоган не отиде на крака да моли за прошка президента Путин! В същото време нашия Валери водеше отявлена анти руска пропаганда и политика, като дори прокара и законови поправки в тази посока! Е, ето го и резултатът! Пропуснати ползи за милиарди евро! \r\n\r\n \r\n\r\n - Естествено, че всичко е виждал! Въпросът е защо допусна това да се случи? Така наречените патриоти в лицето на Симеонов работят срещу интересите на България и българския туризъм! Сега Симеонов бе вкаран и в парламентарната комисия по икономическа политика и туризъм! Просто не ми се мисли какви ще ги надроби. Симеонов е опасен за българския туризъм! Добре, че българските майки го изгониха от поста вицепремиер! Сега, българските бащи трябва да изгоним лъжепатриотите и от парламента и никога повече да не ги допускаме до управлението на България! \r\n  \r\n \n\t\t\t\t\t\t", "date": "2019.03.07", "title": "Димитър Байрактаров: Симеонов е опасен за българския туризъм!"}
{"url": "http://www.bnews.bg/article/257859-nikoleta_lozanova_v_noviya_klip_na_papi_hans", "text": "\n Константин Трендафилов, който се прочу с пародийното парче \"Кекс\", ще се пробва на музикалната сцена и като сериозен изпълнител. Той пусна парчето \"Твой\" по музика на Витали Езекиев и самият Папи Ханс. Аранжиментът е дело а Витали Езекиев и Искрен Тончев – Искрата. Текстът е на изпълнителя, а режисьор на видеоклипа е Георги Манов. \r\nПевецът се възползва от участието си в риалити и си направи реклама в национален ефир, което му донесе над 200 000 гледания в YouTube. И за да е гарантирано още по-популялна песента му, проницателният артист е решил да се застрахова допълнително. За целта Папи е включил една от най-атриктивните плеймейтки Николета Лозанова към сюжетната линия на видеото. \r\nНи Ло е една от най-желаните родни фотомодели. Сексапилната брюнетка се е снимала в музикалните клипове на изпълнители като Азис, Андреа, Лияна, Борис Дали, Устата, Константин, Емилия, а също и във видеото на сръбския певец Кеба. \r\n \n\t\t\t\t\t\t", "date": "2019.03.07", "title": "Николета Лозанова в новия клип на Папи Ханс"}
{"url": "http://www.bnews.bg/article/257862-grigor_se_otkaza_ot_turnira_v_indian_uels", "text": "\n Григор Димитров е отказал участието си на Мастърс 1000 тенис турнира в Индиън Уелс, щата Калифорния. \r\n\r\n Причината била болка в дясното рамо, написа сайтът tenniskafe.com, като се позовава на информация от мениджъра на българина Георги Стоименов. \r\n\r\n Димитров тренираше от няколко дни в Индиън Уелс със своя екип, като към заниманията се присъедини и Андре Агаси. Той беше поставен под №26 при жребия и трябваше да почива в първия кръг. \r\nОще не е ясно дали Григор ще може да играе на следващия Мастърс 1000 турнир в Маями, който започна на 20 март в щата Флорида. \r\n\r\n За последно 27-годишният хасковлия игра на 20 януари на Откритото първенство на Австралия, когато загуби от Франсис Тиафо. После отказа участие в турнирите в Ротердам и Акапулко заради травмата. \r\n \n\t\t\t\t\t\t", "date": "2019.03.07", "title": "Григор се отказа от турнира в Индиън Уелс"}
{"url": "http://www.bnews.bg/article/257865-feysbuk_mozhe_da_stane_platen", "text": "\n Социалната мрежа и технологичен гигант “Фейсбук” готви голяма промяна във философията на компанията с акцент върху сигурната лична комуникация, заяви създателят й Марк Зукърбърг в свой пост. \r\n\r\n Вместо компанията да поощрява публичната комуникация както е в момента с пускането на статуси и коментари, те ще обърна по-сериозно внимание върху личните съобщения. Зукърбърг коментира, че това ще стане след промени, които ще позволят потребителите на “Инстаграм”, “Фейсбук”, “УатсАп” и “Месинджър” да си изпращат съобщения. За разлика от публичните съобщения, които всеки ден пускаме в личните си профили в социалната мрежа, тази комуникация ще може да бъде изтривана след определен период от време. \r\n\r\n Зукърбърг описва предстоящата промяна като преминаването от “дигитален градски площад”, каквото в момента представлява “Фейсбук”, към “дигитален хол” – много по-малки групи от хора ще могат да комуникират в защитена среда. \r\n\r\n “Ние строим основата на социалната комуникация онлайн в посоката, която хората искат – да разговарят сигурно и лично. Смятам, че платформа, фокусирана върху защитената комуникация ще стане много по-важна отколкото съвременните платформи”, коментира Зукърбърг. \r\n\r\n Новата посока, в която ще тръгне компанията притесни Силиконовата долина, като се появиха коментари дали “Фейсбук” ще може да таргетира реклама онлайн в платформа, която е насочена предимно към личната комуникация. Зукърбърг не коментира в подробности как точно ще се случи промяната, но отбеляза, че е наясно със скептицизма на масите към социалната мрежа, особено след скандалите с лични данни. \r\n\r\n “Честно казано нямаме много добра репутация в построяването на услуги, които защитават личните данни и в исторически план винаги сме се фокусирали към инструменти за публично споделяне. Но многократно сме показвали, че можем да се променяме и да даваме на хората услуги, които наистина искат, включително личните съобщения”, пише той в изявлението си. \r\n\r\n Все още не е ясно колко време ще отнеме планираната мащабна промяна. За пореден път при подобна информация за промяна в начинаа на рабоат на социалната мрежа сде промъкна и вероятността, че услугите на Фейсбук ще станат платени. \r\n \n\t\t\t\t\t\t", "date": "2019.03.07", "title": "Фейсбук може да стане платен?"}
{"url": "http://www.bnews.bg/article/257822-shterkata_na_blatechki_zaprilicha_na_tita", "text": "\n Дъщерята на Асен Блатечки все повече залита по кифленската мания на връстничките си, забеляза „Галерия“. Чаровната Катерина Блатечка използва солидно количество грим и видимо се старае да прилича на поп звездата Тита. \r\n\r\n Баща й, който никога не е бил фен на изкуствената женска хубост, изобщо не одобрявал новата й визия. Актьорът постоянно правел забележка на дъщеря си, а Катерина, сякаш напук, още повече се „цапотела“. \r\n\r\n Блатечка все още не можела да прости на татко си за забежката му с Диляна Попова и извънбрачния му син и отношенията им били влошени. \r\n \n\t\t\t\t\t\t", "date": "2019.03.07", "title": "Щерката на Блатечки заприлича на Тита "}
{"url": "http://www.bnews.bg/article/257849-maykite_na_detsa_s_uvrezhdaniya_otnovo_sa_v_protestna_gotovnost", "text": "\n \r\nМайките на деца с увреждания заплашиха, че са в протестна готовност. Според тях точковата система, която ще определя, каква асистентска помощ ще получават децата им, е направена така, че дори хората на легло, които не могат да се самообслужват, няма да имат нужната подкрепа през целия ден, а ще получат асистент само за 2 до 4 часа. Какви конкретно са проблемите и за какви промени ще настояват майките от движението „Системата ни убива\", попитахме Вера Иванова. \r\n\r\n Според нас коефициентът за определяне на часовете за асистентите е направен така, че никой да не може да получи 8 часа лична помощ, дори най-тежките случаи. Инвалид, който е на легло и не може да се самообслужва, не може сам да се храни, не може нищо и е в безпомощно състояние, отива на 4 часа асистентска помощ. По закон изискването е да се направи самооценка по 66 въпроса, но след това специализираната комисия решава за часовете.  \r\n\r\n Не оспорваме въпросите, които ще се задават на хората с увреждания. Те са от международната класификация, но има и такива, които са добавени и на които никой не може да отговори. Затова искаме някои от тях да бъдат премахнати. Има въпрос може ли човек сам да си сложи протезата. За нас не е редно човек да бъде оценяван по това дали има или няма нужда от протеза!  \r\nПредлагаме и да се смени самата формула защото от министерството въвеждат някакви групи и може да се получи така, че при разлика от една точка, човек да получи 4 часа по-малко асистентство. Като се определят точките по коефициента, може да се получат 5 и половина часа асистентска помощ, но наредбата не предвижда такова нещо. Нашите изчисления показват, че почти всички хора попадат в групата, на която ще се оказва от 2 до 4 часа помощ. Още в работните групи обявихме, че това не ни устройва. На практика те провалят Закона за личната помощ, за който толкова дълго се борихме. \r\n\r\n Наредбата в момента е в етап на обществено обсъждане като срокът е до 23 март да се дадат предложенията за промени. Ние от „Системата ни убива\" подготвяме нашето становище и ще го обявим на страницата ни следващата седмица. Предложили сме нова формула за изчисленията и ако от министерството не променят техния вариант, ще излезем отново на палатков лагер. \r\n\r\n Много хора се свързват с нас и също съобщават за различни пропуски. Бяхме готови да внесем предложенията си, но днес се обади един човек, който ни обърна внимание на още един пропуск. Става въпрос за финансовата подкрепа по Закона за хората с увреждания, която не се отпуска от датата на подаване на заявлението, така че ако администрацията се размотава два месеца, плащанията започват от датата на одобрението  \r\nТака хората се ощетяват. Може това да са дребни пари за държавата, но за човека са изключително важни. А те гледат да икономисват и то точно от хората с увреждания. Навсякъде се правят едни такива тънки неща, само и само да дадат колкото е възможно по-малко пари \r\n\r\n Призовахме всички да си направят изчисления по формулата, която е обявена от министерството, за да можем да представим реални казуси. Според нас неяснотите в критериите за оценка на индивидуалното състояние на хората с увреждания са предпоставка за субективизъм от страна на оценяващия  \r\n\r\n А това може да доведе до корупционни практики. Смятаме, че времето за разработка на методиката за индивидуална оценка е крайно недостатъчно. Министър Петков е запознат с нашето мнение относно оценката. Той обеща да погледне по-детайлно нещата.  \r\n\r\n Надявам се да променят коефициентите тъй като все още има две седмици срок, докато тече общественото обсъждане. След това ще изчакаме гласуването на текстовете от Министерски съвет и ако точкуването остане по същия начин, ще излезем отново на площада. Ние нямаме друг механизъм за въздействие, освен пак да опънема палатките и да протестираме. Няма какво друго да направим. \r\n\r\n Източник: clinica.bg \r\n \n\t\t\t\t\t\t", "date": "2019.03.07", "title": "Майките на деца с увреждания отново са в протестна готовност!"}
{"url": "http://www.bnews.bg/article/257850-koi_kompanii_iskat_da_stroyat_turski_potok", "text": "\n Днес се очаква да стане ясно кои компании искат да построят българския участък на газопровода \"Турски поток\". \r\n\r\n Стойността на разклонението на тръбопровода от турската до сръбската граница, по който ще тече руски газ, е 2,8 млрд. лева. \r\n\r\n Проектът предвижда изграждането на газопровод с дължина 474 км и две компресорни станции. \r\n\r\n Неотдавна в руски медии се появи информация, че руската Тръбна металургична компания е заинтересована да участва в търга. \r\n\r\n По време на посещението си в София тази седмица руският премиер Дмитрий Медведев подчерта, че Москва иска гаранции от ЕС, че ситуацията с \"Южен поток\" няма да се повтори. \r\n \n\t\t\t\t\t\t", "date": "2019.03.07", "title": "Кои компании искат да строят \"Турски поток\"?"}
{"url": "http://www.bnews.bg/article/257852-tomislav_donchev_pomaga_na_prokuraturata_po_sluchaya_alo_banov_sam", "text": "\n Прокуратурата удължава проверката по случая \"Ало, Банов съм\". Това съобщиха за Dir.bg от държавното обвинение. Причината за това е, че вицепремиерът Томислав Дончев е предоставил нови материали по случая в прокуратурата. \r\n\r\n \"След като главният прокурор Сотир Цацаров разпореди проверка по случая с министър Боил Банов, случаят бе поет от Специализираната прокуратура. Към момента са снети обяснения от много лица, направени са експертизи на звуковия файл и други процесуални действия. Скоро вицепремиерът Томислав Дончев информира прокуратурата, че той също е запознат със случая и е правил проверка. Той предостави на прокуратурата всички документи, до които е стигнала неговата проверка. Предвид това се удължава срока на събирането на информация, за да може прокурорите да се запознаят с новите документи\", обясни говорителят на главния прокурор Румяна Арнаудова. \r\n\r\n Припомняме, че скандалът \"Ало, Банов съм\" се разгоря, след като депутатът Елена Йончева разкри разговор на Боил Банов от 2016-а, когато той е заместник-министър на културата, в който се чува, че той иска да се осигурят документи, за да може фирмата, която строи \"Ларгото\", да не плаща 700 хил. лева глоба за закъснение. \r\n\r\n   \r\n \n\t\t\t\t\t\t", "date": "2019.03.07", "title": "Томислав Дончев помага на прокуратурата по случая \"Ало, Банов съм\""}
{"url": "http://www.bnews.bg/article/257854-pazardzhiklii_besni_ne_mogat_da_si_varnat_parite_za_plateni_no_nepolucheni_vinetki", "text": "\n Втори месец десетки жители от Пазарджик не могат да си върнат парите от тол управлението, което неправомерно е взело парите им, без да получат електронна винетка. \r\n\r\n Въпреки че терминалите на бензиностанциите са отчели неизвършена транзакция, се оказва, че при всеки опит да получат винетка, системата е теглила пари от разплащателните им сметки. \r\n\r\n Един от случаите е на семейство Ненови, които на 1 януари са направили 3 опита да закупят електронна винетка от терминал. Без да закупят винетка, от разплащателната им сметка са изтеглени 291 лева, съобщи БНР. \r\n\r\n От Агенцията \"Пътна инфраструктура\" ги препратили към Националното тол управление, но връзката там е само чрез имейл: \r\n\r\n “Те ни изпращаха някакви готови отговори“. \r\n\r\n “Напишете си трите имена, номер на картата и последните четири цифри за сигурност, което мен ме озадачи, защото аз съм приложил към молбата ми извлечение от банката. Там има посочена банкова сметка, Булстат и айбан. Написахме им, че ние сме дали извлечение от банката и те пак пускат същото съобщение, което ме наведе на мисълта, че това е електронно съобщение и го изпращат на всеки един“, коментираха те. \r\n\r\n От областното \"Пътно управление\" в Пазарджик отказват коментар. \r\n\r\n Потърпевшите ще организират протестна подписка. \r\n \n\t\t\t\t\t\t", "date": "2019.03.07", "title": "Пазарджиклии бесни - не могат да си върнат парите за платени, но неполучени винетки!"}
{"url": "http://www.bnews.bg/article/257851-aktyor_protestar_i_pozyor_arestuvan_za_poboy_i_skubane_na_momiche_na_papa_na_sofiya", "text": "\n Актьорът Явор Бахаров беше арестуван навръх Националния празник 3 март за побой, пише \"Телеграф\". Новината е потвърдена от МВР. През нощта в неделя той разиграл екшън в центъра на София. Гонил и скубал бивше гадже по ул. \"Фритьоф Нансен\", а случаен минувач се впуснал да я спасява. \r\n\r\n Това провокирало актьора и той му налетял.  Мафиотът \"Под прикритие\" се развихрил около 2 часа след полунощ в неделя. Младо момче с немски паспорт и инициали П.П. минало случайно по булеварда и като видяло агресията над девойката, се замесило решително да я спасява. \r\n\r\n Това довбесило брата на Захари Бахаров и той започнал да млади младежа.  \"Не искам да коментирам, не искам да ми пишете името\", заявило вчера пред \"Телеграф\"  уплашеното момче. Докато актьорът го налагал покрай тях минала патрулка. Ченгетата видели боя и спрели, за да разтърват двамата. В този момент момичето избягало и самоличността й не е установена в хода на разследването. \r\n\r\n Когато униформените поискали личната карта на Бахаров, той се хвърлил с юмруци и върху тях, След като бил озаптен, го откарали в ареста на 1 РПУ. Обискът показал, че не носел лична карта. Не бил тестван и за алкохол и наркотици,  Актьорът беше докаран вчера под конвой в Софийския районен съд. Той беше осъден по бързата процедура по Указа за борба с дребното хулиганство. Магистратите му дадоха 9 месеца пробация, а той през цялото време се извинявал за постъпката си. В късния следобед със специализирания автомобил на Охрана на съдебната власт, звездата от \"Стъклен дом\" бе докарана в Националната следствена служба заедно с още няколко арестанти. \r\n\r\n Къдрокосият левент изчака около час да му върнат вещите  и с бодра стъпка се запъти към изхода. С широка усмивка на лицето Явор подмяташе сакчето си и се запъти към метрото, тъй като никой не го чакаше.  33-годишният актьор не за първи път има сблъсък с правосъдието. През 2011 година беше арестуван за притежание на наркотици.  \r\n\r\n Актьорът Явор Бахаров е осъден на 9 месеца пробация, след като е бил арестуван от полицията. Това стана ясно от думите на директора на СДВР Георги Хаджиев пред журналисти тази сутрин. \r\n  \r\n \n\t\t\t\t\t\t", "date": "2019.03.07", "title": "Актьор протестър и позьор арестуван за побой и скубане на момиче на пъпа на София"}
{"url": "http://www.bnews.bg/article/257876-boil_banov_ne_chuvstva_vina_za_razrushenite_pametnitsi_na_kulturata", "text": "\n Министерството на културата разбира проблема с паметниците на културата. Докладът на Сметната палата не трябва да се чете политически. Това каза на пресконференция министърът на културата Боил Банов. \r\n\r\n \"Но това е един устойчив път, по който сме тръгнали и връщане назад няма. Разговаряли сме с премиера и министъра на финансите и отговорът е перманентното увеличаване на бюджетите\", коментира той и обясни, че трябва навсякъде държавните служители да получават възнаграждение, което е адекватно на труда им. \r\n\r\n \"Няма такава хипотеза, при която 19 000 паметника 19 000 души ще ги проверяват всяка година. Ние проверяваме регулярно. Работата се върши от нас, общините също вършат своята работа. Има къщи, които сме ги проверявали по 8-9 пъти за две години. Но въпросът е какво се случва, когато имотът е частен и има 18 собственици. Същината на проблема е това\", коментира Банов, предаде Дир.бг. \r\n\r\n Във връзка с идеята Националният институт за недвижимо културно наследство да се превърне в самостоятелна агенция, Банов коментира, че той и сега работи самостоятелно. \r\n \n\t\t\t\t\t\t", "date": "2019.03.07", "title": "Боил Банов не чувства вина за разрушените паметници на културата"}
{"url": "http://www.bnews.bg/article/257861-nad_15_dushi_sa_arestuvani_v_orlandovtsi_golyama_chast_ot_golyovtsite_dvete_chengeta_gi_pokrivali", "text": "\n Над 15 души са арестувани при днешната   срещу организирана престъпна група, занимавала се с \"широкоспектърна\" престъпна дейност - от дребни кражби, до сериозни грабежи, наркоразпространение и производство и продажба на безакцизни стоки. Голяма част от задържаните са от ромския клан на Гольовците, който нашумя покрай убийството в Кюстендил. Това обяви зам.-главният прокурор Иван Гешев. \r\n\r\n \"Към момента има данни, макар и да не са привлечени като обвиняеми, че двама служители от 2 РПУ, при това взводни командири, са част от групата. Дейността им се е изразявала не толкова в осигуряване на чадър като покриване на престъпления, а реална физическа охрана на правонарушения\", заяви Гешев. \r\n\r\n \"Задържани са над 15 души. Част от тази група, към 90% от тях, са принадлежащи към клана на Гольовците, така както е вашият журналистически термин. \r\n\r\n Няма още привлечени към наказателна отговорност лица, тъй като действията са от няколко часа. Ще стане ясно колко ще са обвиненинте утре сутрин\", обяви прокурорът, като уточни, че и към момента продължават претърсванията. \r\n\r\n Той даде и конкретни примери за престъпленията. \r\n\r\n \"Групата се е занимавала от кражба на релси и чупене на паметници в гробищния парк с цел хората да си платят, до сериозни грабежи и престъпления срещу личността и до разпространение на наркотици. Всичко от което могат да се изкарат пари\", каза Гешев. \r\n\r\n Главният секретар на МВР Ивайло Иванов обяви, че разследването срещу групата е започнала още миналото лято. \r\n\r\n Той обясни, че групата е заподозряна за взломяване на офиси на фирми, участие в няколко грабежа, както и умишлено чупене на паметници с цел да бъдат изнудвани хората за възстановяването им. \r\n\r\n Намерено е и оръжие, което предстои експертиза да се установи какво е - газово или бойно, както и множество уреди за кражби и взломяване. \r\n\r\n \"Двамата полицай са от охранителна полиция, още не са привлечени като обвиняеми, и към момента имаме данни, че са подпомагали престъпната дейност. Тяхната дейност образно казано е да осигуряват към момент на престъпление да няма полицейски сили\", каза Иванов. \r\n\r\n \"Има оперативни данни кой е ръководителят, но това трябва да се докаже\", допълни той. \r\n\r\n До момента е ясно, че групата е извършила престъпления само на територията на столицата. \r\n\r\n В хода на операцията са установени над 10 сгради, присъединили се назаконно към електроразпределението. Предстои и тази престъпна дейност да бъде документирана. Кражбата на ток обаче не е свързани с това  разследване. \r\n \n\t\t\t\t\t\t", "date": "2019.03.07", "title": "Над 15 души са арестувани в \"Орландовци\", голяма част от Гольовците, двете ченгета ги покривали!"}
{"url": "http://www.bnews.bg/article/257846-izvanredno_spetsaktsiya_v_orlandovtsi_razsledvat_politsai_ot_vtoro_rpu", "text": "\n От сутринта днес, 7 март 2019 г., под надзора на Специализираната прокуратура, на територията на столичния квартал „Орландовци“ се провежда \r\nполицейска операция за неутрализиране на организирана престъпна група за разпространение на наркотици, грабежи, кражби. \r\n\r\n В операцията участват и служители на дирекция „Вътрешна сигурност“ на МВР, които разследват евентуалното участие в престъпната група на двама \r\nслужители на Второ РПУ в София. \r\n\r\n Информация за хода и резултатите от операцията ще бъде предоставена по-късно, съобщиха от държавното обвинение. \r\n  \r\n \n\t\t\t\t\t\t", "date": "2019.03.07", "title": "Извънредно: Спецакция в \"Орландовци\", разследват полицаи от Второ РПУ!"}
{"url": "http://www.bnews.bg/article/257856-institutsiite_mogat_da_spasyat_sgradi_pametnitsi_na_kulturata_no_ne_go_pravyat", "text": "\n Одитът на Сметната палата за състоянието на сградите-паметници на културата показа, че  . Според проверката на Сметната палата все още няма определени режими за опазването на 93% от ценните сгради, а за година са проверени незначителен брой обекти - под 1% от всички сгради в страната.  Издадени са и 15 препоръки към Министерството на културата и 6 към Института по недвижимо културно наследство. \r\n\r\n \"Одитът на архитектурните обекти, които са културно наследство беше планиран през 2017 година. Приключи в края на миналата година и беше връчен на министъра на културата и на директора на Националния институт за недвижимо културно наследство. Имаме много ясна методология, по която определяме какви обекти ще одитираме и не се координират с други институции поради статута ни на независима върховна одитна институция съгласно Конституцията на Република България\". Това коментира в студиото на \"Здравей, България\" шефът на Сметната палата Цветан Цветков. \r\n\r\n Цветков беше запитан и каква е причината толкова много сгради да са в такова състояние - невъзможност за реакция поради нормативни законови пречки или престъпна небрежност с цел облагодетелстване? \r\n\r\n „Липса на квалифицирани кадри, на достатъчно служители в Министерството и в самия Национален институт. Един служител отговаря за мониторинга на 3 000 обекта. Дали проверките ще се извършват всяка година или веднъж 2-3 години е въпрос на вътрешна методология и правила, които трябва да се изработят от Инспектората за опазване на културното наследство\", заяви Цветков. \r\n\r\n По думите му, има законова възможност общините да предприемат принудителни мерки за собствениците на архитектурни обекти с културна стойност, ако собствениците им не полагат грижи за тях. Столична община е имала възможност да запази всички разрушени обекти на културата, но от нейна страна не са предприети никакви действия, констатирал одитът на Сметната палата. \r\n\r\n \"Има възможност за спасяване на къщата на акад. Иван Гешов, която е една от емблематичните сгради на София, но това е в компетенциите на отговорните институции\", категоричен е Цветков. \r\n \n\t\t\t\t\t\t", "date": "2019.03.07", "title": "Институциите могат да спасят сгради-паметници на културата, но не го правят"}
{"url": "http://www.bnews.bg/article/257848-poslanik_ema_hopkins_ako_ne_se_stigne_do_polozhitelno_glasuvane_shte_poiskame_otlagane_na_brekzit", "text": "\n Намираме се в решителен период, почти нямаме време, за да видим как ще се справим в преговорите с ЕС. Очакваме критично важното гласуване в парламента, нашите депутати ще имат последната възможност да направят най-доброто за Великобритания. Това каза Ема Хопкинс, посланик на Великобритания в България в студиото на БНТ. \r\n\r\n \"Ако не се стигне до положително гласуване по сделката на Тереза Мей, ще трябва да поискаме някакво отлагане, това е решително важно време за нас. Обединеното кралство няма да бъде непрекъснато в неопределено положение. Искаме споразумение, тази седмица искаме да преговаряме сериозно в Брюксел. ЕС знае как да се постигне компромис в последния момент, смятам, че това е възможно\", коментира Хопкинс. \r\n\r\n По думите ѝ споразумението е положителна стъпка, съществуват дребни елементи, които пречат и това е например въпросът за границата със Северна Ирландия. Има подробности около този проблем, които не можем да подредим. Великобритания се състои от 4 отделни части, оттам идват и сложни подробности, които трябва да се уточнят. \r\n\r\n \"Фактически граница не съществува между Северна Ирландия и Република Ирландия. Мнозинството от хората искат от сърце мирно, интегрирано положение в отношенията между Обединеното кралство и Република Ирландия\", каза още Ема Хопкинс. \r\n\r\n   \r\n \n\t\t\t\t\t\t", "date": "2019.03.07", "title": "Посланик Ема Хопкинс: Ако не се стигне до положително гласуване, ще поискаме отлагане на Брекзит"}
{"url": "http://www.bnews.bg/article/257857-orlin_ot_otkradnat_zhivot_zabi_bivshata_na_fitsata", "text": "\n Нетърпеливо очакване, огромно цвете и първи любовни трепети засякоха папараците на „България Днес“.Милена Аврамова, която до скоро бе половинка на актьорът Филип Аврамов – Фицата има нов обожател в лицето на младият Мартин Герасков. Срещата им е запечатана на редица фотоси. Романтична вечеря в кокетна квартална пицария даде повод за първи спекулации – заедно ли са актьорите. \r\n\r\n Мартин пристигна видимо притеснен в типичния си неглиже стил. Докато чака рожденичката  той непохватно подпира огромното цвете на стената на близката кооперация и потропва от крак на крак. Милена излиза с усмивка и видимо развълнувана пред вида на цветето. Двамата скромно и малко нескопосано се целува, след което тръгват бавно и със звънък смях към заведението. \r\n\r\n Марто често е забелязван с Милена Аврамова пред Сатиричния театър, където актрисата играе. Явно след бурята идва слънце, защото след раздялата с Фицата българската Елизабет Тейлър отново лети на крилете на любовта. \r\n \n\t\t\t\t\t\t", "date": "2019.03.07", "title": "Орлин от „Откраднат живот“ заби бившата на Фицата"}
{"url": "http://www.bnews.bg/article/257877-monika_beluchi_pokaza_mladoto_si_gadzhe", "text": "\n Моника Белучи знае как да привлече вниманието и го направи на Седмицата на модата в Париж. \r\n\r\n Италианската актриса пристигна за шоуто на Chanel, което представи последната колекция на Карл Лагерфелд, облечена в сиво палто от туид и черни широки панталони. В едната си ръка носеше малка чанта, а с другата държеше красивия си млад приятел. \r\n\r\n 37-годишният скулптор Никола Лефевр веднага направи впечатление с дългата си коса и брада и със стилното си облекло - костюм на широки райета и разкопчана бяла риза. Той носеше и кафяви мокасини. Лежерният му стил, съчетан с тоалета на Белучи, привлече любопитните погледи. \r\n \n\t\t\t\t\t\t", "date": "2019.03.07", "title": "Моника Белучи показа младото си гадже"}
{"url": "http://www.bnews.bg/article/257847-temperaturi_do_22_gradusa_slab_i_umeren_vyatar", "text": "\n През нощта срещу четвъртък бе предимно ясно. Минималните температури в четвъртък ще са между 0° и 5°. Това прогнозира дежурният синоптик Боряна Маркова от Националния институт по метеорология и хидрология (НИМХ). \r\n\r\n В четвъртък ще е предимно слънчево, с разкъсана висока облачност. Ще духа слаб, в Източна България до умерен вятър от юг-югозапад. Максималните температури ще са между 17° и 22°, по-ниски по Черноморието, където вятърът ще е от югоизток.  \r\n\r\n Атмосферното налягане ще бъде по-високо от средното за месеца и през деня слабо ще се понижава. \r\n\r\n По Черноморието ще е предимно слънчево. През деня вятърът ще се ориентира от югоизток и ще е слаб до умерен. Максималните температури ще са 8°-11°. Температурата на морската вода е 6-7°. Вълнението на морето ще е около 2 бала.   \r\n\r\n В планините ще бъде предимно слънчево. Ще духа умерен, по билата до силен вятър от запад-югозапад. Ще се затопля и максималната температура на 1200 метра ще е около 12°, а на 2000 метра - около 5°.  \r\n  \r\n \n\t\t\t\t\t\t", "date": "2019.03.07", "title": "Температури до 22 градуса, слаб и умерен вятър"}
{"url": "http://www.bnews.bg/article/257874-kpkonpi_otne_imushtestvo_za_1_mln_leva_zaradi_narkotrafik", "text": "\n Комисията за противодействие на корупцията и за отнемане на незаконно придобитото имущество (КПКОНПИ) отне собственост на стойност 1 118 295 лв. от Александър Александров. Това стана с влязло в сила определение на Върховния касационен съд, с което не се допуска касационно обжалване на решенията на Софийския градски съд и Софийския апелативен съд по искове на Комисията. \r\n\r\n От Александров, бившата му съпруга и сина му се отнема триетажна вила с двор в покрайнините на София, два незастроени имота на територията на столицата и два на територията на Пернишка област, лек автомобил, товарен автомобил, два влекача и четири полуремаркета, налични суми по банкови сметки и от продажба на собственост, съобщават от КПКОНПИ. \r\n\r\n Процедурата срещу Александър Александров е стартирала след получаването на присъда от Мюнхенския окръжен съд за участието му в организирана престъпна група за внос и търговия с наркотици в големи размери. \r\n \n\t\t\t\t\t\t", "date": "2019.03.07", "title": "КПКОНПИ отне имущество за 1 млн. лева заради наркотрафик"}
{"url": "http://www.bnews.bg/article/257860-sofiya_paskaleva_atakuva_mrs_top_of_the_world_s_blestyashta_viziya", "text": "\n „Мисис България Top of World 2018“ София Паскалева поддържа тялото и лицето си  с апарати на LPG в Студио за здраво тяло - Body T@lk \r\n\r\n „Мисис България Top of World 2018“ София Паскалева ще представи България на международния конкурс „Mrs. Top of the World“, който ще се проведе в Латвия.  Красавицата ще отпътува за Рига, където ще се бори за короната в конкуренцията на омъжени дами от цял свят – носителки на короната „Mrs.  Top of the World“. \r\n\r\n Конкурсът ще се проведе от 29 май до 3 юни, а София вече е в трескава подготовка. \r\n\r\n От студио Body T@lk издават как поддържат блестящата визия на София и разкриват ексклузивно процедурите на които се подлага красавицата. \r\n\r\n Студиото разполага с 2 от най-новите апарати на LPG: \r\n\r\n АПАРАТИ LPG : CELLU M6 INTEGRAL & CELLU M6 ENDERMOLAB \r\n\r\n Апаратите са от най-новото поколение апарати на LPG и предоставят най-модерните Lipomassage и Endermolift техники за прецизна работа и резултати за лице и тяло. \r\n\r\n LPG е 100% естествена, механична, клетъчна стимулация, която обновява по естествен път клетъчната активност! LPG техниката е единствената механична, естествена и неагресивна техника, която незабавно разгражда мастните натрупвания и стяга отпуснатата кожа. \r\n\r\n КАКЪВ Е РЕЗУЛТАТЪТ ОТ LPG МАСАЖА? \r\n\r\n При LPG масажа мазнините се освобождават по-лесно, фигурата видимо е по-оформена, излишните натрупвания ги няма, особено тези от които винаги сте искали да се отървете. Увеличаване разграждането на мазнини с 70%. \r\n\r\n LPG масажът спомага за стягането на кожата след раждане като активира фибробластите и се усилва поддържащата мрежа от колагенови и еластинови нишки, което тонизира и стяга кожата. Ето защо LPG масажа е ефективен за премахване на корема след раждане. \r\n\r\n      РЕЗУЛТАТИ: \r\n\r\n премахване на мастни натрупвания, които не се повлияват от спорт и диета; \r\nнамаляване на обиколка в определена зона; \r\nстягане на отпусната кожа; \r\nелиминиране на задръжката на течности в долни крайници по време на бременност; \r\nвъзстановяване след бременност; \r\nнамаляване на симптомите на венозна недостатъчност; \r\nтравматични отоци; \r\nтерапия преди и след липосукция; \r\nтерапия за изглаждане на целулита; \r\nтерапия за стягане и оформяне на контура; \r\n\r\n Mobilift® M6  на LPG  -  ЛИФТИНГ от ново поколение. \r\n\r\n LPG е единствената в света механична техника  с научно доказано увеличаване на хиалуроновата киселина в кожата с 80% !!!! \r\n\r\n   \r\n\r\n Ergolift на LPG  работи в различни дълбочини на кожата благодарение на последователните, ритмични всмуквания на кожна гънка. Клетките се стимулират благодарение на различната скорост на пулсациите.  \r\n\r\n \"Обширно, строго научно изследване доказва, че механичната стимулация помага на кожата да увеличи производството на  собствената си хиалуронова киселина с 80% \" \r\n\r\n   \r\n\r\n Новият накрайник за работа Ergolift (Ерголифт) въздейства ефективно върху основните причини за стареене на кожата. \r\n\r\n Разграденият на фрагменти колаген се отстранява два пъти по-бързо, което води до синтеза на нов колаген, който уплътнява по-добре кожата с 23% и изглажда бръчките по нейната повърхност. Бръчките намаляват с 21%. Естественият синтез на еластин се увеличава с 46%. \r\n\r\n   \r\n\r\n   \r\n \n\t\t\t\t\t\t", "date": "2019.03.07", "title": "София Паскалева атакува  „Mrs. Top of the World“ с блестяща визия "}
{"url": "http://www.bnews.bg/article/257873-rabotnik_padna_s_bilbord_kray_sofiya", "text": "\n \r\nКрайпътен билборд падна в София, а с него падна и работникът, който го е монтирал. Нещастният случай е станал малко след 11 часа на „Симеоновско шосе”, информира NOVA. \r\n\r\n Според БТВ пострадалият е настанен в болница, като все още няма конкретни данни за състоянието му. \r\n  \r\n \n\t\t\t\t\t\t", "date": "2019.03.07", "title": "Работник падна с билборд край София"}
{"url": "http://www.bnews.bg/article/257853-tasko_ermenkov_v_tova_narodno_sabranie_vseki_den_ima_sdelki_i_zadkulisie", "text": "\n \r\nВ това Народно събрание всеки ден има сделки и задкулисие, ег*ти националната сигурност. В случая за предстоящата сделка между ГЕРБ и ДПС, за Главното мюфтийство, не говорим за финансиране, а за опрощаване на дълговете на мюфтийството. От мюфтийството обясняват, че като им се опростят тези 12 млн. лева няма да се радикализират. Това нормално ли е? \r\n\r\n Това заяви в сутрешния блок на бТВ депутатът от БСП Таско Ерменков. \r\n\r\n Лидерът на БСП Корнелия Нинова заяви преди два дни, че ако управляващите приемат ветото на президента за Изборния кодекс, ще преразгледат решението си за напускане на НС. Според Ерменков парламентът се е изчерпал и агонизира. \r\n\r\n \"Нашето политическо решение е ясно и категорично - ние не участваме и не легитираме този парламент. Всеки един ден от работата на този парламент доказва правотата на нашето решение - всеки ден скандали, задкулисие, договорки, сделки. В случая за предстоящата сделка между ГЕРБ и ДПС, за Главното мюфтийство, не говорим за финансиране, а за опрощаване на дълговете на мюфтийството. От БСП сме категорични, че вероизповеденията и партиите трябва да се финансират от държавата, но тук не говорим за финансиране. От ГЕРБ нямат право да говорят за националната сигурност. От мюфтийството обясняват, че като им се опростят тези 12 млн. лева няма да се радикализират. Това нормално ли е? Значи всички могат да си плащат данъците, а някои няма да си ги платят, за да не се радикализират. Ег*ти националаната сигурност\", избухна Ерменков. \r\n\r\n \"В случая не става въпрос за финансирането на вероизповеданията, което ние подкрепяме, а става въпрос за опрощаване на дългове и не на 8 милиона, както каза в свое изказване Цветан Цветанов, а става въпрос за 12 милиона\", коментира Ерменков. \r\n\r\n „Когато става въпрос за националната сигурност и има изказвания, че ние сме се заиграли с нея - задаван ли е въпросът с тези опростени милиони не е ли плащана защитата на радикалните ислямисти в Пазарджик, дали с тях не бяха заведени 52 иска и 83 имуществени дела и таксите, платени за възстановяване на имотите на вакъвството. И дали тези пари нямат връзка с „безкористните” граждани, които протестираха в града на бащата на Ботев, Левски и Евлоги Георгиев (Карлово) с викове „Аллах Акбар”. Това е заиграване с национална сигурност”, добави депутатът от БСП. \r\n\r\n \"Вчера се видя поредната сделка между ГЕРБ и ДПС - отхвърлиха ветото на президента. Сега ни чака поредния цирк, когато бъдат внесени новите предложения за изменения в Изборния кодекс. Тогава пак ще има 16-часови дебати и това единодушие, което видяхме вчера, ще се разпадне. Това само показва, че този парламент се е изчерпал. Няма никакъв живот в него. И това го казват всички, не само ние. Ние няма да се върнем, но  не искам аз да решавам нещата. БСП е демократична партия и това решение ще се вземе на заседание на Националния съвет, както беше взето решението да напуснем. Аз уважавам президентската институция и тя има право на свое мнение, но нашата работа е да сме сред хората и да чуваме техните болки, а не да участваме в едни окастрени заседания на парламента\", заяви Ерменков по повод призива на президента Румен Радев БСП да се върнат в Народното събрание. \r\n\r\n \"Ние сме съгласни да не се получават никакви заплати, ако не ходиш в парламента, но настояваме да се разгледа и нашето предложение за замразяване на депутатските заплати. За последната година депутатските заплати са се увеличили с 1000 лева. Никъде другаде няма такъв ръст. Ние направихме предложение за замразяване, но другите депутати се направиха на разсеяни и това не се случи. Нека ни спрат заплатите, но нека замразят и своите\", категоричне беше депутатът от БСП. \r\n\r\n Не сме в парламента и не работим в комисиите. Вчера бях в парламента, за да проверя пощата си и по специално пощенската си кутия, защото много хора ми пишат и трябва да обърна внимание на техните проблеми. Пътувам из страната и това става с мои лични средства. Партията не ми плаща. \r\n \n\t\t\t\t\t\t", "date": "2019.03.07", "title": "Таско Ерменков: В това Народно събрание всеки ден има сделки и задкулисие"}
