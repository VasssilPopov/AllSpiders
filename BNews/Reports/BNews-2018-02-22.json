{"url": "http://www.bnews.bg/article/237499-shok_nataliya_simeonova_goni_100_kila", "text": "Тези дни бившата водеща Наталия Симеонова се прибра в родината си за 48-я си рожден ден на 10-и февруари и шокира приятелите си с килограмите, които е натрупала. От няколко месеца Наталия и дъщеря й Виктория са се установили да живеят в Щатите, където живее и бившата й половинка Денис Ризов. Рокаджията емигрира в страната на неограничените възможности още преди 2 години, тъй като положението в страната ни било отчайващо. Той изчакал 19-годишната им щерка Виктория да завърши Италианския лицей и веднага я издърпал в Америка. За да е близо до тях, с нея заминала и Наталия. Тези дни репортер на „Уикенд” забеляза някогашната Фея на любовта да се реди на опашка за мазни дюнери. Освен че видимо е напълняла още повече, Наталия е скъсила дължината на емблематичната си дълга руса грива. Симеонова публикува в интернет снимка от рождения си ден. На кадъра блондинката позира със свой приятел и се опитва да прикрие едрогабаритната си фигура зад букет бели рози.  Преди време Наталия разкри истината за наднорменото си тегло - разводът с Денис. Бившата му половинка, с която нямат развод, но живеят разделени от десетилетие, се принуди да сподели личния си опит, за да вдъхне кураж на една от героините си в „Предай нататък”. Наталия призна, че заради мъката по загубата на любимия си мъж, напълняла много. Когато Денис напуснал общия им дом, водещата дни наред не ставала от леглото, по цял ден плачела и изобщо не ядяла. Вместо обаче да се стопи от мъката, Наталия без никаква причина започнала да напълнява, без да може да спре. Притеснена дали не е болна от нещо сериозно, отишла да си направи пълни изследвания. Оказало се, че не е болна, а само метаболизмът й работел бавно и тя не можела да стопи мазнините.   ", "date": "2018.02.22", "title": "ШОК! Наталия Симеонова гони 100 кила"}
{"url": "http://www.bnews.bg/article/237519-po_dobre_nadnormeno_piyande_otkolkoto_klyoshtav_trezvenik", "text": "Наднормените пияндета имат по-голям шанс да доживеят до дълбоки старини, според ново изследване, което разкрива пет шокиращи факта, които могат да променят живота ни, пише „Мирър”. Тридесет годишно изследване на възрастни хора показва, че по-слабите от тях умират по-младите, отколкото тези, които са малко над нормите. Ако правим по 15 минути упражнения на ден и пием по две чаши кафе също имаме шанс да си удължим живота, се казва в изследването. Учени анкетираха 14 хиляди души на възраст от 55 до 100 относно начина на живот. От 2003-та досега те следят около 1600 от тях, за да научат тайната на дълголетието им. Оказало се, че тези, които консумират умерено количество алкохол, като например една-две бири или няколко чаши вино, живеят по-дълго от въздържателите. Хората, които консумират 200 до 400 милиграма кофеин дневно също удължават живота си. Продължаващото изследване показва, че наднорменото тегло има негативен ефект докато човек е млад, но след 80-годишна възраст намалява шанса за умиране с 3 %.Тези революционни изводи бяха разкрити на най-голямата научна конференция в Остин, Тексас. „Когато остарявате, тялото ви се опитва да качи килограми, което не значи непременно, че дебелината е нещо хубаво”, казва проф. Клаудия Кавас от Калифорнийския университет. „Може би, когато станете на 60-70 е добре да качите килограми”, добавя тя. „Слабите хора имат 50 % по-голям шанс за смъртност. Не е лошо да си слаб на младини, но е много зле, ако килограмите са малко, когато си стар”, казва проф. Кавас. Изследването не намира кой знае какви ползи от приема на витамини или калций, предаде Нова тв.", "date": "2018.02.22", "title": "По-добре наднормено пиянде, отколкото кльощав трезвеник"}
{"url": "http://www.bnews.bg/article/237521-rusenets_udari_blizo_4_5_mln_lv_dzhakpot", "text": "Милионите от джакпота отново са в Русе, известен като гардът с най-много тотомилионери. Така се случи и тази седмица - един русенец със сигурност ще помни винаги датата 22.02.2018 г. защото днес той е спечелилджакпота от Спортния тотализатор в играта 6 от 49. Щастливецът го очакват 4 458 172 лв.! Новият милионер е успял с фиш от 6,75 лв. по системата за съкратен запис №1.", "date": "2018.02.22", "title": "Русенец удари близо 4, 5 млн. лв. джакпот!"}
{"url": "http://www.bnews.bg/article/237522-cheshkite_vlasti_izdirvat_balgarin_obral_dete", "text": "Чешката полиция издирва българин за нагъл обир на дете. Пострадалото момче също е българче. Инцидентът е станал край жп прелез в град Млада Болеслав. Крадецът е заплашил момчето и му е взел мобилния телефон, след което е избягал. Лицето на нападателя е заснето от охранителните камери. Той е разпознат от зрителите на партньорска на bTV телевизия в Чехия. Идентифициран е от полицията като Калоян Стефанов Колев, познат е на органите на реда в съседния град Ичин за множество дребни кражби. Ако бъде заловен сънародникът ни може да получи 10 години затвор.", "date": "2018.02.22", "title": "Чешките власти издирват българин, обрал дете!"}
{"url": "http://www.bnews.bg/article/237520-za_pokupkata_na_chez_ima_li_vrazka_mezhdu_temenuzhka_i_kupuvacha_na_druzhestvoto", "text": "Както BNews вече съобщи и прогнозира, срамната сделка се случи  - именно човекът на енергийният министър Теменужка Петково и Христо Ковачки се добра до златната сделка за продажбата на ЧЕЗ и купи българските й активи. \r\n\"Инерком груп\" купиха българските активи на ЧЕЗ, потвърдиха от дружеството. За съмнителните и нечистоплътни отношения между енергийната министърка и купувача попита във Фейсбук депутатът от БСП Атанас Зафиров: *Публикуваме без редакторска намеса. \"Въпрос за напреднали : \r\nИма ли близка роднинска връзка между енергийния министър Теменужка Петкова и Славчо Върбаков - съпруг на Гинка Върбакова , собственик на фирмата”Инерком груп”, която купува бизнеса на ЧЕЗ в България - най-големият частен енергиен бизнес в страната с приходи за общо над 1.8 млрд.лв.\"  ", "date": "2018.02.22", "title": "За покупката на ЧЕЗ: Има ли връзка между Теменужка и купувача на дружеството?"}
{"url": "http://www.bnews.bg/article/237518-prieha_novite_pravila_za_priem_v_parvi_klas_shte_srabotyat_li", "text": "Ако дете живее  повече от три години в даден софийски район, то има най-големи шансове да бъде записано в първи клас в предпочитано училище в този район. С предимство за записване на децата в дадено училище ще са също така семействата, живели от една до три години на адрес, попадащ в обозначената територия. По-малко точки ще има и за  адрес в прилежащия район, променен през последната година. Това е записано в новата наредба за прием на първокласници, която Столичният общински съвет одобри. С предимство ще са и малчуганите, които имат по-големи братя или сестри в желаното училище. \r\nПовече от три години уседналост в района, обявен като прилежащ към предпочитаното училище, ще носят най-много точки за прием в първи клас. Точки ще има и за тези, които живеят от по-малко време в съответния район, обясни ресорният зам.-кмет Тодор Чобанов. \"Когато хора, наемащи жилище, се местят в големите райони на София - Люлин, Младост, обичайно е от единия блок в съседния и в този смисъл, за да не бъдат ощетени, е разписан този текст, който позволява да се счита, че има уседналост, когато тези премествания са били в зоната на училището\", каза Чобанов. \r\nОблекчение при записването ще има и за семействата с повече от едно дете. А близнаците ще се класират заедно и над утвърдения брой ученици в паралелка, ако поне един от тях е приет. \r\n\"Беше разработен ефективен механизъм, който да позволи второто дете да се класира при първото и всяко следващо - дай боже да има три и повече, независимо ще попаднат ли в прилежащия район на училището, следващите деца да отиват там, където е записано първото\", каза Чобанов. \r\nОчаква се близо 1000 да останат незаетите места за първи клас  в столичните училища наесен. От следващата година местната власт очаква да се въведе и онлайн система, подобна на тази за детските градини, предаде Дарик.", "date": "2018.02.22", "title": "Приеха новите правила за прием в първи клас, ще сработят ли?"}
{"url": "http://www.bnews.bg/article/237515-znae_se_kade_e_pogreban_levski_potvardeno_e", "text": "Новото допълнено издание на книгата на писателя Николай Хайтов \"Кой и защо унищожи гроба на Васил Левски?\" беше представено днес от сина на писателя и председател на фондация „Памет” Здравец Хайтов пред БТВ. Новото е, че независима държавна институция потвърждава тезата на Николай Хайтов за злоумишлено фалшифициране на данни от разкопките и укриване на документация и артефакти за препогребването на Васил Левски в олтара на църквата \"Св. Петка Самарджийска\", обясни синът на големия български писател в БТВ. Документацията от разкопките пред 1956 г. е погубена и манипулирана, каза още Хайтов.", "date": "2018.02.22", "title": "Знае се къде е погребан Левски, потвърдено е!"}
{"url": "http://www.bnews.bg/article/237517-trevozhno_ot_rumaniya_48_sa_zhertvite_na", "text": "Броят на жертвите на грипа в Румъния този сезон нарасна на 48 души, съобщи днес Националният център за наблюдение и контрол на заразните болести към Националния институт по обществено здраве, предаде агенция Аджерпрес, цитирана от БТА. Последният смъртен случай е на 71-годишна жена от окръг Яломица, която е имала по-ранни здравословни проблеми и не е била ваксинирана.", "date": "2018.02.22", "title": "ТРЕВОЖНО от Румъния: 48 са жертвите на..."}
{"url": "http://www.bnews.bg/article/237510-lekari_i_stomatolozi_s_gnevno_pismo_do_plochev_predizvikval_kriza_v_zdraveopazvaneto", "text": "Шефът на лекарския съюз д-р Венцислав Грозев и шефът на зъболекарския съюз д.р Николай Шарков написаха гневни писма до шефа на здравната каса. \"Предприетите от Вас действия без колебание са от естество да осуетят преговорния процес по националния рамков договор за 2018 г., да предизвикат криза в българското здравеопазване, да подтикнат към широки протестни действия и да лишат гражданите от конституционното им право на достъпна и качествена медицинска помощ. Тези тежки думи е отправил към управителя на НЗОК Камен Плочев шефът на лекарския съюз д-р Венцислав Грозев. Неговото писмо до Плочев е следствие от писмото на финансовия министър Владислав Горанов, с което се иска спиране на преговорите за национален рамков договор, докато не се изясни точно колко са дълговете на НЗОК към чужди каси. Д-р Грозев иска спешно, до края на деня, Плочев да предостави достоверна информация за реалния размер на тези задължения, за да може до края на месеца да се сключи националният рамков договор.", "date": "2018.02.22", "title": "Лекари и стоматолози с гневно писмо до Плочев, предизвиквал криза в здравеопазването"}
{"url": "http://www.bnews.bg/article/237502-sofi_marinova_kopala_sam_gradinki_za_30_stotinki", "text": "Софи Маринова, която ще е сред колоритните участници в „Като две капки вода“, тънела в мизерия като дете. Певицата е родена в София и е кръстена на столицата ни, но е отраснала в Етрополе. Семейството й било голямо – тя има четири братя. Майката и бащата трудно се справяли с отглеждането на толкова много деца и щом поотраснали, ги пратили в пансион, където съжителствали с турци и власи. Всяка неделя Софи заминавала в село Брусен, където се намирал пансионът, и се прибирала чак в петък, писа „Галерия“. В пансиона организирали и културни дейности за децата. Всяка сряда имало кинопрожекции, а билетчето струвало по 30 стотинки. Но Софи нямала дори толкова и се налагало от малка да се научи да си изкарва парите сама. Всеки вторник обикаляла къщите на бабите и дядовците в селото и ги молела да им прекопае градините, а те да й се отплатят както преценят. Някой й давали круши, други ябълки, а трети – стотинки. Така Софка успявала да си събере достатъчно пари, за да отиде на кино.", "date": "2018.02.22", "title": "Софи Маринова: Копала съм градинки за 30 стотинки! "}
{"url": "http://www.bnews.bg/article/237511-panika_nov_trus_razlyulya_plovdivsko", "text": "Ново земетресение бе усетено в Пловдивско! Европейският сеизмологичен център сочи, че трусът е с магнитуд от 3 по скалата на Рихтер, като епицентърът му е на 5 км от Садово и 17 км от Пловдив. Трусът е бил регистриран в 17.05 часа. Трусът е бил усетен на високите етажи в Пловдив и Асеновград! Припомняме, че земетресение бе усетено в страната рано тази сутрин. Трусът е бил на 149 километра югоизточно от столицата с магнитуд от 4.7 по Рихтер. Той е регистриран в 1:44 часа тази сутрин.  По предварителна информация, епицентърът е край Асеновград.", "date": "2018.02.22", "title": "Паника: Нов трус разлюля Пловдивско!"}
{"url": "http://www.bnews.bg/article/237512-naglost_temenuzhka_i_kovachki_si_probutaha_protezheto_i_mu_dadoha_chez", "text": "Както BNews вече прогнозира, срамната сделка се случи   \r\n\"Инерком груп\" купиха българските активи на ЧЕЗ. Това потвърдиха за Дир.бг от ЧЕЗ - България.  \r\nВ официално съобщение Надзорният съвет на ЧЕЗ съобщи, че е дал съгласие за продажбата на българските активи на групата \"Инерком България\". \r\nПазарджишката компания \"Инерком груп\" със собственик Гинка Върбакова предварително бе спрягана за фаворит по сделката.  \r\n\"Офертата на \"Инерком\" е доста над пазарната стойност на продадените активи, определени от независима оценка, и получената цена надвишава първоначалната инвестиция\", се твърди в официалното прессъобщение, изпратено от ЧЕЗ.  \r\nДоговорената цена е над първоначалната инвестиция. Пакетът съдържа седем компании: \"ЧЕЗ България\", \"ЧЕЗ Разпределение\", \"ЧЕЗ Електро България\", \"ЧЕЗ Трейд България\", \"ЧЕЗ ICT България\", \"Бара Груп\" и фотоволтаичния парк \"Орешец\". Договорът ще се подпише след няколко дни. Сделката първо трябва да се одобри от КЗК в България. \r\n  Зад Върбакова се крият други - къде по-известни и не по-малко скандални - депутати, бивши такива и още…  По мнение на хора от бранша, а и не само, участие във фирмата имат кметът на града, Христо Тодоров (бивш депутат от ББЦ, който в последствие се продаде именно на Ковачки), ДПС, а там е и жената на Тодоров - Десислава Тодорова, която е настоящ депутат от ГЕРБ и не на последно място самият Христо Ковачки. И, за да не мислите, че има нещо случайно във връзката ГЕРБ – Ковачки, ще припомним, че в 43 Народно събрание ПП ББЦ вкара група от 14 депутати, които в последствие се продадоха на олигарха Ковачки, а те автоматично се превърнаха в „патерица“ на ГЕРБ и именно с тези гласове минаваха важни гласувания. Семейство Тодорови ли? Христо и Десислава, ами и те са в кюпа. Няма нищо случайно, че именно по тази близка линия, Десислава Тодорова решава да „пристане“ на ГЕРБ и даже влиза в парламента на последните избори. По мнение на запознати в енергийните среди, се смята, че в за сделката и има ли банка, окято ще отпусне подобна сума? Може би това ще са пари с неясен произход? Време е да видим, ако всичко стане факт. В същото време се оказва, че докато ГЕРБ се хвърлят здраво в борбата да разследват приватизацията, се възползват от нея и то по-доста интересен начин. Комичното и абсурдното в случая е, че 1/3 от България, в това число Президентството и Народно събрание, ще бъдат оставени също в ръцете на лелята от безизвестното пазарджишко село. И ако това не е падение и регрес на българския енергиен пазар, повече няма накъде...", "date": "2018.02.22", "title": "НАГЛОСТ: Теменужка и Ковачки си пробутаха протежето и му дадоха ЧЕЗ!"}
{"url": "http://www.bnews.bg/article/237506-mvr_oplete_li_se_v_oreshnik_rakovodstvoto_mu_dali_si_e_na_myastoto_ta_habi_taka_resurs", "text": "\r\nЗадържаният преди два дни в тополовградското село Орешник Иван Пачелиев на 35 г. е отказал да подпише обвинението, което  \r\nТова съобщи Haskovo.info. Тополовградската районна прокуратура задържа за 72 часа Пачелиев, обвинен в заплашване, за да принуди полицейски служители да не извършат действие по служба.  \r\nПрипомняме, че Иван Пачелиев, който е служил във френския легион, се барикадира в къщата си в село Орешник, където остана почти едно денонощие, като стреля по служителите на реда. Близо 80 униформени и спецчасти участваха при неговото задържане.  \r\nВ присъствието на служебния си защитник Пачелиев е заявил, че не е стрелял срещу органите на реда, а е произвел неволен изстрел. Пред адвокат Митко Краев той е заявил, че дошлите да му връчат разпореждането са се държали некоректно и се е почувствал засегнат.  \r\nВтори ден продължават огледите в имота в селото в присъствието на Пачелиев. Очаква се утре съдът да разгледа мярката му за неотклонение “задържане под стража”.  Историята изначално понамирсиваше, но сега става вече фарс. До момента няма сериозна официална информация каква е причината полицията да търси Пачелиев, защо изпратиха такъв ресурс по петите му, не откриха арсенал от оръжие, дали не е прах в очите на обществото, докато нещо друго се мъти в държавата? Този сценарий е игран вече неведнъж. \r\n ", "date": "2018.02.22", "title": "МВР оплете ли се в Орешник,  ръководството му дали си е на мястото, та хаби така ресурс?"}
{"url": "http://www.bnews.bg/article/237495-reni_nyamam_mazh_novinata_e_falshiva", "text": "Фолкпевицата Рени опроверга категорично новината, че е била на романтична почивка с нов мъж в Дубай преди няколко седмици. В предаването „Преди обед” бившата съквартирантка определи публикациите за воаяжа в няколко светски сайта като фалшива новина и обясни, че е била в емирството с двамата си сина на гости на своя приятелка. \"Бях качила толкова снимки с децата ми Борис и Аспарух. Взета е само една, на която съм сама и е написано, че имам нов мъж до себе си, с когото съм на почивката”, обясни Рени. Припомняме, че Hotnews.bg  съобщи истината за пътешествието на изпълнителката. „Нямам мъж до себе си, имам много ухажьори, които обаче се плашат да направят следващата крачка”, бе откровена певицата. Тя предупреди авторите на фалшиви новини, че планира още едно екзотично пътешествие, този път в Тайланд в изцяло женската компания през март. Явно Рени се притеснява, че може отново да стане жертва на неверни информации, затова изчиства въпросът отрано. \r\n ", "date": "2018.02.22", "title": "Рени: Нямам мъж, новината е фалшива"}
{"url": "http://www.bnews.bg/article/237516-iznenada_ot_slovakiya_balgariya_othvarlila_istanbulskata_konventsiya_che_koga_stana_tova", "text": "Словакия няма да ратифицира Истанбулската конвенция, заяви министър-председателят Роберт Фицо, след като срещу договора се противопоставиха по-малък коалиционен партньор и религиозни групи, предаде Ройтерс.  Това изтъкна съпротивата в по-консервативните в социално отношение страни от бившия източен блок срещу либералните ценности на по-богатата Западна Европа, отбелязва агенцията, цитирана от БТА. Това обаче не е известно още на целокупния български народ на този етап. Все още се чака отговорът от премиера Бойко Борисов на въпроса на  Лидерът на БСП поиска на днешното заседание кабинетът да изтегли документа, което не се случи. Припомняме, че Борисов рязко даде назад с Конвенцията на псеводинтервюто в баджак телевизията с водещ Антон Хекимян. Фицо обаче каза, че Словакия няма да ратифицира конвенцията, която според него е спорен документ, който може да наруши конституцията и да доведе до въвеждане на еднополови бракове. Той все пак заяви, че страната му ще включи в законодателство всички мерки, насочени към борба с насилието срещу жени. , когато прие конституционна поправка, определяща брака като съюз между мъж и жена. Тя също така не признава каквато и да е форма на гражданско партньорство между хора от един пол. \"Не можем да приемем мерки, които биха влезли в конфликт с вярванията и чувствата на хората в някои държави\", каза Фицо, който е социалдемократ. Словашката национална партия, която е по-малък коалиционен партньор в правителството, заяви, че ще го напусне, ако Словакия не се оттегли от конвенцията.Римокатолическата църква каза, че договорът може да доведе до дискриминация за религиозната свобода в Словакия, където 62 процента от 5,4 милионното население се определят като католици, а 6 процента - като протестанти, според преброяване от 2011 г. Страните членки на ЕС България, Унгария, Чехия, Великобритания, Хърватия, Гърция и Ирландия все още не са подписали договора, както и страните членки на Съвета на Европа Азербайджан и Русия. Конвенцията е подписана от 40 държави.", "date": "2018.02.22", "title": "ИЗНЕНАДА от Словакия: България отхвърлила Истанбулската конвенция?! Че кога стана това?"}
{"url": "http://www.bnews.bg/article/237513-tramp_ne_spira_orazhiyata_a_vaorazhava", "text": "Американският президент Доналд Тръмп повтори призива си за въоръжаване на учителите след масовото убийство в училище в щата Флорида миналата седмица. Той заяви, че това би трябвало да бъде ограничено до тези, които имат военна или специална подготовка и допълни, че това \"би решило проблема незабавно\", предаде Ройтерс. \r\nИдеята му вече предизвиква противоположни реакции в САЩ, където има остри разделения по въпроса как да бъдат спрени масовите стрелби и всекидневното насилие с огнестрелни оръжия, отбелязва агенцията. Тръмп изказа идеята за въоръжаване на учителите по време на емоционална дискусия с оцелели от нападението във Флорида и роднини на загинали при стрелбата. \r\n\"Сериозно подготвени, умели в боравенето с огнестрелни оръжия учители/треньори биха решили проблема незабавно, преди да пристигне полицията. СТРАХОТНО ВЪЗПИРАНЕ!\", написа Тръмп в Туитър. На вчерашната среща той каза: \"Ако имахте учител . . . умеещ да борави с огнестрелни оръжия, той много добре щеше да сложи край на нападението доста бързо\". \r\nПрезидентът каза, че ще затегне проверките на миналото на купувачите на оръжия и ще обмисли повишаване на възрастовото ограничение за купуване на някои видове оръжия. \r\nТръмп каза, че подкрепя увеличаване на минималната възраст за притежаване на по-широк диапазон от оръжия, отколкото е сега, предаде Асошиейтед прес. Хиляди американски граждани се събраха в щата Флорида с призиви за затягане на контрола върху продажбата на огнестрелно оръжие в страната. Гневът на събралите се бе породен от извършената в сряда поредна масова стрелба в училище, отнела живота на 17 деца и възрастни от града, и бе насочен към членовете на Републиканската партия в Конгреса и Националната оръжейна асоциация – най-голямата организационна структура, лобираща в полза на оръжейната индустрия в САЩ. \r\nКакто съобщиха водещите американски телевизионни канали, многобройната демонстрация включваше участието на учениците, родителите им и учителите от гимназия „Марджъри Стоунмен Дъглас“, където 19-годишният Никълъс Крус застреля с полуавтоматичната си пушка 17 свои бивши съученици и преподаватели. \r\nПо този повод 18-годишната Ема Гонзалес, оцеляла при трагедията, разиграла се преди броени дни в училището й, изнесе гневна реч, в която заяви, че Тръмп и съпартийците му „трябва да се засрамят“. \r\n ", "date": "2018.02.22", "title": "Тръмп не спира оръжията, а въоръжава..."}
{"url": "http://www.bnews.bg/article/237497-eto_ya_snahata_na_anya_pencheva", "text": "Въпреки че три от нашите най-красиви гимнастички - Ренета Камберова, Михаела Маевска и Цветелина Найденова получиха свидетелствата си за завършено образование, всички погледи бяха вперени в Ива, която е състезателка по дрифт. Тя дойде в НСА, за да види как гаджето й Ангел Караньотов ще получи дипломата си. В залата бяха и гордите му родители-Аня Пенчева и Ивайло Караньотов, син на голямата актриса Славка Славова. Ива и Ангел, който също е автомобилен състезател, са заедно от повече от две години. Свърза ги не само страстта към високите скорости, но и увлечението по здравословното хранене. След като Ангел се дипломира, повечето му приятели очакват той да предложи брак на приятелката си и така тя да стане снаха на Аня Пенчева. Ива е известна като Кралицата на дрифта, а двамата се запознават именно покрай моторните спортове, на които са страстни привърженици. Русинова отдавна е доказала уменията си зад волана, а заедно с Караньотов засне екшън видео клипа, наречен Drift and Dance. В кадрите Ива за малко да прегази Ангел, който язди мотоциклет на снега пред Субарото й. Преди да срещне сина на Пенчева, Ива Русинова имаше връзка с автомобилния състезател Калин Бенчев. Младият плейбой пък зад гърба си има връзки с гимнастичките Стела Георгиева и Вили Стоянова, пише Hotnews.. \r\n ", "date": "2018.02.22", "title": "Ето я снахата на Аня Пенчева "}
{"url": "http://www.bnews.bg/article/237501-siderov_obyasni_zashto_simeonov_ne_stava_za_vitsepremier_poiska_mu_ostavkata_i_da_se_vrashta_v_parlamenta", "text": "Враждата на пишман коалиционерите взема своя връх, но и ясно показва, че тримцата от коалицийката ще развалят седянката. Съшитата им с бели конци обединеност се пропуква отсвякъде, а омразата им се лее от тв студиата всеки ден. Нервите и на тримата вече не издържат и не пестят ругатни един по друг, но и компромати също. От една страна тоалетният министър плюе по обемният си колега и военен министър Каракачанов с обвинения, че узурпира медийното пространство. Взриви го и изказването на Цветан Цветанов обяви, че е имало среща на представители на ГЕРБ и \"Обедините патриоти\" и е постигнат консенсус за законодателната програма и \"да бъдат по-отговорни, при изразяване на лично мнение\", за да не се създава впечатление, че има противоречия и напрежение в коалицията. Той каза още, че има две теми, които предстои да бъдат разгледани от политическия съвет. Минути по-късно на излизане от заседанието на парламентарната група на \"Обединените патриоти\" в парламента Валери Симеонов каза, че не знае за такава среща днес и обяви, че не знае кога ще се събере политическия съвет на коалицията. Вицето коментира и срещата в  понеделник вечерта на \"патриотичните\" формации по повод вътрешните конфликти в \"Обединени патриоти\"- нищо не е постигнато. Агент Иван явно е присъствал на друга среща, защото я изкоментира, че за него няма проблеми, а разминавания. WC министърът обаче в друго интервю за телевизия \"Европа\" пак в понеделник, че между партиите в \"патриотичната\" коалиция има такова напрежение, че по-скоро няма да се явят заедно на следващите избори (за евродепутати следващата година - бел. авт.). Една от причините, поради която се дразнели представителите на НФСБ, е, че най-много се изявяват пред медиите хората от ВМРО. Трън в очите му са медийните изяви на корпулентния Шиши и от две седмици не спира това да дъвче. От трета страна в соловото пеене на псевдо обединените се включи и Волен Сидеров, срещу двете вицета: “Не е работа на Валери Симеонов да разсъждава върху работата на парламентарната група.  Ако иска да  оглавява парламентарната група - да заповяда, аз мога да отида на негово място. И всеки да си гледа работата. Ако той иска да менторства и да казва какво трябва да се случва навсякъде, това не е правилно”. Това заяви лидерът на ПП АТАКА и председател на ПГ на “Обединени патриоти” Волен Сидеров в предаването “Темите” по ТВ ЕВРОПА. Според него вицепремиерът Симеонов, който е основният двигател в правителството за разширяването на ски зоната в Банско чрез спешни промени в плана за управление на Национален парк \"Пирин\", предизвикали граждански протести, обслужва олигархични интереси. \r\nСидеров буквално закла двамата вицепремиери от патриотите в правителството и то с доводи от предизборната им платформа: да започнат да мислят заедно с депутатите от групата за прехраната на българина, за икономиката и бизнеса, каквито са основните ни обещания пред избирателите. Националистът допълни, че приоритет на патриотите е вдигането на минималната пенсия до прага на бедността - 321 лв. \"Другият премиер пък се е вторачил в самолети, продължи той, визирайки министъра на отбраната Каракачанов. Към него също бе отправен конкретен съвет: Ние сме дали на САЩ военни бази, не плащат нула, айде ако обичат да подарят 20 самолета, а не да искат 2 милиарда от измъчения българин. Има парламентарна група, тя работи много добре под мое ръководство, балансът е налице\", каза в заключение Сидеров. От всичките им недействия до момента е видно едно, но най-важно - патриотите се превърнаха от пишманнационалисти в резервната гума на явната коалиция ГЕРБ- ДПС и гласуват всички закони, които им подават отгоре. Грам изпълнени обещания, само мерак за повече лапачка, и прах в очите на бедния българин.  ", "date": "2018.02.22", "title": "Сидеров обясни защо Симеонов не става за вицепремиер! Поиска му оставката и да се връща в парламента!"}
{"url": "http://www.bnews.bg/article/237514-izklyuchitelen_priemat_petar_stoychev_v_zalata_na_slavata_v_sasht", "text": "Световният шампион в плувния маратон от Шанхай’2011 Петър Стойчев ще бъде приет в международната зала на славата на този спорт в САЩ. Българинът ще има собствен кът и по този начин ще се нареди до легенди като Джони Вайсмюлер, Марк Шпиц и Майкъл Фелпс. Стойчев ще бъде приет в залата на славата на плувните спортове на 19 май заедно с още 4-ма спортисти, като всеки един от тях трябва да остави символ в своя кът. Стойчев си е поставил изключително амбициозна цел – да покори водите на единствения континент, на който не го е правил – Антарктида, каза самият той. Екстремната надпревара ще бъде организирано от Световната асоциация по ледено плуване.  ", "date": "2018.02.22", "title": "ИЗКЛЮЧИТЕЛЕН: Приемат Петър Стойчев в Залата на славата в САЩ"}
{"url": "http://www.bnews.bg/article/237503-bate_nikolay_ruhna_sled_kup_neshtastiya", "text": "Актьорът в депресия след куп нещастия, синът му се грижи за него.  Любимецът на няколко поколения български деца - актьорът Николай Николаев, когато всички наричаме приятелски Бате Николай, е затормозен психически и не отговаря на телефона си, пише \"България Днес\". След като премина през ада със самоубийството на дъщеря си Надежда, актьорът живя под грижите на сина си Стефан. Световноизвестният художник остана у нас, за да е до баща си в трудния за семейството момент. \"Дават му хапчета против депресия, телефонът е в сина му. Момчето го пази да не рухне, защото е на прага на последните си сили\", споделиха за Бате Николай колеги от Народния театър. \r\nЗа последно те едва го познали - съсипан, отслабнал, но духом не показвал мъката си. \"Говорихме малко, един ден случайно го видях на улицата. Каза, че момчето му се е заело да се грижи за него - не го пускал да ходи никъде сам и треперил да не му се случи нещо лошо\", споделиха от реквизита на първата ни трупа. 77-годишният ни актьор от години е с разклатено здраве, страда и от онкологично заболяване. Неведнъж се е шегувал, че Ванга му пророкувала, че ще умре след 80-ата си годишнина", "date": "2018.02.22", "title": "Бате Николай рухна след куп нещастия"}
{"url": "http://www.bnews.bg/article/237504-skandal_upravlyavashtite_ot_gerb_burgas_sgashteni_vav_falshifitsirane_na_dokumenti", "text": "Невероятен скандал се завихря в Бургас!  Днес на пресконференция Председателят на групата съветници на СЕК Константин Бачийски  изнесе шокиращи данни за документна измама извършена от представители на управляващото мнозинство от ГЕРБ. Подправен е официален документ и е променен протокола от гласуването на общинската сесия от януари тази година. Болницата в Меден Рудник е продадена без търг и конкурс и за 3.5 милиона, тоест с един милион под данъчната оценка. Протестите на опозицията, че това е незаконно по никакъв начин не трогва гербаджии. В общинския съвет  [преса] управляващите лъжат, че имотът е със съсобственик, видно от имотният регистър, обаче е, че Община Бургас е единственият собственик, което предполага продажбата да се извърши чрез търг или конкурс. От това нарушение загубата за Община Бургас е около 1 милион лева. Общинския съветник съобщава за още по-голям скандал. По докладна записка в общинския съвет за взимане на парите от ДКЦ 3 се провеждат сензационните 4 (четири) гласувания. Председателят на Общинския съвет Константин Луков от ГЕРБ, видимо ядосан обявява, че докладната не е приета, защото по закон се изискват 39 гласа. Случайно обаче съветникът Бачийски разбира, че протоколът е подменен и в него е записано, че докладната е приета. Кой си е позволил да подмени официалния протокол и решението на общинските съветници ще трябва да отговори прокуратурата? Никой няма право освен Общинския Съвет да променя свое решение и то на извънредна сесия.", "date": "2018.02.22", "title": "Скандал! Управляващите от ГЕРБ-Бургас сгащени във фалшифициране на документи!"}
{"url": "http://www.bnews.bg/article/237505-patriotarite_ne_bili_obedineni_a_se_psuvali_pomezhdu_si", "text": "В парламентарната група на патриотарите се псували! Тази информация бе изнесена не от кого да е, а от скандално известния вицепремиер Симеонов по време на участието му в предаването на Георги Коритаров в ТВ Европа. Според Симеонов в парламентарната група на патриотарите се псували от пет месеца. Да се чуди човек що за народни представители са това? И всъщност какви са тези патриотари и как защитават интересите на избирателите си, като общуването им е чрез псувни? Всъщност Симеонов разкрива и най-голямата измама и тя е - патриотарите никога не са били обединени, обединява ги вероятно само жаждата за лапкане и папкане! \r\n ", "date": "2018.02.22", "title": "Патриотарите не били обединени, а се псували помежду си!"}
{"url": "http://www.bnews.bg/article/237508-chetivo_za_borisov_balgariya_tryabva_da_raboti_za_po_uskoreno_povishavane_na_dohodite", "text": "На фона на самохвалството на премиера Бойко Борисов:   Това заяви той пред народа в пряк ефир по bTV.  Никак не е странно обаче, че коренно противоположно вижда нещата Международният валутен фонд: От фонда предупреждават, че демографската ситуация може да доведе до рискове пред фискалната система в дългосрочен план, съобщава БНР. отчитат от Международния валутен фонд. В дългосрочен план се очаква забавяне на икономиката, която е близо до потенциала си.  смятат от институцията.  \r\nОт фонда препоръчват повече инвестиции в здравеопазване и образование и подчертават, че често уменията на хората в трудоспособна възраст не отговарят на нуждите на пазара на труда. \r\nНеобходими са още усилия в сферата на правосъдието и борбата с корупцията, допълват от фонда. \r\nРастежът се очаква да се забави до 2 процента в средносрочен план, което отразява ограничения капацитет и неблагоприятни демографски данни. Държавният дълг е нисък, но условните задължения и дългосрочният фискален натиск, свързан с демографските предизвикателства, могат да създадат фискални рискове в дългосрочен план. \r\nНапредъкът на реформата в управлението и подобряването на ефикасността на публичните институции на всички равнища остават ключови за повишаване на потенциала за растеж и ограничаване на фискалните рискове.  \r\nБанковата система е устойчива, но необслужваните кредити остават значително над средното за ЕС и две от банките, идентифицирани от прегледа на качеството на активите и стрес теста, все още изискват по-големи капиталови буфери.  Има ли какво да отговори \"бащицата\" на народа? С конкретика обаче, не с общи приказки. ", "date": "2018.02.22", "title": "Четиво за Борисов: България трябва да работи за по-ускорено повишаване на доходите"}
{"url": "http://www.bnews.bg/article/237494-prezidentat_rumen_radev_udostoi_s_visshe_ofitsersko_zvanie_noviya_nachalnik_na_vma_prof_ventsislav_mutafchiyski", "text": "„Уверен съм, че знанията и експертизата, които притежавате ще бъдат гарант за издигане авторитета на Военномедицинска академия и очаквам, че под ваше ръководство болницата ще бъде образец за качествени медицински услуги, прозрачност на решенията и финансова ефикасност“. Това заяви президентът и Върховен главнокомандващ на въоръжените сили Румен Радев на тържествена церемония, която се състоя в Гербовата зала на „Дондуков“ 2. Със свой указ държавният глава назначи полковник Венцислав Мутафчийски на длъжността „Началник на Военномедицинска академия и главен лекар на въоръжените сили на Република България“, и го удостои с висше офицерско звание „бригаден генерал“. В словото си президентът отбеляза високия професионализъм и отдаденост на военната медицина, които притежава бригаден генерал Венцислав Мутафчийски и изрази убеденост, че традициите на болницата трябва да се запазят и да продължат да се развиват в бъдеще. Бригаден генерал Венцислав Мутафчийски благодари за връчените му пагони и отбеляза, че съзнава отговорността, която стои пред него. „В управлението на тази болница трябва да се гледа напред, не само да се задържат достигнатите позиции, а да се надгражда“, каза той. Бригаден генерал Венцислав Мутафчийски беше категоричен, че няма да позволи да се опетни името на ВМА, на колегите му, както и неговото име и благодари за оказаното му доверие.", "date": "2018.02.22", "title": "Президентът Румен Радев удостои с висше офицерско звание новия началник на ВМА проф. Венцислав Мутафчийски"}
{"url": "http://www.bnews.bg/article/237479-razvitie_po_sluchaya_ubietsat_na_6_godishniya_petyo_ot_panagyurishte_mozhe_da_izleze_ot_zatvora", "text": "Софийският градски съд пусна предсрочно от затвора Цветан Пъков, който прегази и уби с джипа си 6-годишния Петьо от Панагюрище преди 3 години. Пъков обаче може да излезе най-рано след седмица, защото решението ще се обжалва. Мотивите - осъден на 4 години затвор, Цветан Пъков е излежал повече от половината. Остават му 5 месеца. Психологическият доклад и експертната оценка са добри. От прокуратурата и затвора отказаха коментар, но твърдят, че съдът не е обърнал внимание на всички доклади. Инцидентът стана преди три години, близо до работното място на бащата на детето. 6-годишното момче карало колело, когато джипът го ударил. Шофьорската книжка на Цветан Пъков няма да бъде върната.", "date": "2018.02.22", "title": "РАЗВИТИЕ ПО СЛУЧАЯ! Убиецът на 6-годишния Петьо от Панагюрище може да излезе от затвора "}
{"url": "http://www.bnews.bg/article/237474-iznenadvashto_lili_pee_na_bratya_galevi_v_dubay_sreshtu_kosmicheski_honorar_podrobnosti", "text": "Лили Иванова е била навестена от емисар на избягалите от родното правосъдието Братя Галеви, който й предложил да пее на техен юбилей през януари 2019 г в Дубай. Пратеникът уверил певицата, че ако приеме, ще й бъдат платени 100 хиляди долара, а гастролът ще бъде запазен в строга тайна от обществеността. Юбиляр в първия месец от 2019-а ще е Ангел Христов. Той ще чукне 50 на 14 януари, а с него ще черпи и ортакът му Пламен Галев. По-големият от „братята” мафиоти закръгли половин век в края на 2017-а, но тогава не вдигнал шумно парти за ЧРД. Бившият командос решил да отложи купона за след около година, за да празнува съвместно със съдружника си, писа „Уикенд“. Галеви избягаха от България през 2012-а, като първоначално се установиха в ЮАР. Впоследствие двамата се преместиха в Дубай, защото от далечна Южна Африка им беше почти невъзможно да контролират бизнеса си в родината. Двамата имат присъда у нас за организиране на престъпна група и не могат да живеят в страни от ЕС, понеже рискуват да бъдат заловени от Европол и тикнати зад решетките.  Преди да духнат от България Галеви разпределиха в арабски и други банки голяма част от авоарите си. Според запознати сега те разполагат с около 25 милиона евро, които им позволяват да си живеят повече от царски. За 50-годишния си юбилей „братята” решили да не жалят средства и да организират купон, който те и близките им дълго ще помнят. Тържеството им щяло да е в един от най-баровските хотели на Дубай. Примата не е дала съгласието си за участие в юбилея на Галеви, но и не е отхвърлила офертата. Тя обещала да обмисли добре предложението и да отговори окончателно най-късно до края на април. Пред емисаря на мафиотите Лили споменала, че ако склони, ще постави няколко безусловни изисквания.  „Казала е, че евентуално ще поиска хора на Галеви да й организират концерт в европейски град в самото начало на 2019-а – в Париж или Брюксел. Хонорарът й за рецитала в Дубай ще трябва да й бъде преведен като спонсорство за въпросния спектакъл в държава от ЕС, а изявата и пред имигранти ще послужи и като алиби за отсъствието на певицата от България в дните около 19 януари. Нейната идея е да лети за емирството не директно от София, а от държавата, в която ще бъде концертът й”, разкриват подробности информаторите на изданието.  ", "date": "2018.02.22", "title": "ИЗНЕНАДВАЩО: Лили пее на братя Галеви в Дубай срещу космически хонорар! (Подробности)"}
{"url": "http://www.bnews.bg/article/237481-politsiyata_razsledva_ubiystvoto_na_86_godishen_mazh_v_sofiya", "text": "Мъртъв мъж на 86 години със следи от насилие по тялото е бил открит вчера в жилищна кооперация в ж.к. „Люлин” в София, съобщиха от МВР. Образувано е дело за убийство.  Три деца (на 13, 14 и 19 г.), внуци на мъжа, са били държани заключени в апартамент в кооперацията и сега са под полицейска закрила, посочиха от Агенцията за социално подпомагане. Родителите им са задържани. Това са дъщерята на убития и съпруга й, като те са заподозрени за тежкото престъпление. Мъжът е изчезнал на 12 февруари. По неофициална информация той е бил подлаган на тормоз. Според съседите цялото семейство е било странно. Хора от блока споделят, че са подавали сигнал до социалните служби, но от Социално подпомагане в Люлин отричат при тях да има подобен сигнал. Семейството е било проверявано през 2011 г. покрай пожар в хода, но тогава не е било установено нищо нередно. По това време децата са ходели на училище и за момента не е ясно кога са отпаднали. Не са получавали социални помощи.", "date": "2018.02.22", "title": "Полицията разследва убийството на 86-годишен мъж в София"}
{"url": "http://www.bnews.bg/article/237496-podlozhiha_zetya_na_ubitiya_dyado_v_lyulin_na_sledstven_eksperiment", "text": "Следствен експеримент започна за смъртта на пенсионера в \"Люлин\". По образуваното дело за убийство са задържани дъщерята и зетят на убития дядо -   за Мария и съпругът ѝ Свилен Велев. Години наред двамата държали трите си дъщери в една стая, като не ги пускали да ходят на училище и не им позволявали да общуват с други хора.  Над 15 криминалисти придружаваха окования в белезници Свилен Велев, задържан за смъртта на 87-годишния бивш военен Стефан Янев по време на следствен експеримент в зловещото жилище в кв. \"Люлин\", видя \"24 часа\". Около 13,00 ч Велев бе изведен от апартамента, но минути по-късно отново бе върнат на втория етаж в блок 741 в столичния квартал. За драмата на 87-годишния Стефан Янев се разбра в събота в предаването \"Съдебен спор\". Тогава стана ясно, че мъжът е системно пребиван от дъщеря си Мария. Той разкри и че тя не пуска трите си дъщери, на 13,14 и 18 години да ходят на училище. Момичетата никога не били стъпвали в учебно заведение. На 12 февруари, след запис на репортажа, Янев изчезва и е обявен за издирване. Дядото, който бе открит мъртъв в апартамент в столичния кв. \"Люлин\", се казва Стефан Янев. Това става ясно от пост на журналиста Жоро Игнатов, който е част от предаването \"Съдебен спор\". По думите му Стефан е викал за помощ за последно на 11-и февруари в момент, в който дъщеря му Мария се е заканвала да го убие.  В предаването \"Съдебен спор\" дядо им е разкрил, че  . Дни след излъчването на предаването възрастният мъж е изчезнал, а малко по-късно е открит мъртъв. Към момента има подозрения, че става въпрос за убийство. \"Родителите са адвенисти\", обясниха от дирекцията за социално подпомагане. Ето какво пише Жоро Игнатов във \"Фейсбук\" профила си. Той прилага и снимка от мястото, където е открит трупа на Стефан. Публикуваме разказа му без редакторска намеса: ИЗДИРВАНИЯТ СТЕФАН ЯНЕВ Е ОТКРИТ МЪРТЪВ! Тялото на възрастния мъж е намерено тази вечер на общ балкон, намиращ се срещу апартамента му. Стефан за последно е чут от съседи да вика за помощ на 11-и февруари, докато дъщеря му Мария се е заканвала, че ще го убие. Дошлите на място полицаи са си тръгнали, след като никой не им е отворил вратата на жилището.  Г-н Янев се обърна за помощ към СЪДЕБЕН СПОР, но след заснемането на репортажа животът му е бил насилствено отнет.", "date": "2018.02.22", "title": "Подложиха зетя на убития дядо в \"Люлин\" на следствен експеримент"}
{"url": "http://www.bnews.bg/article/237507-tova_li_tseleshe_simeonov_tri_miliarda_leva_neustoyka_pri_razvalyane_dogovorite_s_amerikanskite_tets_ve", "text": "\r\nТри милиарда лева неустойка ще трябва да платим на американските централи при разваляне на договора с тях! \r\nТова заяви министър Теменужка Петкова пред парламентарната комисия по енергетика. Припомняме, че най-големият \"противник\" и настояващ за развалянето на договорите с американските  ТЕЦ-ве е патриотарът Валери Симеонов. \r\nСъщият дори внесе закон за разваляне на договорите с американските централи в 43-то Народно събрание. Пишман патриотът разправяше наляво и надясно колко важно е за българския народ развалянето на тези договори? Естествено удобно се пропускаше момента с плащането на милиарди левове неустойка, които щеше да плати не някой друг, а  българският народ. Вероятно някой се е облизвал за тлъста комисиона от тези неустойка! Ние обаче питаме - това ли целеше Симеонов? \r\n ", "date": "2018.02.22", "title": "Това ли целеше Симеонов - три милиарда лева неустойка при разваляне договорите с американските ТЕЦ-ве?"}
{"url": "http://www.bnews.bg/article/237486-povdignaha_obvinenie_na_legionera_ot_oreshnik", "text": "Легионерът от Орешник, който вдигна и спецотряда за борба с тероризма на крак -  Иван Пачелиев, е с повдигнато обвинение за възпрепятстване органите на реда от снощи от 18 часа, потвърдиха за BNews от прокуратурата. Той е обвинен за това, че на 19.02.2018г. в с. Орешник, общ. Тополовград, употребил заплашване, възпроизвеждайки изстрел във въздуха с огнестрелно оръжие и насочвайки го към полицейски служител, с цел да принуди него, колегите му и кмета на селото, да пропуснат нещо по служба – да снемат сведения от обвиняемия и да му съставят протокол за предупреждение – престъпление по чл.269, ал.1 от НК. Той е задържан за 72 часа, като за наблюдаващият прокурор от Районна прокуратура Тополовград ще внесе искане към съда за постоянна мярка за неотклонение утре или най-късно вдруги ден, посочиха още от прокуратурата. Явно в дома му не е открито незаконно оръжие, каквито подозрения имаше по-рано и вероятна промяна на обвинението срещу него. Както стана ясно и от изявленията на главния секретар на МВР Младен Маринов пред БНР: \"Оръжието, което бившият легионер е притежавал е било законно притежавано от него оръжие за спортни цели, което е с европейски, в случая френско разрешително, две ловни карабини и боен револвер.\" Пачелиев бе арестуван на 20 февурари вечерта. Припомняме, че цяло денонощие продължи акцията срещу Пачелиев. 80 полицаи, сред които спецчастите \"Кобра\" и Специализирания отряд с борба с тероризма, участваха в неговото обезвреждане. Бившият боец от Френския чуждестранен легион, който се оказа, че има идентичен прякор като този на шесторния убиец от Нови Искър - Горския човек, стреля по полицаи, но в крайна сметка беше успешно обезвреден. До екшъна се стигна след опит на униформени да разпитат Пачелиев по разследване. Арестуваният прекара нощта в РУ-Харманли и днес ще бъде конвоиран до имота за процесуално-следствени действия.    Хората от селото познават Пачелиев като особен, но не и агресивен човек. Занимавал се е с дървосекачество, като заради това е имал проблем с горските, но само това и по-рано прекратено разследване за убийството на кон са случаите, в които той е бил в полезрението на властите", "date": "2018.02.22", "title": "Повдигнаха обвинение на легионера от Орешник!"}
{"url": "http://www.bnews.bg/article/237482-dezhurstvoto_ot_doma_tryabva_da_se_smyata_za_rabotno_vreme", "text": "Дежурството, което работникът дава в дома си, като е длъжен да се отзове на повикване от работодателя в кратък срок, трябва да се счита за \"работно време\", реши Съдът на ЕС в Люксембург, съобщава вестник \"Сега\". Той се произнесе по жалба на пожарникар от Белгия. Задължението за физическо присъствие на определеното от работодателя място, както и задължението за явяване на работното място в кратък срок ограничават твърде съществено възможността работникът да се посвети на други дейности, казват съдиите. В противопожарната служба в белгийския град Нивел работят професионални огнеборци и доброволци, които участват наравно в работата на службата и дават редовни дежурства и такива \"на разположение\".  Местният гражданин Руди Мацак, който работи в частна компания, постъпва като доброволец в службата през 1981 г. През 2009 г. той завежда дело срещу градската управа, за да получи парична компенсация за дежурствата си \"на разположение\" от дома, които според него трябва да се отчитат като работно време. Получава отказ и обжалва в трудовия съд в Брюксел, който се допитва до Съда на ЕС дали определението за работно време по смисъла на европейското законодателство може да се приложи в случая на Мацак. В решението си магистратите заявяват, че всички страни от ЕС трябва да прилагат определението от директивата за \"работно време\" и \"за време за почивка\" по отношение на огнеборците, наети в обществените противопожарни служби. Европейската директива не позволява на страните да прилагат друго определение за \"работно време\", макар че директивата позволява на страните да прилагат още по-благоприятни мерки за защита на безопасността и здравето на работещите. ", "date": "2018.02.22", "title": "Дежурството от дома трябва да се смята за работно време"}
{"url": "http://www.bnews.bg/article/237493-spasitelyat_ot_tragediyata_kray_lim_veche_e_balgarski_grazhdanin", "text": "Вицепрезидентът Илияна Йотова връчи документ за българско гражданство на сърбина Сафет Баличевац – един от спасителите от катастрофа в река Лим. „Героизъм днес е да правиш добро. Истинските герои жертват себе си заради живота на другите, но за мен вие, г-н Баличевац, сте преди всичко голям човек, защото истинските хора постъпват като вас – в беда помагат на другите“, каза Йотова, на церемонията, състояла се в Гербовата зала на Президентството. В автобусната катастрофа в река Лим на 4 април 2004 г. загинаха 12 български деца от Свищов. 38 от пътниците бяха спасени. „Вие, г-н Баличевац, с вашето дело показвате, че човешката добрина още има място между нас – каза вицепрезидентът. – Вие сте доказателство, че добрината не е изчезнала от живота ни, вие доказвате, че за да вършиш добро, дори няма нужда да имаш голям житейски опит, били сте едва на 20 години“. Според нея даването на българско гражданство на Баличевац не е формален акт. Йотова му пожела да бъде и да остане истински българин, какъвто е бил и досега. Баличевац увери, че никога няма да забрави кошмарната нощ и единственото успокоение е, че той и другите спасители са успели да помогнат при трудни условия десетки хора да се спасят от автобуса. Той очаква българското гражданство да промени живота му и да има по-добро бъдеще. Баличевац получава гражданство за особени заслуги към България в обществената сфера. През април 2005 г., една година след трагичния инцидент, България пое ангажимент за предоставяне на българско гражданство на спасителите като израз на дълбока благодарност и признателност. Четирима от участниците в спасителната операция вече имат български документи за самоличност. След трагичния инцидент граждани на Сърбия и Черна гора, участвали в спасяването, бяха удостоени от президента Георги Първанов с ордени „Мадарски конник“. Сред отличените беше и Баличевац.", "date": "2018.02.22", "title": "Спасителят от трагедията край Лим вече е български гражданин"}
{"url": "http://www.bnews.bg/article/237492-otkriha_izdirvaniya_za_poboy_na_momche_futbolist_ot_loko_sofiya", "text": "22-годишният футболист Локомотив София Радостин Нгуен, който се издирваше за побой над ученик пред бургаска дискотека, вече е открит и дава обяснения в столично полицейско управление.  \r\nНгуен е нападнал с юмруци 18-годишния Илия Стоянов от Бургас пред дискотека в морския град на 11 февруари. Илия стоял пред заведението и ровел в телефона си, докато чакал такси, когато футболистът го ударил. След инцидента нападателят хукнал в неизвестна посока. \r\nМомчето било с травми по лицето и  първоначално се смятало, че става дума за лека телесна повреда. Но дни по-късно състоянието му се влошило заради травмите. \r\n  \r\nМомчето е било откарано в бургаската многопрофилна болница и оперирано по спешност. Наложи се да му преливат кръв, заради което бе отправен призив за даряване и бе събрано достатъчно количество от доброволци. \r\n  \r\nНгуен беше обявен за издирване. Той е от София и нямал адрес в Бургаско. Знае се, че бил в морския град заради проби в созополски отбор. \r\nНгуен има регистрация в полицията за лека телесна повреда, съобщи \"24 часа\".", "date": "2018.02.22", "title": "Откриха издирвания за побой на момче футболист от Локо София"}
{"url": "http://www.bnews.bg/article/237480-rusata_zlatka_i_gadzheto_y_se_razdeliha", "text": "Плеймейтката Златка Райкова и ММА боецът Георги Валентинов си стискат палци от два различни континента. Двамата са разделени, тъй като имат различни ангажименти. В момента Валентинов е в Дубай, където ще се проведе двубоят му с представителя на Дагестан. Състезанието е в ОАЕ този петък. Златка пък не е с половинката си, тъй като й предстои важно събитие. Самата тя ще участва в новия сезон на „Като две капки вода”", "date": "2018.02.22", "title": "Русата Златка и гаджето й се разделиха"}
{"url": "http://www.bnews.bg/article/237489-lasna_prichinata_za_razvoda_na_dzhenifar_anistan_i_dzhastin_teru", "text": "Разривът между Дженифър Анистън и Джъстин Теру, за когото актрисата бе омъжена две години, продължава да се задълбочава заради нови слухове. По информация на “Us weekly“, причината за развода им са любовни писма от Брат Бит, открити от Теру. Те били писани преди 2 години, но до ден днешен се съхранявали в дома на Анистън. Според източници това били малки и мили бележки от типа на „Изглеждаш прекрасно днес“ или „Скучно ми е“. „Джен го увери, че тези бележки не значат нищо за нея, но Джъстин не можел да се успокои от станалото. Засилило се чувството му на несигурност в отношенията му с актрисата“, разкрива източник. През миналата седмица Анистън обяви, че ще се разведе с Джъстин. Към момента пред двойката стои въпросът как да разделят общото си имущество. На актрисата ще й се наложи да върне на Теру годежния си диамантен пръстен на стойност 500 000 долара. Двамата все пак заявиха, че до развод се стига по взаимно съгласие и двамата ще запазят добрите си отношения. „Ние сме най-добри приятели, които решиха да прекратят връзката си като интимна двойка, но ще продължим да поддържаме контакт. Бихме искали да направим това зад кулисите, но заради клюките решихме да кажем истината веднага“, признават двамата в специално изявление. \r\n ", "date": "2018.02.22", "title": "Лъсна причината за разводa на Дженифър Анистън и Джъстин Теру"}
{"url": "http://www.bnews.bg/article/237488-fandakova_pribra_2_5_mln_lv_ot_pochistvashtite_firmi_nyama_snyag_nyama_rabota_nyama_pari", "text": "\r\nСтолична община е глобила с 2 878 868,10 лева седемте фирми, които отговарят за зимното и лятно почистване на територията на София. \r\nТака е отговорила столичния кмет Йорданка Фандъкова на въпрос на общинския съветник Стефан Марков. \r\nС 2 482 758 лева  са  наказани почистващите фирми на столицата, защото са икономисали средства поради липса на необходимост за зимно почистване.  \r\nГлобите за лошо почистване на улиците за миналата година са за 335 110,10 лева, а с 61 000 лева са глобени сметопочистващите фирми заради некачествено събиране на отпадъци и транспортирането им до съоръженията за третиране.  \r\n11 400 лева пък глобените през 2017 г. от Столична община фирми, които са допуснали камионите им да излязат от строителните обекти с кални гуми, а с 8 600 лева са санкционирани тези, които са транспортирали строителни материали и отпадъци без предпазни мрежи или чергила.  \r\nПитането на Стефан Марков е включено в днешното заседание на Столичния общински съвет, по повод сигнали на граждани, които са свидели на недобре почистени улици. Вчера шефът й Бойко Борисов поиска и да се направи скъпа зонва в центъра на София, което  , но познавайки Бойко Борисов, само един смс от негова страна и думите му ще стана реалност.   \r\n ", "date": "2018.02.22", "title": "Фандъкова прибра 2,5 млн. лв. от почистващите фирми: няма сняг ₌ няма работа ₌ няма пари"}
{"url": "http://www.bnews.bg/article/237491-obviniha_malkata_sekira_v_lihvarstvo_kreditiran_s_pari_ot_tsvetan_vasilev", "text": "\r\nБившият финансов министър Стоян Александров е привлечен днес като обвиняем за упражняване на банкова дейност без разрешение. Проверката срещу него е по сигнали за лихварска дейност,  съобщиха от Софийската градска прокуратура.  На Александров е повдигнато обвинение за това, че за времето от 19.11.2002 г. до 12.02.2015 г. в гр. София, и други градове на страната, като физическо лице без съответното разрешение е извършвал по занятие банкови сделки,  за които се изисква такова разрешение, като предоставил 61 бр. кредити в лева, евро и щатски долари на различни физически и юридически лица, в общ размер 541 000лв., 1 693 160 щатски долари и 3 738 600 евро срещу задължението за връщане на сумите с договорени лихви. По този начин е причинил на лицата- кредитополучатели значителни вреди  Второто обвинение спрямо Александров е за това, че в периода 2002 г.- 2009 г.,  като управител на „Стал 2007“ ЕООД и на „Александров и Сие“ ЕООД, е извършвал по занятие банкова дейност без съответното разрешение, като е предоставил 14 бр. кредити в общ размер на 1 006 4-00 лв. и 9 955 579.88 евро, и е причинил значителни щети на кредитополучатели. За посоченото престъпление е предвидено наказание лишаване от свобода от 5 до 10 години и глоба от 5 000 лв. до 10 000лв., като съдът може да постанови и конфискация на част или на цялото имуществото на дееца. Спрямо обвиняемия е определена мярка за неотклонение „гаранция“, която е в размер на 100 000 лв. През септември 2016 г. бизнесмени се оплакаха, че Стоян Александров им е дал заеми, като в договорите били заложени скрити лихви. Според тях дела срещу бившия финансов министър от кабинета на Любен Беров са били подправяни в негова полза и то само за 4 дни. Тогава те обявиха, че имат съмнения, че Александров влияе на съда.  Общинари са възмутени от извадените кирливи ризи на Малката секира и ще настояват той да подаде оставка. Тъй като обвиненият от прокуратурата за финансови далавери бивш ковчежник №1 е на изборна длъжност като общинар от \"Движение 21\" на Татяна Дончева, той може да бъде освободен от нея само, ако си подаде оставка. „Сега ще видим, след като обикаля телевизиите и се прави на морализатор, дали ще му стиска да подаде оставка\", коментират в СОС.    Той е давал огромни суми срещу космическата лихва от 12%. Такава е ситуацията с отпуснатите от него над 6 млн. евро на Петър Цабалас - Пепи Гърка за построяването на апетитната сграда на столичната улица \"Оборище\".  От събраните още тогава доказателства ставало ясно, че Александров е набавил огромната сума от трезора на КТБ, като е използвал приятелството си с мажоритарния собственик на банката Цветан Василев. Размерът на лихвата е същият, който Цветан Василев даде на приятеля си Иван Костов по преференциалния му депозит. Подозира се, че Малката секира е взел милионите от КТБ на лихва от 3%, която след това е увеличил с нови 9%, за да спечели бързи пари. Сметките му, обаче са излезли криви, защото Пепи Гърка не е успял да се сдобие със заветните разрешителни за пускането на сградата в експлоатация, пише БЛИЦ. \r\nПрипомняме, че още през 2014 г. бившият министър на финансите Стоян Александров призна, че държи 1 394 485 лв. на депозити в затворената Корпоративна търговска банка (КТБ). Пред BPost.bg финансистът призна, че най-вероятно ще изгуби по-голяма част от спестяванията си. „Сключил съм договори за цесии за част от сумите“, призна още Александров. „Аз съм заинтересовано лице и не бих искал да коментирам намерението на новото правителство да бъдат отменени цесиите в КТБ“, отговори той на въпроса какви ще бъдат общите щети за българската икономика от фалита на банката на Цветан Василев. Финансистът уточни, че парите му в банката не са само на физическото лице Стоян Александров, но и на фирмите му.  ", "date": "2018.02.22", "title": "Обвиниха Малката секира в лихварство, кредитиран с пари от Цветан Василев!"}
{"url": "http://www.bnews.bg/article/237471-ludogorets_izliza_za_chestta_si_na_san_siro", "text": "Шампионът Лудогорец излиза да брани честта си тази вечер от 22,05 часа на митичния стадион “Сан Сиро” срещу италианския гранд Милан в реванша от 1/16-финалите на Лига Европа. “Орлите” на практика загубиха шансове да продължат напред след 0:3 в Разград и ще се опитат да заличат лошите впечатления като гост. Равенство или победа ще вкара Лудогорец в световния новинарски поток, което ще се отрази положително на имиджа на “орлите”. \r\nЗа разлика от първия мач, тази вечер “росонерите” няма да излязат в оптимален състав, като треньорът Дженаро Гатузо ще съхрани част от титулярите за предстоящото гостуване на Рома от Серия А. Това предоставя шанс на Лудогорец да измъкне нещо от “Сан Сиро”. Треньорът Димитър Димитров - Херо ще заложи на най-доброто, с което разполага.  Той няма да може да разчита единствено на наказания румънски нападател Клаудиу Кешерю. На левия бек се завръща Натанаел, а отдясно ще действа Сисиньо. В центъра на защитатата ще видим Пластун и вероятно Моци. Пред тях ще действат капитанът Дяков и Анисе. Атаката ще има различен вид от първия мач. Херо ще заложи на Джоди Лукоки и Върджил Мисиджан, Марселиньо ще дирижира играта, а Вандерсон ще атакува отляво.  \r\n  Треньорът на Милан Дженаро Гатузо предупреди, че Лудогорец няма да бъде подценен. Въпреки това той остави основи играчи като Бонучи, Бонавентура, Сусои Билия извън групата. Изборът му на изпълнители ще бъде Донарума на вратата, в защитата ще действат Абате, Романьоли, Сапате и Родригес. Халфове ще са Монтоливо, Кесие и Локатели, а отбраната на Лудогорец ще тормозят Борини, Силва и Кутроне. \r\nВероятни състави: \r\nМилан: Донарума, Абате, Сапата, Романьоли, Родригес, Кесие, Монтоливо, Локатели, Борини, Силва, Кутроне. \r\nЛудогорец: Браун, Натанаел, Пластун, Моци, Сисиньо, Анисе, Дяков, Вандерсон, Марселиньо, Мисиджан, Лукоки. \r\nСтадион “Сан Сиро”, Милано \r\nГлавен съдия: Ундиано Майенко (Испания)", "date": "2018.02.22", "title": "Лудогорец излиза за честта си на “Сан Сиро”"}
{"url": "http://www.bnews.bg/article/237472-sasht_s_ultimatum_kam_rusiya_za_yadrenite_orazhiya", "text": "САЩ с ултиматум към Русия за ядрените оръжия, съобщават руски медии. САЩ ще се откажат от плановете за разполагане на крилати ракети с морско базиране, ако Русия изпълнява Договора за ликвидиране на ракетите със среден обсег, заяви заместник-помощникът на министъра на отбраната на САЩ по въпросите на ядрената и ракетна отбрана Робърт Суфър. По думите му, \"ако Русия започне преговори за съкращаване на тактическите ядрени оръжия, ако промени агресивното си геополитическо поведение на международната арена, ние можем да започнем преговори за крилатите ракети с морско базиране, няма да е нужно да ги дислоцираме\". Говорейки за новата ядрена доктрина на САЩ на среща по въпросите за ядреното сдържане във Вашингтон, представителят подчерта: \"Необходимо е да направим нещо в отговор на това, нямаме избор\".  По-рано тази година Пентагонът обнародва новата ядрена доктрина на САЩ, съгласно която Вашингтон ще се съсредоточи върху разработването на ядрени оръжия с малка мощност, които ще могат да бъдат използвани при ядрени нападения или неядрени \"стратегически атаки\".", "date": "2018.02.22", "title": "САЩ с ултиматум към Русия за ядрените оръжия"}
{"url": "http://www.bnews.bg/article/237470-rezil_bivsha_deputatka_fafli_piyana_i_gola_v_efir", "text": "В доста неподходящ тоалет се появи бившата депутатка и сегашната ресторантьорка Петя Раева в „Черешката на тортата”.  41-годишната дама втрещи с изключително къса черна рокля с презрамки, която част от зрителите определиха като комбинезон. Блондинката отслабна сериозно преди години, благодарение на собствен хранителен режим, но въпреки всичко фигурата й е далеч от тялото на 25-годишна секси мацка, на която роклята би седяла добре, пише Hotnews.  Бившата народна представителка, която се пробва да влезе в парламента и на последните избори, стриктно задаваше дрескод по време на вечерите, но очевидно нейният е далеч от добрия вкус. Черната й рокля в последната вечер трябваше да носи руски дух, на такъв липсваше, затова остана загадка защо Раева се е спряла точно на нея. Зрителите бяха разочаровани от поведението й: \"А депутатката изглежда ли си пияна, или си е такава не знам - мръвки, сутиени и нощница и пресипнал глас\", пише Доби Драгостинова. Други зрители обаче харесват Раева и нейната компания, отвратени от предишните участници като Нора Недкова и Валентин Кулагин. \"Тази седмица Черешката на тортата е наистина интересна, с разкошни участници\", категорична е Радка Маринова.", "date": "2018.02.22", "title": "РЕЗИЛ! Бивша депутатка фъфли пияна и гола в ефир"}
{"url": "http://www.bnews.bg/article/237500-karatancheva_izbuhna_nay_lyubimi_sa_mi_patriotite_koito_si_izhvarlyat_bokluka_ot_kolata_totalni_prostatsi", "text": "Българската тенисистка Сесил Каратанчева коментира отношението на широката публика към големите български спортисти, които според нея биват безпричинно разкъсвани и критикувани. \"Най-любими са ми патриотите, които са патриоти на теория, но си изхвърлят боклука от колата. Тотални простаци. Аз съм българка, имам български качества. Имаме няколко велики спортиста, които ги разкъсахме - Бербатов, Григор, Стоичков. Това не са хора, които крадат от заплатите на хората, това не са престъпници, гамени. Това са хора, които си изкарват прехраната по честен път, в чужбина ни знаят с тези хора\", заяви тенисистката за рубриката \"Другата игра\" в \"Здравей, България\". \"Григор Димитров - навсякъде е с флага на България, във всяко интервю казва, че обича България. Със сигурност е имал решения, за които хората не са били съгласни, но той е един спортист, не е политик. Гледа да направи възможно най-доброто за кариерата си\", допълни Каратанчева, цитирана от Блиц. .", "date": "2018.02.22", "title": "Каратанчева избухна: Най-любими са ми \"патриотите\", които си изхвърлят боклука от колата. Тотални простаци!"}
{"url": "http://www.bnews.bg/article/237476-napadatelyat_na_amerikanskoto_posolstvo_v_cherna_gora_protivnik_na_nato", "text": "Мъжът, който хвърли взривно устройство на територията на посолството на САЩ в черногорската столица Подгорица тази нощ, е бил бивш военен в югославската армия. В профила си във Фейсбук нападателят, който впоследствие се самоуби, е написал, че е бивш военен, награждаван за заслуги от бившия югославски диктатор Слободан Милошевич, и е против членството на Черна гора в НАТО, предава БГНЕС. Мъжът, който хвърли ръчна граната в посолството на САЩ в Подгорица, се е самоубил веднага атаката, съобщиха от черногорското правителство в Туитър. Самоубийството е извършено с взривно устройство в 0:30 ч. пред посолството. Непосредствено преди това човекът хвърли друго взривно устройство към посолството, най-вероятно ръчна граната. На сайта си посолството на САЩ в Подгорица препоръча на американските граждани да избягват района. Временно се преустановява и издаването на визи. Националната телевизия по-рано съобщи, че тялото на нападателя е транспортирано до специализирана институция за установяване на самоличността му. ", "date": "2018.02.22", "title": "Нападателят на американското посолство в Черна гора - противник на НАТО"}
{"url": "http://www.bnews.bg/article/237466-magi_siderova_razkri_taynata_na_perfektnata_si_viziya", "text": "Бившата мисис България Маги Сидерова не хапва нищо калорично, вредно или опасно за здравето й. Къдрокосата брюнетка се грижи ревностно за здравето си, а освен това се старае да води и здравословен начин на живот. \r\nМаги откровено споделя, че спазва строг хранителен режим. „Хората трябва да разберат, че балансираната храна не е въпрос на глад, а е перфектна комбинация от малък номер джинси, нормално кръвно налягане, ведра усмивка и самочувствие”, разкрива Маги. \r\nТя сподели, че за да се извая перфектна фигура, са нужни много лишения.  „Хапвам калорични храни само в неделя”, обяснява моделката.", "date": "2018.02.22", "title": "Маги Сидерова разкри тайната на перфектната си визия "}
{"url": "http://www.bnews.bg/article/237461-shok_za_fenovete_preslava_otmeni_uchastiyata_si_do_kraya_na_mart_po_zdravoslovni_prichini", "text": "Преди няколко часа фолк фурията Преслава отмени участията си.Става дума за клубните й изяви, които е поела за целия месец февруари.  „Здравейте, поради здравословни причини отменям участията си до края на месец февруари“, написа брюнетката във Фейсбук, без да издаде какво точно се случва с нея.  Феновете й веднага започнаха да се тревожат за нейното състояние и един през друг я запитаха какво й е. Всички й пожелаха бързо оздравяване.  Досега поради настинка или вирус фолк звезда не е отменяла участия. Всички пеят до последно, дори и с дрезгави гласове. Това навежда на мисълта почитателите й, че вероятно не я е подминала грипната вълна, а понеже е бременна, се налага да бъде по-отговорна към здравето си и да набляга на почивка, пише HotArena.  Всеизвестен факт е, че бременните дами трябва да внимават и да не боледуват, както и да не ходят по масови събития, когато върлуват чамки.  Най-любопитното е, че Преслава снощи пя на 25-годишнината на модния бранд на дизайнерката София Борисова. На грандиозното парти, придружено и от ревю, представящо новата колекция на модната къща, Преси изглеждаше видимо здрава. Най-вероятно днес се е случило нещо, което я е накарало да отмени участията си до края на месеца.", "date": "2018.02.22", "title": "Шок за феновете! Преслава отмени участията си до края на март по здравословни причини"}
{"url": "http://www.bnews.bg/article/237477-ide_sibirski_stud_kam_balgariya", "text": "Арктически студ ще скове Европа през следващите няколко дни. Това става ясно от данните на метеорологичните спътници, съобщават европейските осведомителни агенции. Първа от мразовитите температури ще усети Русия, където прогнозата за най-високата температура в руската столица за неделя е -18 градуса. През нощта студът ще е до минус 28 градуса. Пикът на студа в Москва ще е 26 февруари, когато температурите ще паднат до минус 30 градуса по Целзий. Студеният фронт напредва и към Централна и Западна Европа. Синоптиците очакват минус 10 - минус 12 градуса във Франция и Испания. За България, която остава в периферията на студения фронт, температурите за уикенда ще са далеч по-приемливи. В събота ще преобладава облачно време, почти без валежи. Вятърът ще бъде слаб, от изток-югоизток. Температурите ще останат без съществена промяна - минималните между минус 1 и 4 градуса, максималните - предимно между 2 и 7 градуса.През нощта срещу неделя отново ще започнат валежи. Пикът на студа у нас ще е в сряда, 28 февруари, когато през деня термометрите няма да показват повече от минус 5 градуса. През нощта обаче ще имаме стойности от минус 10 - минус 12 градуса. Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната \r\n ", "date": "2018.02.22", "title": "Иде сибирски студ към България! "}
{"url": "http://www.bnews.bg/article/237462-siderov_skochi_na_tsvetanov_nareche_go_bivsh_komunist_ot_mvr", "text": "Волен Сидеров скочи срещу вторият човек в ГЕРБ Цветан Цветанов, като го нарече бивш комунист от МВР. “Най- много обичам бивши комунисти от МВР да говорят срещу комунизма”, каза Сидеров в свое телевизионнно участие. Той обвини Цв.Цв., че прави каквото си иска и принуждава парламента да се занимава с незначителни неща като оставката на Валери Жаблянов и вечната тема за комунизма. “Цветанов и ГЕРБ нямат капацитета да коментират комунизма” , отсече Сидеров. Той добави, че председателят на парламентарната група на ГЕРБ действа, като координатор, който си измисля незначителни теми за дебат, вместо да се съсредоточи върху нещо важно. Сидеров продължи с това, че не влиза в сблъсък с Цветанов, защото не са на едно ниво. Присмял се хърбел на щърбел е ситуацията между двамата коалиционни партньори. Колкото компетентен е единия по темата, толкова реално е и другия. “Представителите на “Атака” не взеха участие нито в обсъжданията, нито в гласуванията за отстраняването на Валери Жаблянов, защото това е загуба на време”, заяви Сидеров, като отбеляза, че” Атака”  се занимавали с къде, къде по- важни неща и явно да се заяждат и оплюват колегите си е доста усърдна и трудоемка работна дейност. През цялото си телевизионно интервю лидера на Атака не спяр да нарича Цветанов бивш комунист и  да го опреква в по всички засегнати теми.  ", "date": "2018.02.22", "title": "СИДЕРОВ СКОЧИ НА ЦВЕТАНОВ! Нарече го “бивш комунист от МВР”"}
{"url": "http://www.bnews.bg/article/237464-novi_protesti_v_zashtita_na_obshtinskite_bolnitsi", "text": "На пресконференция в БТА, организирана от Сдружението на общинските болници с подкрепата на Центъра за защита правата в здравеопазването и Българската стопанска камара, стана ясно, че се обмислят нови протести заради трагичното финансово състояние, в което се намират общинските лечебни заведения. Участниците в нея се надяват да положат началото на обществена дискусия за случващото се в българското здравеопазване.  \r\n„С тази пресконференция изпълняваме решение на Общото събрание на нашето сдружение и това е началото на поредица от действия, които ще извършим, за да може да се опитаме да доведем до край започнатото от нас. Въпреки многобройните ни срещи и обещания след протеста, който проведохме, реален резултат досега няма, а положението е трагично“, каза д-р Неделчо Тотев, председател на Сдружението на общинските болници. Д-р Стойчо Кацаров от ЦЗПЗ коментира, че общинските болници са между живота и смъртта, но все по-близо до смъртта и по-далеч от живота. И не са там, защото са остарели, а защото са целенасочено убивани от десетилетия.  \r\n„Ако си спомняте, през 2010 г. пак имаше протести, тогава започнаха проблемите. Днес сме все по-близо до края на общинското здравеопазване, каквото го познаваме. По моя преценка три основни инструмента ползват властите, за да го убият.  Те са лимитите, националната здравна карта, която ограничава дейността на лечебните заведения. А най-силният инструмент са медицинските стандарти, които поставят ненужни изисквания и водят болниците до ненужни разходи. Имахме очаквания, че с новото правителство нещата могат да се променят към добро. Но здравното министерство е твърдо решено отново да приеме здравна карта, отново да приеме и отменените стандарти във вида, в който бяха. А те са предпоставка за създаване на корупционна среда, защото някъде се гледа дали се спазват, а другаде – не“, посочи той. \r\n„Държавата осъществява дискриминация на общинските болници за сметка на държавните болници. Министерството на здравеопазването ще помогне на болницата в Ловеч и ще купи нов томограф. Но защо хората там да имат, а тези в Чирпан да нямат? Причината за това е формална, защото държавата има дялово участие като акционер. Аз предлагам тогава нека всички болници са общински или държавни, за да има равнопоставеност. Или трети вариант е да се приватизират и станат частни, като приходите могат да се използват за купуване на лекарства. Но ако ще се купува апаратура, както ще е за ВМА или Пирогов, така да е и за болницата във Велики Преслав. Защото и там живеят българи, които плащат данъци“, предложи председателят на ЦЗПЗ. \r\n„За да има еднакво отношение към всички болници не е нужно да се променя собствеността. Имаше поет ангажимент, че ще се променят цените на клиничните пътеки и то на тези, по които работят най-вече общинските болници, но цените са същите. Едни хора от МЗ казаха, че ще дадат 30 млн. лв. за общинските болници тази година, но това са парите, които дават всяка година. Това е все едно да бръкна в портфейла ви, да извадя пет лева и да кажа - ето ви 5 лева. Говори се за нов модел за финансиране, но колегите няма да могат да дочакат 2019 г., за да го видят, а и не е ясно дали ще е по-добър. Този протест не е за общинските болници, а за пациентите“, отбеляза д-р Кацаров. \r\n„Последиците от ликвидирането на общинското здравеопазване ще са намаляване на достъпността до медицинска помощ за пациентите, тъй като лекарите без болница ще напуснат населените места, в които работят сега, да не говорим за медицинските сестри, които напълно напускат системата“, предупреди д-р Радко Велков.  \r\nСпоред него един от най-големите проблеми, който е довел до ликвидацията на общинското здравеопазване, са медицинските стандарти. Д-р Велков допълни, че според него намаляването на дейностите и средствата към общинските болници е целенасочено, защото така се пренасочват средства към новите клиники. \r\n„Състоянието на здравеопазването е в основата на демографския апокалипсис, който ни очаква“, заяви д-р Тотев.  \r\n„Ще проведем още разговори, искаме среща и с президента Румен Радев, както и с евродепутатите ни, възможно е да се стигне до нови протести и блокада на пътни артерии“, каза още председателят на Сдружението на общинските болници.", "date": "2018.02.22", "title": "Нови протести в защита на общинските болници!"}
{"url": "http://www.bnews.bg/article/237478-otkriha_nezakonni_boepripasi_v_tipchenitsa_i_kurnovo", "text": "При спецоперация на 21 февруари в селата Типченица и Курново са открити голямо колличество незаконни боеприпаси от различен калибър. Полицаите от районните управления в Мездра и Роман проверили частна къща и постройките към нея, където намерили 722 боеприпаса. 58-годишният собственик на къщата не представил необходимите за притежанието на бойните припаси документи. В рамките на операцията властите претърсили и дом в село Курново, собственост на 60-годишен. Там полицаите намерили огнестрелни оръжия и боеприпаси, за които мъжът няма надлежно разрешение. Иззети са: пушка с оптически мерник; три пушки карабини; един картечен и седем пистолета от различен тип; револвер; ловна пушка; 889 боеприпаса от различен калибър. Двамата мъже са задържани с полицейска мярка за срок до 24 часа. Срещу тях са започнати досъдебни производства.", "date": "2018.02.22", "title": "ОТКРИХА незаконни боеприпаси в Типченица и Курново"}
{"url": "http://www.bnews.bg/article/237460-drama_v_zhivota_na_bivshata_na_fiki_dzhuliya_e_sasipana_ot", "text": "Бившата изгора на Фики, Джулия, все още не може да намери мъж, който да измести фолк певеца от сърцето й. Двамата от няколко години не са заедно, но оттогава Джулия все твърди, че няма човек до себе си и е сама. Певицата била силно влюбена във Фики и смятала, че връзката им може да се развие, писа „Галерия“. Всеизвестни са обаче критериите на Тони Стораро и съпругата му за снаха, на които Джулия не отговаряла. Затова и Фики се разделил с нея и предпочел да си търси годно за съпруга момиче. Наранената от раздялата, Джулия дори посвети няколко песни на звездата. \r\n ", "date": "2018.02.22", "title": "ДРАМА в живота на бившата на Фики! Джулия е съсипана от... "}
{"url": "http://www.bnews.bg/article/237475-savetat_za_sigurnost_reshava_za_eventualno_30_dnevno_primirie_v_siriya", "text": "Съветът за сигурност на ООН ще обсъди ситуацията в Сирия. Очаква се да бъде приета резолюция, в която се предлага спирането на всички бойни действия за срок от 30 дни. Примирието не се отнася до ударите срещу екстремисти от организации като „Ислямска държава”, „Ал Кайда” или фронта „Ан Нусра”. Спирането на боевете би позволило да бъде доставена хуманитарна помощ на милионите нуждаещи се. Особено критична е ситуацията в контролираната от бунтовниците област Източна Гута край Дамаск. От началото на седмицата при бомбардировки на сирийската авиация там бяха убити около 350 души. Вчера командването на въоръжените сили на Русия съобщи, че преговорите за мирен изход от ситуацията в Източна Гута са се провалили и че бунтовниците са пренебрегнали призивите за спиране на огъня. Според руските военни бунтовниците в Източна Гута не позволяват на цивилните да напуснат конфликтната зона.", "date": "2018.02.22", "title": "Съветът за сигурност решава за евентуално 30-дневно примирие в Сирия"}
{"url": "http://www.bnews.bg/article/237442-madona_glasi_sina_si_za_prezident", "text": "Кралицата на попмузиката Мадона нарече сина си Дейвид Банда \"бъдещият президент на Малави\". Тя стори това в пост в Twitter, посветен на 12-годишното момче, съобщи Би Би Си.  Мадона има шест деца, четири от които са осиновени от Малави.  Отношенията между американската певица и властите в страната обаче са непостоянни. През 2013 г. Малави обвини Мадона в \"тормоз на държавните власти\", като преувеличавала приноса си за страната и настоявала за специално отношение. Мениджърът на Мадона обвини правителството в лошо отношение към благотворителната организация на певицата \"Raising Malawi\", основана през 2006 г. - същата година, в която тя осиновява Дейвид. Неговото осиновяване предизвика бурни реакции сред жителите на страната, тъй като законите изискват бъдещите родители да живеят там поне една година преди осиновяването. Това изискване беше пренебрегнато за поп звездата, която тогава сподели пред Опра Уинфри, че никъде не е записано условие, което да регулира осиновяването от чужденци. През 2009 г. върховният съд на Малави отхвърли иска на Мадона да осинови момиче на същото основание - тя не е живяла в африканската държава изискваните вече 18 месеца. След обжалване съдът даде на Мадона правото да осинови второто си дете - Мърси Джеймс.  Миналата гдина пък Малави разреши на певицата отново да осинови дете и тя стана майка на близначките Естер и Стела Муале.", "date": "2018.02.22", "title": "Мадона гласи сина си за президент"}
{"url": "http://www.bnews.bg/article/237465-miski_i_folkpevitsi_nalaziha_nay_bogatiya_ergen_v_balgariya_snimki", "text": "Носителка на титлата Мис България и популярна фолк-певица от Планета Пайнер се сдърпаха за вниманието на най-богатия ерген в България Славчо Димитров. Това се случи на бляскаво събитие, на което се раздадоха Лайф Стайл награди. Двете красавици си размениха по няколко обидни реплики и дори тръгнаха да се дърпат за екстеншъните, но един от гостите ги раздели. Оказа се, че баровецът е апетитна хапка за златотърсачките, особено щом разбрали, че затрупвал гаджетата си с подаръци и постоянно ги водел по екскурзии. Славчо Димитров е собственик на цял куп фирми, сред които Сад Трейд, Сад инжинеринг, Сад транс, Сад финанс, Сад Секюрити и много други. Именно прословутата му щдрост привлича и най-красивите и популярни жени в България.", "date": "2018.02.22", "title": "Миски и фолкпевици налазиха най-богатия ерген в България (СНИМКИ)"}
{"url": "http://www.bnews.bg/article/237467-patriotarite_i_gerb_barzat_da_prikrivat_zulumite_si_pri_stroezha_na_velikata_ograda", "text": "   ГЕРБ и патриотарите бързат да прикрият зулумите си при строежа на \"великата ограда\".За целта те са внесли спешни промени на Закона за обществени поръчки. Законопроектът спешно е предвижен  от преседателя на Народното събрание и ще се разглежда в петъчния ден. Чрез този законопроект се цели прикриването на всички золуми при строежа на оградата чрез нови ремонти и съответно кражби. За целта в промените на закона е предвидено ремонтите да се възлагат без прожеждане на обществена поръчка. Тази информация изнесоха БСП на брифинг в Народното събрание. Припомняме, че прокуратурата вече е образувала досъдебно производство за престъпление от общ характер при строежа на оградата. Тоалетния министър, за който има подозрения, че е замесен в кражбите се е покрил и е примрял от страх според патриотарите.Те твърдят още, че това е причината и за раздорите в парламентарната им група, тъй дескридетацията е огромен удар върху тях. \r\n ", "date": "2018.02.22", "title": "Патриотарите и ГЕРБ бързат да прикриват зулумите си при строежа на \"великата ограда\"!"}
{"url": "http://www.bnews.bg/article/237439-bashtata_na_chocho_se_pohvali_rabotya_za_bebe", "text": "„И аз по примера на Ицко Финци работя за бебе. Защо не?” Така бащата на Чочо Попйорданов – Иван, сподели новината, че има нова жена в живота си, научи HotArena. \r\nДамата се казва Диана Андреева и е финансов експерт. Освен това е една от най-влиятелните жени в България, пише „България днес”. \r\nДвойката се надява на наследник, а половинката на Иван Попйорданов е била забелязана преди дни да купува овулационни тестове от аптеката. Двамата постоянно пускат снимки от планината, където са всяка свободна минута. \r\n„Живея си на планината. Постоянно сме в движение, покоряваме върхове с Диана”, хвали се щастливия бай Иван. \r\n„Заслужаваш я, Иван, да сте щастливи дълги години.” „Толкова изстрада, че накрая и на теб Господ ти се усмихна”, и т. нат, споделят приятели на бившия шеф на БНТ. \r\nНай-много на Иван Попйорданов се радва Ицко Финци, който също си взе млада булка. %Такова е нашето поколение. Не се даваме. Когато откриеш любовта, няма значение на колко години си”, казва Финци. „Не съм предал никой от семейството, животът продължава и аз се опитвам да го живея. Няма ден, в който да не мисля за сина си и съм сигурен, че той също би ме подкрепил, ако беше жив”, казва още Иван Попйорданов. \r\nТой продължава да се грижи всеотдайно за жената на Чочо – Даниела и за осиновената му дъщеря – Катя. „Продължавам да виждам внучето, говорим си често с Даниелка, помагам, с каквото мога”, споделя Иван пред приятелите си. \r\nПопйорданов е доволен, че книгата, която написа за сина си „Писма до сина ми” вече е с изчерпан тираж. Той се кани да напише и втора, която да е посветена на Чочо. \r\nИ се надява по този начин да изчисти името му от малките предателства, които някои недобросъвестни хора извършвали спрямо него. \r\n„Но ние, които го обичаме, никога няма да го забравим”, категоричен е Иван Попйорданов. \r\n ", "date": "2018.02.22", "title": "Бащата на Чочо се похвали: Работя за бебе"}
{"url": "http://www.bnews.bg/article/237498-new_bloom_winery_grabna_dva_ritona_i_tri_zlatni_medala", "text": "New Bloom Winery e големият победител на Винария 2018 г., стана ясно по време по време на официалното награждаване в Панаира в Пловдив. Избата от Съединение грабна два златни ритона за своите розета. Първата награда е за розе от серията Face-to-Face (F2F) от сортовете Каберне Совиньон и Марселан, реколта 2017, а вторият приз е за розовото вино New Bloom от Каберне Совиньон, Каберне Фран и Сира, реколта 2016. Избата спечели и три златни медала от Винария – за вино New Bloom от немския сорт Регент, за PIXELS Каберне Совиньон и за PIXELS Совиньон блан. Отличията са поредното признание за една от най-модерните изби в страната. През декември миналата година New Bloom Winery грабна приза „Златната изба на България“. Винарната използва изцяло собствени лозови масиви – 6000 дка в Тракийската низина – Драгомир, Найден Герово и Правище. Работи както с добре познати сортове като Каберне совиньон, Каберне фран, Мерло, Сира, Шардоне, Совиньон блан и Мускат, така и с нетрадиционните Дорнфелдер, Регент и Глера. Избата се простира на площ от 700 кв.м. Тя се наложи на пазара като модерното лице на родното винарство. Производствената им част в Съединение е изцяло реновирана, като през 2014 г. е завършена нова бутилираща линия, с която се затвори целия производствен капацитет. Постоянните инвестициите в New Bloom Winery, които само за последните години са около 10 млн. лв., дават възможност за производството на широка гама от видове и стилове уникални вина. В избата използват класически френски бъчви и бетонни съдове, както и специална система за микровинификация, която позволява работата с къси партиди и лаборатория за качествен контрол Главен енолог на New Bloom Winery е Владимир Влъчков. „Имам късмета да работя в екип със страхотни млади професионалисти. Тази награда е признание за техните усилия и любовта, която влагат в правенето на качествени вина“, каза експертът. На 26-то издание на международната специализирана изложба участваха над 300 проби вина, ракии, винено бренди и спиртни напитки. Те се оценяваха от 20-членно жури, в което участват утвърдени дегустатори от страната и чужбина. Четиринадесет от тях са членове на Съюза на енолозите в България, който е партньор на Националната лозаро-винарска камара в организацията на конкурса. В състава на дегустационната комисия участват чуждестранни енолози. Сред тях са вино блогърът Пол Капуто от Англия и сръбският дегустатор Томислав Иванович – с дългогодишен опит в международни винени конкурси. Председател на международното жури е д-р Димитър Гайдарски. Изискванията по оценяване на пробите вино и тази година са изцяло съобразени със стандартите на Международната организация по лозата и виното OIV, със 100-балната система и дегустационен лист.", "date": "2018.02.22", "title": "New Bloom Winery грабна два ритона и три златни медала\r\n"}
{"url": "http://www.bnews.bg/article/237469-pone_44_zaginaha_v_peru_sled_kato_avtobus_padna_ot_propast_video", "text": "Най-малко 44 души загинаха при катастрофа в южен район на Перу. Двуетажен автобус се преобърна на магистрала и падна в 200-метрова пропаст. Ранени са други 20 души. Все още не са известни причините за трагедията, но подобни катастрофи, заради небрежно шофиране или лошата поддръжка на планинските пътища, годишно отнемат живота на десетки в страната.  ", "date": "2018.02.22", "title": "Поне 44 загинаха в Перу, след като автобус падна от пропаст(ВИДЕО)"}
{"url": "http://www.bnews.bg/article/237454-strah_skova_plovdivsko_eto_kakvo_se_sluchva_v_asenovgrad_sled_noshtniya_uzhas_trusat_bil_kratak_i_snimka", "text": "Обстановката в Пловдивско след земетресението е спокойна, няма постъпили сигнали за пострадали или материални щети. Това каза Димитър Анастасов – гл. експерт в общинската администрация. „Лично съм разговарял с дежурния в РС „ПБЗН“, с дежурния на Районно управление и дежурния на община Асеновград. Няма постъпили до този момент никакви сигнали за вреди, щети и т.н. До този момент никой не е поискал помощ от тези три инстанции за съдействие, за пострадали, материални вреди или щети“, заяви Анастасов. По думите му обстановката е спокойна. „Истина е, че трусът беше много кратък, но много неприятен. Няма паника в момента, ако е имало, то тя вече е поотшумяла. Хората са спокойни. Ежедневието е нормално“, каза още Димитър Анастасов. Земетресение бе усетено в страната рано тази сутрин. Трусът е бил на 149 километра югоизточно от столицата с магнитуд от 4.7 по Рихтер. Той е регистриран в 1:44 часа тази сутрин.  По предварителна информация, епицентърът е край Асеновград. Преглед на изображението в Twitter: Няма данни за щети и жертви. Жители на Пловдив споделят, че и там е усетен.  Според Европейския сеизмологичен институт, в 23:30 часа и в Гърция е регистриран силен трус. Епицентърът е бил на около 300 км западно от гръцката столица Атина в Йонийско море, а магнитудът - над 5 по Рихтер.  За момента няма данни за жертви, ранени и щети в Гърция. Земетресение е било регистрирано и в Македония тази нощ. ", "date": "2018.02.22", "title": "СТРАХ СКОВА ПЛОВДИВСКО! Ето какво се случва в Асеновград след нощния ужас! Трусът бил кратък и... (СНИМКА)"}
{"url": "http://www.bnews.bg/article/237490-nazdravitsi_za_niki_dalakov_na_vinariya_2018", "text": "Просеко, ягоди и шоколад заляха „Винария“, по случай рождения ден на собственика на бутиковата винарска изба BETТER HALF Николай Далаков. 20 кг. специално подбрани ягоди бяха унищожени от приятели на бизнесмена, които се събраха на щанда на избата в тазгодишното издание на „Винария“ в Пловдив. Макар че стечение на обстоятелствата отвяха в деня на празника му Човека Вино - Ники Далаков в далечен Тайланд, това не попречи на приятелите да вдигнат дъги наздравици с неограничени количества просеко BETТER HALF. Собственикът на винарска изба с бутикови вина BETТER HALF, в старозагорското с. Змейово - бизнесменът Николай Далаков е част от историята на винопроизводството у нас. Има богата биография, свързана с производството на качествени вина и продължавате да се развивате успешно в този бранш. За това говорят и трите златни медала, които които винарската изба BETТER HALF, спечели за своите бутикови вина преди ден на „Винария 2018“. Още един повод за наздравици.", "date": "2018.02.22", "title": "Наздравици за Ники Далаков на Винария 2018"}
{"url": "http://www.bnews.bg/article/237473-mahat_sina_na_rachkov_ot_otkradnat_zhivot", "text": "Синът на комика Димитър Рачков, който носи неговото име е махнат от новия пети сезон на сериала „Откраднат живот\" \r\n10-годишният Митко е закъсал с успех в училище, което е принудило родителите му да ограничат телевизионните му изяви, докато не си поправи оценките. \r\nПродуцентът Евтим Милошев обяснява, че ролята на Коко е силно редуцирана в новия сезон. \r\n„Въпреки, че живеем заедно аз поканих Митко на голямата маса в офиса и му предложих ролята на Коко. Той прие, но при едно условие, че актьорството няма да бъде за сметка на училището. Това обаче не се случи и в момента има известни проблеми, но веднага щом ги оправи, ще може да се снима отново“, казва Милошев, цитиран от „Телеграф“. \r\n ", "date": "2018.02.22", "title": "Махат сина на Рачков от \"Откраднат живот\" "}
{"url": "http://www.bnews.bg/article/237468-zhoro_sred_golemite_pobediteli_s_dve_otlichiya_na_lifestyle_awards_predstavya_nov_proekt_do_dni", "text": "Певецът и модел Жоро си тръгна с две отличия от тазгодишните Lifestyle Awards. За една година младокът успя да насочи прожекторите към кариерата си на поп певец, представяйки три нови парчета, което безспорно го прави най-заслужилият роден изпълнител в категорията „Дебют на годината“. Жоро се появи на церемонията Lifestyle Awards без да се съобразява с официалния дрес код – черно и златно. Екстравагантната му визия бе съставена от памучно горнище и долнище и двете обагрени с цветни щампи. Не само различният стил на обличане, но и множеството дефилета на модния подиум, както и снимките за авторитетни модни издания донесоха и второто отличие за Жоро в нощта на Lifestyle Awards – „Модел на годината“. Скоро Жоро ще зарадва почитателите си с най-новия си проект озаглавен „ Ще се видим в нас“. Музиката е на Dexter. Видеото е заснето в района на езерото Лугано – Италия и създава атмосфера на изтънченост и богатство- характерни за този район. Екипът заснел видеото е от чужденци - режисьор Gian Maria Manvati, оператор Gianni Chiarini, коафьор Nikola Aleksic. Единствената българка е гримьорката Гери Пащарпанска. „Снимахме видеото четири дни. Мисля, че нещата се получиха доста добре и нямам търпение да мине премиерата, за да чуя мнението на феновете“, споделя Жоро.", "date": "2018.02.22", "title": "Жоро сред големите победители с две отличия на Lifestyle Awards ! Представя нов проект до дни "}
{"url": "http://www.bnews.bg/article/237458-horata_koito_predlagat_17_godishnite_da_shofirat_ne_sa_v_chas", "text": "\r\n”Слушах един млад човек, който предлага тази идея, и той обясняваше, че в САЩ, в Калифорния децата шофират така. Той обяче не обясни, че в САЩ децата минават три етапа на обучение. Тези предложения идват от някаква група, в която няма нито един представител на хората, които се занимават с обучение на шофьори.” \r\nТова каза Йонко Иванов от Асоциацията на преподавателите по авто-мото подготовка.  \r\n\"Тези, които предлагат това, не са в час. Аз отдавна съм предложил обучението да започва още от детските години. В страните, в които има такава практика, младите шофьори минават на всеки 4 месеца през курсове за обучение и минават по 3000 км. Законът трябва да се прави от майстори в занаята, а не от дилетанти, които не са управлявали никога нищо. Всичко започва с обучение и завършва с обучение\", категоричен беше Иванов. \r\nВсяка една идея трябва да решава проблеми, а не да създава нови. Предполагам, че тази идея идва от средите на Европейската комисия. Проверих на сайта на МВР и там видях, че такова нещо съществува само във Франция. Това пък каза пред БТВ Настимир Ананиев, председател на \"Института за пътна безопасност\" и бивш депутат. И той коментира идеята 17-годишните да шофират с определено разрешително и придружител.  \r\n\"Непрекъснато се говори за новия Закон движение по пътищата. Той трябва да влезе в сила от март и непрекъснато се пускат някакви димки. Никой не обяснява какво точно се случва. Защо никой не казва и кой стои зад това предложение? Взимаме нещо от Франция и започваме да го прилагаме отпред-назад\", даде пример Ананиев. \r\n ", "date": "2018.02.22", "title": "Хората, които предлагат 17-годишните да шофират, не са в час"}
{"url": "http://www.bnews.bg/article/237456-borisov_dobrovolno_otstapi_nso_na_radev_general_dyakov_poema_rulya", "text": "Министерският съвет даде съгласието си генерал-майор Данчо Дяков да бъде назначен на длъжността началник на Националната служба за охрана. Към момента той е съветник на Върховния главнокомандващ на въоръжените сили по военната сигурност. \r\nВъв връзка с подаден от генерал-майор Дяков рапорт и за да бъде изпълнена законовата процедура, правителството предлага на Президента на Република България и да го освободи от заеманата в момента длъжност и от военна служба. \r\nСпоред Закона за НСО шефът на службата се назначава и освобождава след съгласувателна процедура между президента и Министерският съвет като последен думата има президента, който издава съответния указ. \r\nОще преди повече от седмица се появи за първи път информацията, че именно съветникът по военна сигурност на президента ген.-майор Данчо Дяков е вероятният нов началник на Националната служба за охрана (НСО) и че за кандидатурата му е имало \"совалки\" между президентството и администрацията на правителството.  \r\nМястото на началника на НСО беше овакантено с оставката на Ангел Антонов, подписана почти веднага от президента. Правителството пък прати Антонов консул в Санкт Петербург. Предполага се, че президента иска да сложи верен човек на НСО. \r\nКъм момента службата се оглавява временно от полк. Росен Тодоров, който досега беше зам.-началник на службата. \r\nЗа поста шеф на НСО се спрягаше и Тодор Гребенаров, който е зам.шеф на националната полиция и шеф на охранителна полиция. За него стана ясно обаче, че е подал рапорт за пенсиониране от МВР като към момента не са ясни мотивите му. \r\nСпоред официалната биография ген.-майор Дяков е роден на 9 февруари 1965 г. в с. Скобелево, Област Хасково. Първото си офицерско звание получава след завършването на Военния факултет на ВИФ през 1987 г. Службата му в Българската армия започва като щабен офицер в 49-ти мотострелкови полк в гр. Симеоновград. \r\nПрез 1992 г. преминава на служба в новосъздадената „Военна полиция“ където служи до есента на 2013 г. В този период преминава през редица длъжности и през 2009 г. е назначен като директор на Служба „Военна полиция“. На 24.10.2011 г. е произведен в звание „бригаден генерал“. \r\nПрез 1993 г. завършва курс във Френската жандармерия и специализиран курс за офицери от Военна полиция във ВП училище на Армията на САЩ (1997 г.). Дипломант е на Висшата школа на Френската Жандармерия (2001 г.). През 2008 г. завършва стратегически курс за ръководни кадри в Европейския център за изследвания в областта на сигурността „Джордж Маршал“, ФРГ, а през 2016 г. завършва Военната академия „Георги Стойков Раковски“ с втора магистърска степен „Национална сигурност и отбрана“. \r\nОт ноември 2013 г. до август 2016 г. заема длъжността помощник-началник щаб по гражданско-военното сътрудничество и партньорството в Съвместното Командване на Силите на НАТО в Брунсум, Холандия. \r\nГенерал-майор Дяков владее английски и френски и ползва руски език. \r\nЖенен, с едно дете.", "date": "2018.02.22", "title": "Борисов доброволно отстъпи НСО на Радев! Генерал Дяков поема руля!"}
{"url": "http://www.bnews.bg/article/237463-iztochvaneto_na_zdravnata_kasa_stava_prez_evropeyskata_zdravnoosiguritelna_karta", "text": "Източването на здравната каса става през европейската здравноосигурителна карта. Стотици милиони потъват в лечебните заведения на чужди държави, а в същото време нашата НЗОК продължава да трупа сериозни задължения. От протоколите на надзорния съвет разбираме, че основните злоупотреби стават през европейската здравна карта,Интересна подробност е, че  управляващите знаят много добре за източването, но и до този момент не са предприели нищо! Задълженията на НЗОК към здравни системи на страни членки на Европейския съюз възлизат на 271 милиона лева. От тези задължения 25% са по така наречения планов прием с протокол S2, а останалите са по европейската здравна карта. Според експерти схемата за източване работи перфектно и се покровителства от политици и депутати.Моного от техниките за източване се  прилагат и в България. Фрапиращ пример е разобличаването на депутат от групата на патриотарите. Същият е бил уличен като управлвяващ лечебно заведение още през 2015 г., а с доклад на медицински одит от 2016 г. са потвърдени нарушенията. Въпреки това и прокуратура и изпълнителната власт мълчат. За сметка на това бе скроена постановка на здравния министър Николай Петров, който бе започнал да запушва пробойните.Недосегаемия патриотарски депутат пък се пъчел гордо с властта си и канел приближени в апартамента си на центъра в София, който струвал около милион лева. Демонстрирания висок стандарт на живот и явното несъответствие с доходите на смущавали никого, а и няма как защото сигналите за корупция били стопирани в съответните институции! Всичките тези зулуми ще продължават докато българския народ не каже на висок глас СТИГА ! БиНюз публикува линк от протокола доказващ източването на НЗОК, за да ви спестим време ви насочваме към страница 34 и следващите \r\n:file:///C:/Users/User/Downloads/%D1%81%D1%82%D0%B5%D0%BD%D0%BE%D0%B3%D1%80%D0%B0%D1%84%D1%81%D0%BA%D0%B8%20%D0%BF%D1%80%D0%BE%D1%82%D0%BE%D0%BA%D0%BE%D0%BB%20%D0%9D%D0%A1%20200617-2.pdf", "date": "2018.02.22", "title": "Източването на здравната каса става през европейската здравноосигурителна карта!"}
{"url": "http://www.bnews.bg/article/237441-bremennata_longoriya_se_poyavi_v_roklya_kombinezon", "text": "Актрисата Кери Уошингтън и режисьорът Гилермо дел Торо бяха почетени на наградната церемония на Гилдията на дизайнерите на костюми. На червения килим 42-годишната Ева Лонгория, която очаква първото си дете от съпруга си Хосе Бастон, сияеше в бледорозов сатенен тоалет. Облеклото на актрисата от \"Отчаяни съпруги\" приличаше на обикновен комбинезон, комбиниран с халат. \r\n41-годишната Уошингтън беше удостоена с почетния приз \"В светлините на прожектора\". Със специална награда за сътрудничество беше почетен 53-годишният режисьор Гилермо дел Торо. \r\nВ Залата на славата на организацията посмъртно беше въведен дизайнерът на костюми и носител на \"Оскар\" Джон Моло, работил над оригиналната трилогия \"Междузведни войни\". \r\nНаградите на професионалната организация във филмовите категории бяха присъдени на създателите на костюми за \"Формата на водата\" за исторически филм, на \"Жената чудо\" за фентъзи филм и на \"Аз, Тоня\" за съвременен филм, съобщават от БТА. \r\nВ телевизионните категории бяха отличени създателите на костюми за \"Короната\" за исторически сериал, \"Игра на тронове\" за фентъзи сериал и \"История на прислужницата\" за съвременен сериал. \r\n ", "date": "2018.02.22", "title": "Бременната Лонгория се появи в рокля-комбинезон"}
{"url": "http://www.bnews.bg/article/237457-uzhas_v_stolichniya_lyulin_trup_na_ubit_starets_i_tri_momicheta_zaklyucheni_v_apartament", "text": "\r\nДядото, който е открит мъртъв в апартамент в столичния кв. \"Люлин\", се казва Стефан Янев. Това става ясно от пост на журналиста Жоро Игнатов, който е част от предаването \"Съдебен спор\". По думите му Стефан е викал за помощ за последно на 11-и февруари в момент, в който дъщеря му Мария се е заканвала да го убие. Той е бил обявен за издирване на 12 февруари Както БЛИЦ писа, три момичета, които никога не са ходили на училище, са открили полицията и социалните в жилището.  \"Семейството явно е живяло в една стая, където имаше един диван и едно легло, имаше много дрехи, беше разхвърляно. В предаването \"Съдебен спор\" дядо им е разкрил, че дечицата никога не са посещавали училище и са били заключени от родителите си. Дни след излъчването на предаването възрастният мъж е изчезнал, а малко по-късно е открит мъртъв. Към момента има подозрения, че става въпрос за убийство. \"Родителите са адвенисти\", обясниха от дирекцията за социално подпомагане. Ето какво пише Жоро Игнатов във \"Фейсбук\" профила си. Той прилага и снимка от мястото, където е открит трупа на Стефан. Публикуваме разказа му без редакторска намеса: ИЗДИРВАНИЯТ СТЕФАН ЯНЕВ Е ОТКРИТ МЪРТЪВ! Тялото на възрастния мъж е намерено тази вечер на общ балкон, намиращ се срещу апартамента му. Стефан за последно е чут от съседи да вика за помощ на 11-и февруари, докато дъщеря му Мария се е заканвала, че ще го убие. Дошлите на място полицаи са си тръгнали, след като никой не им е отворил вратата на жилището.  Г-н Янев се обърна за помощ към СЪДЕБЕН СПОР, но след заснемането на репортажа животът му е бил насилствено отнет. Не доживя да дойде в студиото, както и вчера да отпразнува 87-ия си рожден ден. Спестих ви бруталността на снимката, която отразява неадекватността на институциите…  Нека душата му да намери покой! \r\nПрочети повече в  \r\nТри момичета, които никога не са ходили на училище, са открили полицията и социалните в столичния ж.к. \"Люлин\". Семейството явно е живяло в една стая, където имаше един диван и едно легло, имаше много дрехи, беше разхвърляно. В предаването \"Съдебен спор\" по Нова тв дядо им е разкрил, че дечицата никога не са посещавали училище и са били заключени от родителите си. Дни след излъчването на предаването възрастният мъж е изчезнал, а малко по-късно е открит мъртъв. Към момента има подозрения, че става въпрос за убийство. \"Родителите са адвенисти\", обясниха от дирекцията за социално подпомагане. \"Семейството е живяло в една стая, тоест 5 човека са били в нея. Там имаше едно легло и един диван, беше страшно разхвърляно и пълно с дрехи\", заявиха още социални служители. Съседите твърдяха, че са подавани сигнали до социалните, че децата не ходят на училище. Майката на децата обяснила, че не харесва българското училище. Съседите твърдят че родителите са силно религиозни и вероятно са членове на секта. Децата са обявени за издирване, съобщиха от социалните служби. \r\n ", "date": "2018.02.22", "title": "Ужас в столичния \"Люлин\"! Труп на убит старец и три момичета, заключени в апартамент"}
{"url": "http://www.bnews.bg/article/237459-uchilishtna_drama_sedmoklasnik_redovno_biel_momiche_v_5_klas_v_zlataritsa_bashta_mu_izdivya_i_go_snimki", "text": "7-класник, пребит от баща на момиченце в 5-и клас в Златарица, показа пред bTV синините по ръката си. На развален български той се опита да обясни какво се е случило, но не успя много добре. Все пак стана ясно, че той действително е ударил момичето. „Баща й ме наби. Влезе вътре“, каза ученикът, скрит зад параван. На въпрос дали може да чете и пише той отговори положително, но не можа да прочете нищо от показан му учебник.   По-подорбни обяснения даде майка му Снежана. Тя е извадила медицинско за нараняванията. Тя била близо до училището, когато се случил инцидентът. „Недей се оглежда, бягай, бият твоето дете“, казали й родители. Тогава покрай нея минал разгневения баща Саид, който се обърнал към нея: „Майка ти ще е*а циганска, ще ти пръсна главата“.   Баща обяснил по-късно, че е прибегнал до саморазправа, тъй като детето му било подложено на системен тормоз и никакви мерки не били взети. Глобен е 100 лв.   Христина Ганчева, директор на училището „Свети Свети Кирил и Методий“, обясни: „Децата са проблемни, много често се регистрират конфликти“. По думите й, училището е предприело всички законови мерки, които е могло.   \r\n ", "date": "2018.02.22", "title": "УЧИЛИЩНА ДРАМА! Седмокласник редовно биел момиче в 5 клас в Златарица, баща му издивя и го.....(СНИМКИ)"}
{"url": "http://www.bnews.bg/article/237455-vremeto_v_chetvartak_i_dnes_ni_ochakva_studen_i_dazhdoven_den", "text": "Зимата хем я няма, хем не иска да си тръгне. Цялата тази седмица времето ще бъде предимно облачно, ще превалява дъжд, на места сняг, като в сряда срещу четвъртък ще има по-сериозни превалявания, което се дължи на синоптичната обстановка над цяла Европа и над Средиземно море. Температурите са положителни през деня, но заради вятъра се усеща студено. Характерът на това време ще се запази до края на седмицата, сочи средносрочната прогноза за времето, представена в „Дарик Кафе“.   В петък и събота ще остане облачно и по-студено, на места е възможно и да превалява.   В събота срещу неделя ще има превалявания от сняг. През уикенда, особено над южните  и югоизточните райони ще има повече валежи, главно от сняг, възможно е дори на места да се образува снежна покривка. В неделя, понеделник и от части във вторник ще застудее драстично.Дневните температури се очаква да бъдат отрицателни. На места ще са -5 до -8 градуса, основно в западните, северозападните и североизточните райони.   Всичко това е, защото нов циклон в понеделник срещу вторник ще окаже влияние над страната и отново ще има превалявания от сняг. Времето ще бъде динамично, облачно. Като цяло през цялата тази седмица, най-вече в края ѝ и началото на следващата, в цяла Европа ще бъде много студено. Вероятно това ще бъде един от най-студените периоди през тази зима над целия европейски континент, включително и над Балканите.   В началото на месец март обаче, около 1-ви и 2-ри, синоптичната обстановка над целия континент ще се промени и ни очаква доста сериозно затопляне. Температурите на места дори може да достигнат 18-22 градуса.", "date": "2018.02.22", "title": "Времето в четвъртък! И днес ни очаква студен и дъждовен ден "}
