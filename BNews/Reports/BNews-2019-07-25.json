{"url": "http://www.bnews.bg/article/262441-ministar_ananiev_naznachi_speshna_proverka_na_sluchaya_s_pochinaloto_bebe_v_pleven", "text": "\n Министърът на здравеопазването Кирил Ананиев назначи спешна проверка на случая с починалото в плевенската болница момченце на 1 година, съобщи Нова ТВ. \r\n\r\n За 12-часовия престои в лечебното заведение медицинските лица дори не са успели да сложат абокат на бебето.  \r\n\r\n На 10 юли семейството се прибира от море с малкия Александър. Детето вдига температура, повръща и има стомашно-чревни проблеми. Консултирали са се с личен лекар, след това в частна клиника в Плевен и е препоръчано домашно лечение. В продължение на 3 дни температурата на детето не спада и родителите са потърсили помощ в Университетската болница в Плевен. \r\n\r\n „Детето беше наистина в лошо състояние, но беше подвижно, плачеше постоянно, беше с температура до 39 градуса. Приеха го в детско отделение, в лаборатория, за да му бъдат направени кръвни изследвания. Настаниха го в инфекциозно отделение. Навикаха ни какво правим в Плевен, защо сме отишли вечерта. Приеха ни. Сложиха ни система, от която изтече много малко и беше спряна. Казаха ми да му давам останалото от двете банки през устата. На всяка глътка детето изхождаше. Повиках сестрата, тя ми каза, че важното е, че не повръща”, разказа майката на Александър – Велислава Иванова. \r\n\r\n По думите й на следващия ден сутринта детето е било с влошено състояние и с много висока температура – 39,7 градуса. На детето е даден антибиотик и урбазон. \r\n\r\n „Малко след това детето започна да гледа в една точка и не реагираше по никакъв начин. Извиках ги. Удариха му два шамара и разбрах, че детето е изпаднало в шок. Тогава дойде жена – не знам сестра или лекарка беше, дойде още една жена и преместиха детето в друга зала. Сложиха му инжекции. Сложиха му кислород. През останалото време сестрите се опитваха да намерят вени. Лекари почти не влизаха”, разказа още майката. \r\n\r\n „Искаме справедливост. Искаме да се направи нещо, за да няма други деца като нашето”, добави тя. \r\n\r\n Адвокатът на семейството Стефан Гецов обясни, че е поискал ексхумация на детето, тъй като не е направена аутопсия на детето. \r\n\r\n „Касае се за престъпление, при което при действията си лекарите и сестрите в болницата са постъпили немарливо или са проявили незнание в резултат, на което е настъпила смъртта на детето. За съжаление, бездействието на медицинските специалисти се пренася към прокуратурата. Прокурорът, който беше избран на случаен принцип, си направи отвод. Това ще затрудни изключително разкриването на това престъпление”, обясни адвокатът. \r\n\r\n Говорителят на УМБАЛ - Плевен Момчил Цветков заяви, че детето е било с тежка чревна инфекция, силно обезводнено. „Лекарите от плевенската болница не са знаели, че на детето е било приложено някакво, макар и неефективно, лечение. Виждат, че е в много лошо състояние. Имало е преглед на детето. Направени са изследвания, които преди това не са направени. На малко дете не може да се влее цяла система. Детето наистина е прието в много тежко състояние”, заяви той. \r\n\r\n Специалистът по медицинско право д-р Мария Петрова коментира, че в България липсва стандарт за начина, по който се води медицинската документация и по всяко време може да се впишат в документите извършени действия от медицински лица: „Не мога да приема обяснението на говорителя на болницата, че детето не е лекувано 4 дни. Това дете има личен лекар, който е направил някакви усилия, детето е преглеждано в частна болница и не са безотговорни родителите. Те просто са спазили указанията за продължаване на домашното лечение. Във времето, в което дете е прието в болницата, по думите на родителите лекарите са подходили с неохота и независимо от тежкото състояние на детето е имало въпроси защо от Ловеч отиват в Плевен, т.е. никой не изхожда от състоянието на детето”, добави тя. \r\n \n\t\t\t\t\t\t", "date": "2019.07.25", "title": "Министър Ананиев назначи спешна проверка на случая с починалото бебе в Плевен\r\n"}
{"url": "http://www.bnews.bg/article/262444-darzhavata_obmislya_regulatsiya_za_elektricheskite_trotinetki", "text": "\n Държавна агенция „Безопасност на движението по пътищата“ предлага въвеждане на регулация за електрическите тротинетки в Закона за движение по пътищата и Закона за пътните превозни средства, съобщиха от Агенцията. \r\n\r\n Този тип превозни средства се разпространяват все повече в целия Европейски съюз, като нашата страна не е изключение. Няколко инцидента с тях показва категорична нужда от разработването на задължителни минимални правила за тяхното безопасно движение по пътищата. Подобно е и мнението на Европейската комисия, която счита, че въпросът с новият тип превозни средства е проблемен, като държавите членки следва да намерят решения и да предприемат мерки за безопасно движение на електрическите превозни средства. \r\n\r\n През последния месец ДАБДП направи преглед на европейския опит в тази посока. Подходът на страните членки е различен – в някои от тях, хората които използват това оборудване се предполага, че са пешеходци и им е позволено да се движат по тротоари и велосипедната инфраструктура, докато в други това е напълно забранено. Максимално разрешената скорост за тях също варира – между 18 (Белгия) до 20 км/ч (Франция, Германия). На места са въведени изисквания за регистрация, застраховка и задължителна минимална възраст на лицата, които ги управляват. \r\n\r\n С оглед липсата на единен чуждестранен подход и различната специфика в населените места, ДАБДП инициира серия от експертни обсъждания с представители на местната власт и отговорните институции. Държавната агенция счита, че въвеждането на регламент за ползването им в максимално кратки срокове е належащо, особено имайки предвид, че много деца и подрастващи ги използват. \r\n\r\n Следва да бъдат разписани явни правила за задължителните предпазни средства, които лицата, управляващи електрически тротинетки да носят. Също така, по каква инфраструктура да бъде разрешено използването на подобни ППС. Определяне и на максимална допустима скорост, като мнението на ДАБДП е, че тя не трябва да надхвърля 20 км/ч в градски условия. Чувствителна тема, която също следва да бъде обект на контрол, е минимална възраст за водачите на този тип превозни средства. Предложението на ДАБДП, което ще бъде обект на допълнително обсъждане, е тази възрастова граница да бъде 14 години с възможност за допълнително ограничаване на максимално допустимата скорост на движение на 12 км/ч до навършване на 16 г. Обект на дискусия ще бъде и дали е необходимо въвеждането на задължителна регистрация на електрическите тротинетки и застраховки за тях. \r\n \n\t\t\t\t\t\t", "date": "2019.07.25", "title": "Държавата обмисля регулация за електрическите тротинетки"}
{"url": "http://www.bnews.bg/article/262445-ek_sadi_balgariya_zaradi_mrasniya_vazduh", "text": "\n Европейската комисия предяви иск срещу България пред Съда на ЕС във връзка с лошото качество на въздуха, съобщиха от Брюксел. \r\n\r\n Според последните предоставени данни, България трайно неспазва пределно допустимите почасови и дневни стойности на серен диоксид (SO2) в югоизточната част на страната, където се намират четирите най-големи топлоелектрически централи (държавната „Марица-Изток” 2 и частните „Марица-Изток” 1 и 3 и ТЕЦ „Брикел”). \r\n\r\n От 2005 г. насам са в сила разпоредби на ЕС за пределно допустимите стойности и концентрацията на SO2 в атмосферния въздух. Те започнаха да се прилагат за България от присъединяването ѝ към ЕС на 1 януари 2007 г. \r\n\r\n С днешното решение за втори път се предявява иск пред Съда на Европейския съюз за неспазване от страна на България на стандартите на ЕС за качество на въздуха. В решението си от 5 април 2017 г. съдът потвърди, че България не е спазила пределно допустимите стойности за прахови частици (ПЧ10). \r\n \n\t\t\t\t\t\t", "date": "2019.07.25", "title": "ЕК съди България заради мръсния въздух"}
{"url": "http://www.bnews.bg/article/262436-spomnyate_li_si_ogradata_na_porozhanov_sreshtu_chumata", "text": "\n \r\nНа границата между България и Румъния вече им ограда, дълга 11 км. Това заяви преди една година земеделският министър Румен Порожанов днес по време на оперативно заседание в Шабла по темата с африканската чума по свинете. От думите му стана ясно, че вече няколко дни се работи активно по удължаването на съоръжението. Още тогава експерти и ветеринарни лекари заявиха, че въпросната \"Порожанова ограда\" не е нищо друго освен харчене и усвояване на пари през приближени фирми! Уви, оказаха се прави! \r\nПорожанов ни убеждаваше, че в борбата срещу проникването на африканската чума са впрегнати стотици служители от държавните горски предприятия, включително и от Регионалната дирекция по горите на Варна, Шумен и Русе. Една част от тях уж бяха разпределени да патрулират по двойки по границата - „досега бяха през деня, но вече ще бъдат и през нощта, така че да се пресече евентуалното движение на дивите свине“, коментира Порожанов, цитиран от агенция „Фокус“.  \r\nЕдновременно с това се изгражда ограда на три места. „От дни се работи по „Дуранкулак“, стартираме „Кардам“ и, разбира се, на „Кайнарджа“ сме най-напреднали, тъй като там започнахме най-рано“, обясни земеделският министър.  \r\nПо препоръка на премиера Бойко Борисов оградата ще бъде подсилена с тъй нареченото „бруно“ - спираловидна режеща тел, гарантираща абсолютна ограниченост на движението. Такава ще бъде опъната по цялото протежение на оградата, а на по-рисковите участъци ще има и втори ред отгоре.  Днес българското свиневъдство е изправено пред жестоката реалност, породена от некадърно управление и корупция, която унищожава цял един отрасъл и поминъка на хиляди български семейства. Друг е въпросът, че предстои и загробването на хиляди трупове, което ако не се извърши както трябва може да ни докара и екологична катастрофа. За справянето с този проблем разчитаме на друг корифей в лицето на Дамян Илиев, но да се надяваме! А иначе дали някой ще потърси отговорност на същия Илиев защо мобилните екарисажи не работят и ги няма в наличност? \r\n  \r\n \n\t\t\t\t\t\t", "date": "2019.07.25", "title": "Спомняте ли си оградата на Порожанов срещу чумата?"}
{"url": "http://www.bnews.bg/article/262432-evrokomisar_balgariya_mozhe_da_zagubi_svinevadstvoto_si", "text": "\n Небрежност е предизвикала проблема с африканската чума по свинете. България е изправена пред огромната опасност да загуби цялото си свиневъдство. Това заяви в ексклузивно интервю за БНР Еврокомисарят по здравеопазването и безопасността на храните Витянис Андрюкайтис. \r\n\r\n Той препоръча властите да влизат във всяка къща, за да разясняват необходимите мерки, които стопаните трябва да предприемат за тази болест. \r\n\r\n \"Тези три думи - \"във всяка къща\", са много важни. И това да разговарят с всички и да обяснят какви мерки трябва да се предприемат, както и евентуалните последствия и резултати. Почти няма време и ако това не се направи, България е изправена пред огромната опасност да загуби цялото си свиневъдство\", заяви еврокомисар Андрюкайтис. \r\n\r\n По думите му такъв пик (на чума по свинете - б.р.) е брилянтен пример за това, че в България не е направено много, за да се избегне тази ситуация. \r\n\r\n \"Тъжно ми е да чуя тази новина. И докато очакваме официалните резултати от разследването, мога само да отбележа, че това се случи, защото някой е бил небрежен, не си е свършил работата както трябва и не е внимавал\", заяви Витянис Андрюкайтис.  \r\n\r\n Екип на ЕК е в момента в България, за да оцени щетите от болестта, като се очаква работата му да приключи днес.  \r\n\r\n Особоно внимание е необходимо да се обърне и на местата за загробване на убитите животни, за да не се пренесе заразата чрез подпочвени води, предупреждават експерти. \r\n\r\n Припомняме, според бившия заместник министър на земеделието и настоящ депутат Бюрхан Абазов разпространението на заразата е нелогично. Според него прасетата се заразяват от фуражи. \r\n\r\n На 21 юли започна и умъртвяването на прасетата от свинефермата в село Николово, където се отглеждат около 17 000 прасета. Тогава огнищата на чума по свинете у нас бяха 17. \r\n\r\n Свиневъди заявиха на пресконференция, че искат железни мерки и военно положение заради разпространението на африканската чума по свинете. \r\n\r\n БАБХ откри африканска чума в домашно стопанство в Мизия, като по-рано започна и дезинфекция след умъртвяването на прасетата в Бургаско. Тя се извършва в созополското село Зидарово, където в събота бяха евтаназирани над 100 домашни прасета. \r\n\r\n В Зидарово беше потвърдено първото за Бургаска област огнище на африканска чума при домашни свине. Стигна се до сблъсъци между собствениците на прасета и инспектори на БАБХ. \r\n\r\n Българската агенция по храните се оплака, че не получава подкрепа от ловците, въпреки разрасналата се епидемия на африканска чума при прасетата. Министър Танева призова за стриктни мерки и изпълнение на предписанията. \r\n\r\n На 23 юли вечерта бе потвърдено, че има вирус на африканска чума в още една индустриална свинеферма в село Бръшлен, Русенско. Там се отглеждат близо 40 000 прасета, които ще бъдат умъртвени. \r\n\r\n Бедствено положение е обявено и в Плевен и в Разград. \r\n \n\t\t\t\t\t\t", "date": "2019.07.25", "title": "Еврокомисар: България може да загуби свиневъдството си\r\n"}
{"url": "http://www.bnews.bg/article/262438-priyatelskiyat_krag_na_totev_go_iska_za_kmet", "text": "\n Приятелският кръг около кмета Иван Тотев се готви да го върне на бял кон в надпреварата за трети мандат, от която той се отказа. В местните структури на ГЕРБ в Пловдив упорито се говори, че се провежда припряна агитация сред актива, а срещу някои дори се упражнява натиск да гласуват на партийните събрания по районите за кандидатурата на сегашния градоначалник. \r\n\r\n Приближените на Тотев се надяват, че Бойко Борисов може да го одобри за нов мандат, след като види с какво доверие се ползва сред членовете на ГЕРБ.\"Решението на кмета Иван Тотев е окончателно. Той не е Корнелия Нинова, за да се откаже като нея от думите си, че дава самоотвод за участие в предизборната кампания\", опроверга слуховете пред \"Марица\" Менда Стоянова, шеф на парламентарната комисия по финанси и бюджет. Източник: Марица.бг \r\n\r\n   \r\n \n\t\t\t\t\t\t", "date": "2019.07.25", "title": "Приятелският кръг на Тотев го иска за кмет!"}
{"url": "http://www.bnews.bg/article/262433-spetsaktsiya_kachulkite_nahluha_v_sofiya_dobrich_i_varna_proveryavat_grupa_za_danachni_prestapleniya", "text": "\n Спецоперация за разследване на дънъчни престъпления се провежда в София, Добрич и Варна, съобщиха от Спецпрокуратурата. \r\n\r\n Специализираната прокуратура, ДАНС и ГДНП проверяват група за данъчни престъпления. Проверява се избягване установяването и плащането на ДДС в особено големи размери. \r\n\r\n Извършват се претърсвания и изземвания на документи в офиси на търговски дружества, жилища и автомобили. Провеждат се разпити на свидетели. \r\n \n\t\t\t\t\t\t", "date": "2019.07.25", "title": "СПЕЦАКЦИЯ! Качулките нахлуха в София, Добрич и Варна! Проверяват група за данъчни престъпления"}
{"url": "http://www.bnews.bg/article/262434-remontirat_notr_dam_s_270_mln_evro", "text": "\n Във Франция са събрани близо 270 млн. евро за реконструкция на катедралата \"Нотр Дам\". \r\n\r\n Сумата от даренията, събрани от четири френски фонда за реконструкция на Нотр Дам, където избухна пожар през април, възлиза на почти 270 млн. евро, а стотици хиляди донори от повече от 150 страни, включително Русия, взеха участие в набирането на средства, информира РИА новости. \r\n\r\n След опустошителния пожар в \"Нотр Дам\", на 15 април френските власти съобщиха, че набират средства за извършване на възстановителни работи. Четири френски организации бяха упълномощени да събират дарения: Фондация Нотр Дам, Център за национални паметници, Фондация за Франция и Фондация Херитидж. \r\n\r\n Според репортажите във френските медии, общата сума на даренията, които се очакваше да бъдат събрани и които обещаха да дарят големи компанни варираха до 800 милиона евро. Според някои експерти, възстановяването на катедралата може да изисква няколкостотин милиона евро. \r\n\r\n \"Получихме 221 милиона евро от 230 хиляди донори от 152 страни\", каза Лорънс Леви, ръководител на пресслужбата на Фонда за наследството.  \r\n\r\n Беше отбелязано, че сред даренията са 100 милиона евро, прехвърлени от френската петролна и газова компания „Total”. \"54 млн. е сумата от даренията от физически лица, а останалите са дарения от други компании\", каза представителят на фонда. \r\n \n\t\t\t\t\t\t", "date": "2019.07.25", "title": "Ремонтират \"Нотр Дам\" с 270 млн. евро"}
{"url": "http://www.bnews.bg/article/262435-skandalno_balgarski_sad_zadalzhi_balgariya_da_prieme_gey_semeystvo", "text": "\n Върховният административен съд (ВАС) взе историческо и безпрецедентно решение да признае правото на еднополова гей двойка да живее и пребивава на територията на България. За съдебния триумф съобщи сайтът на младежката Лесбийки, гейове, бисексуални и трансджендър хората у нас (ЛГБТ) организация „Доверие“. Адвокат на организацията – Деница Любенова, защитаваше в съда хомосексуалната двойка Кристина и Мариама, която успя да пребори българското правосъдие. \r\n\r\n С решението си от 24 юли 2019 г. Върховният административен съд признава правото на еднополовата двойка да живее и пребивава на територията на България, упражнявайки правото на свободно придвижване в Европейския съюз, валидно за всички граждани на Съюза и членовете на техните семейства. \r\n\r\n Случаят на Кристина и Мариама, хомосексуална двойка от Австралия и Франция, е следния – двете сключват брак на 1 юни 2016 г. във Франция. По-късно същата година Кристина, австралийска гражданка, получава позволение за пребиваване България, на основание на Директива 2004/38/EC относно правото на свободно движение и пребиваване в Европейския съюз. \r\n\r\n Според въпросната Директива всеки гражданин на Европейския съюз се ползва от свобода на придвижване за семейството си в страните от ЕС, дори и неговият съпруг да не е гражданин на държава – членка на Европейския съюз, какъвто е случаят на Кристина. Независимо от изричността на разпоредбата и вече предходно издадено разрешение в тази връзка, в началото на 2018 г. Дирекция „Миграция“ към МВР отказа на Кристина Палма да пребивава в България. Като довод за отказа от МВР се позовават на чл. 46, ал.1 от Конституцията на България и Семейният кодекс – „бракът е доброволен съюз между мъж и жена“. \r\n\r\n Кристина и Мариама заведоха дело в Административния съд с настояване еднополовият им брак да бъде признат в България. Преди няколко месеца те спечелиха делото срещу Дирекция „Миграция“ към МВР на първа инстанция в Административния съд в София, а на 24 юли и Върховния административен съд е потвърдил решението. \r\n\r\n Решението на съда е окончателно и в сила и следва да бъде изпълнено от дирекция „Миграция“ към МВР незабавно. \r\n\r\n На сайтът на ЛГБТ организацията „Действие“ адвокатът на Кристина и Мариама - Деница Любенова коментира: „ Днес Върховния административен съд приложи безпогрешно европейското законодателството и практиката на Съда на Европейския съюз и призна сключен в чужбина хомосексуален брак. Това е голяма крачка напред по пътя за равноправие на хомосексуалните двойки в България. Имаме още много път да извървим, но „Действие“ и адвокатите, с които работим, поставят основите на нова ера в борбата за равноправие на ЛГБТИ хората в България!“ \r\n \n\t\t\t\t\t\t", "date": "2019.07.25", "title": "СКАНДАЛНО! Български съд задължи България да приеме гей семейство"}
{"url": "http://www.bnews.bg/article/262439-hakerat_kristiyan_obvinen_v_terorizam_grozyat_go_15_godini_zatvor", "text": "\n Срещу Кристиян Бойков, който се смята, че е хакнал системата на НАП, откъдето е източил данните на 5 милиона души и фирми, е повдигнато обвинение в тероризъм по член 108а от Наказателния кодекс. Това съобщава БНР, като се позовава на адвокатите на „ТАД Груп“. \r\n\r\n Бойков и колегата му Георги Янков, който беше арестуван вчера, са с обвининения и за участие в престъпна група. Янков, който е търговски мениджър във фирмата, също е с повдигнато обвинение за тероризъм, но е пуснат под гаранция от 20 000 лева, предава бТВ. Ако бъдат признати за виновни, ги грози до 15 години затвор. \r\n\r\n Шефът на фирмата „Тад Груп“ в България Иван Тодоров е обявен за общодържавно издирване. Адвокатите му посочват, че той е в Канада, откъдето ще се върне скоро. \r\n\r\n Според прокуратурата, Кристиян е само изпълнител на хакването, а не е поръчител. Оттам посочват, че в „Тад Груп“ са използвали рекет, свързан с киберсигурността на различни фирми и лица. \r\n\r\n Обвиненията са по текст от глава „Компютърни престъпления“ в Наказателния кодекс, който се отнася до източване на данни от информационна система, която не е критична инфраструктура, по поръчение или в изпълнение на решение на организирана престъпна група. Наказанието е затвор до осем години и глоба до десет хиляди лева, допълват от БНР. \r\n \n\t\t\t\t\t\t", "date": "2019.07.25", "title": "Хакерът Кристиян обвинен в тероризъм, грозят го 15 години затвор\r\n"}
{"url": "http://www.bnews.bg/article/262437-uzhasyavashto_dete_na_1_g_pochina_ot_obiknoven_chreven_virus_lekarite_dori_ne_namerili_venite_mu", "text": "\n Момченце на 1 годинка е починало, след като се е заразило с чревен вирус. \r\n\r\n За историята разказаха родителите пред Нова телевизия. \r\n\r\n Семейството е било на море, на връщане от морето детето вдига температура, не висока – между 37 и 38 градуса. По разписание на лекаря се лекува в къщи, но след три дни лечение температурата не спада и родителите са изпратени от Ловеч в Университетската болница в Плевен, където е прието за лечение в 19 часа. \r\n\r\n По думите на майката са взети изследвания, но детето не е било прегледано от лекар, доцентка, която е била на смяна. В стаята е идвала само сестра, която не е успяла да намери вените на детето и е успяно да му се влее съвсем малко система. \r\n\r\n Майката е давала системата през устатата. И цялата нощ е била сама, като е отвреме-навреме е викала само сестрата, тъй като вижда, че детето не е добре. \r\n\r\n На сутринта детето се влошава и почива. \r\n\r\n От болницата в Плевен казват, че детето е прието много обезводнено, но е имало несъвместимост с вените и не могли да сложат система. От там не поискаха да кажат дали то е прегледано от лекар или това се е случило едва на сутринта, когато е изпаднало в шок. \r\n\r\n От там чакат разследване. Епикризата е издадена едва на 5-ия ден след инцидента, което също е недопустимо. \r\n\r\n   \r\n \n\t\t\t\t\t\t", "date": "2019.07.25", "title": "УЖАСЯВАЩО! Дете на 1 г. почина от обикновен чревен вирус, лекарите дори не намерили вените му"}
{"url": "http://www.bnews.bg/article/262446-dve_katastrofi_zatrudniha_dvizhenieto_po_am_trakiya", "text": "\n Две катастрофи затрудниха движението по АМ „Тракия”. Първият инцидент е станал на 112-ия км от аутобана. Камион е преминал през насрещното, излязъл е от пътя и се е преобърнал в канавката. \r\n\r\n Вторият инцидент е станал на 63-ия км в посока София. Ударили са се товарен и лек автомобил. Няма пострадали, само нанесени материални щети. Движението в участъка се осъществява само в едната лента. На място има екипи на \"Пътна полиция\", които регулират трафика. \r\n \n\t\t\t\t\t\t", "date": "2019.07.25", "title": "Две катастрофи затрудниха движението по АМ „Тракия”"}
{"url": "http://www.bnews.bg/article/262448-aek_larnaka_razgromi_levsi_s_3_0_v_kipar_zhivko_milanov_be_izgonen_presileno_ot_sadiyata", "text": "\n Левски ще има почти невъзможна задача в реванша срещу АЕК Ларнака, след като \"сините\" бяха разгромени с 3:0 в Кипър, благодарение на червения картон на Живко Миланов в края на първото полувреме. \r\n\r\n Гостите от София бяха по-добрият отбор в първата част на мача и изпуснаха няколко отлични положения, но в добавеното време Живко Миланов получи леко пресилен втори жълт картон и беше изгонен от игра. \r\n\r\n АЕК се възползва прекрасно от отдалата се възможност, а това беше позволено от слабото представяне в защита на Левски. Първо Джиану откри в 65', а четири по-късно Раул покачи на 2:0. В 76' всичко беше решено, след като с тупалка от 25 метра Ектор вкара за 3:0. \r\n\r\n Миятович е единственият играч, който може да бъде отличен за играта си, след като съумя да отрази куп положения, с които запази минималните шансове на Левски да се класира напред. Реваншът е след седмица на стадион \"Георги Аспарухов\", но пред празни трибуни. \r\n \n\t\t\t\t\t\t", "date": "2019.07.25", "title": "АЕК Ларнака разгроми Левси с 3:0 в Кипър! Живко Миланов бе изгонен пресилено от съдията!"}
{"url": "http://www.bnews.bg/article/262443-spetsprokuraturata_dade_na_sad_hakera_kris_i_shefovete_mu_za_prestaplenie_protiv_republikata", "text": "\n Специализираната прокуратура предаде на съд трима души за хакерската атака срещу НАП. На 22 юли 2019 г. Това съобщиха от пресцентъра на Апелативна специализирана прокуратура.  \r\n \r\nСофийска градска прокуратура, която обвини в компютърно престъпление Кристиян Бойков, изпрати досъдебното производство по компетентност на Специализираната прокуратура, тъй като бяха събрани доказателства за извършено престъпление против Републиката с цел да създаде смут и страх в населението е извършено компютърно престъпление, за което се предвижда наказание лишаване от свобода от 5 до 15 години. \r\n\r\n Специализираната прокуратура прие делото и извърши допълнителни процесуално-следствени действия, при които бяха събрани доказателства, обосноваващи ангажирането на наказателната отговорност на още две лица – на изпълнителния директор Г. Я. и на собственика на дружеството И. Т., работодател на Кристиян Бойков, които са действали като подбудители на Бойков за извършване на престъплението. \r\n \r\nТърговският директор на „ТАД ГРУП“ ЕООД е обвинен за това, че като подбудител, умишлено склонил Кристиян Бойков да извърши престъпление с цел да създаде смут и страх в населението. Взета му е мярка за неотклонение \"Гаранция в пари\" в размер на 20 000 лв. \r\n \r\nСъщото обвинение като подбудител е повдигнато на собственика на „ТАД ГРУП“ ЕООД И. Т. До настоящия момент И.Т. не е открит на известните му адреси, поради което е обявен за общодържавно издирване и ще бъде издадена Европейска заповед за ареста му. \r\n\r\n На Кристиян Бойков е повдигнато ново обвинение – като извършител на престъплението (по чл. 108а, ал.1 от НК), в съучастие с Г. Я. и И. Т. като подбудители, за което му е взета парична гаранция от 20 000 лева. \r\n \r\nСъбраните доказателства сочат, че базата данни на НАП не е единствената, незаконно атакувана от тримата обвинени. До момента са събрани доказателства за нерегламентирано копиране на информация от сървъри на застрахователна компания, фирма, предоставяща интернет услуги и други. В интерес на разследването, на този етап имената на институциите и дружествата няма да бъдат огласявани. \r\n \r\nЗа предприетите действия по привличане на три лица като обвиняеми за извършено престъпление по чл. 108а от НК, Специализираната прокуратура е уведомила Комисията за защита на личните данни и КПКОНПИ. \r\n \r\nПродължават действията по събиране на доказателства, което може да доведе до ангажиране на отговорността и на други лица. \r\n \n\t\t\t\t\t\t", "date": "2019.07.25", "title": "Спецпрокуратурата даде на съд хакера Крис и шефовете му за престъпление против Републиката"}
{"url": "http://www.bnews.bg/article/262442-ekspert_kolite_s_gazova_uredba_sa_tolkova_bezopasni_kolkoto_tezi_na_benzin_ili_dizel", "text": "\n „Има фрапантно разминаване между регистрираните автомобили с газова уредба и тези, които преминават Годишен технически преглед” – това заяви в предаването „Тази сутрин” по Би Ти Ви инж. Георги Илиев. Според експерта данните на Автомобилната администрация са по-точни от тези, с които разполага МВР. \r\n\r\n Официалната статистика сочи, че през тази година над 200 хил. автомобила с газова система са преминали през ГТП, значително повече от официално регистрираните в КАТ – 29 хил. \r\n\r\n Експертът обясни, че автомобилите с газова уредба са също толкова безопасни, колкото тези с бензинови или дизелови двигатели, ако се спазват съответните стъпки при монтирането и обслужването на газовата уредба. \r\n\r\n По думите му годишният преглед е единственият начин, който удостоверява изправността на даден автомобил и газова система. Въпреки това, поради липса на познаване на подобен вид системи, масово в пунктовете за преглед се прави само външен оглед. \r\n\r\n Според инж. Илиев е важно да се следят всички съпътстващи компоненти на газовата бутилка. При проверка е ключово да се следи за теч на газ (с помощта на уред), дали няма ударени тръби под колата и дали не е наранена целостта на уредбата. \r\n\r\n Експертът изтъкна, че европейските наредби задължават при пълнене на газова бутилка, поне 20% от нея да остава свободна. Той обясни, че при 100% пълна бутилка има проблем със системата. От 2014 г. газовите бутилки имат експлоатация от 10 г., а метановите – 20 г. \r\n\r\n Илиев подчерта, че клиентите не са задължени да извършват надзор върху газовата системата, ако е извършен реален преглед и бутилката е монтирана в оторизиран сервиз. \r\n\r\n През последния месец на няколко места страната се случиха инциденти, включващи автомобили с газова уредба. \r\n\r\n СподелиПриятел \r\n \n\t\t\t\t\t\t", "date": "2019.07.25", "title": "Експерт: Колите с газова уредба са толкова безопасни, колкото тези на бензин или дизел\r\n"}
{"url": "http://www.bnews.bg/article/262447-imenno_dzhambazki_e_podkrepil_priznavaneto_na_gey_brakovete_video_ot_ep", "text": "\n Точно преди месец и половина журналиста Димитър Байрактаров извърши журналистическо разследване, в което се доказва, че Ангел Джамбазки има основен принос за признаването на гей браковете в България. Нещо повече Димитър Байрактаров предупреди, че съвсем скоро ще се наложи да приемаме и признаваме гей браковете! Ето какво сподели журналиста още на 12 юни тази година във социалната мрежа: \r\n\r\n \"Джамбазки, защо подкрепи признаването на ГЕЙ-БРАКОВЕТЕ?След снощното предаване, днес за пореден път получавам заплахи от активисти на ВМРО! Нямал съм право да пускам видеоматериали от изказвания на Джамбазки в ЕП! Така ли?Ето ви поредния сюрприз. На 18.01.2018 г. Джамбазки в качеството си на докладчик в сянка подкрепя ГЕЙ-БРАКОВЕТЕ! Нещо повече, въпреки, че други евродепутати се противопоставят, тъй като в повечето страни правната дефиниция за брак е съюз между мъж и жена, Джамбазки гласува държавите членки да признават и брак между мъж и мъж, както и жена с жена! А иначе как само обикаля студията и говори срещу гей парадите и гей браковете? Очаквайте още интересни видеоматериали за най-активния евродепутат Ангел Джамбазки и дръжте здраво масата, защото Джамбазки ни \"брани\"!\" \r\n\r\n \r\n\r\n   \r\n \n\t\t\t\t\t\t", "date": "2019.07.25", "title": "Именно Джамбазки е подкрепил  признаването на гей браковете! -видео от ЕП"}
{"url": "http://www.bnews.bg/article/262440-mon_predlaga_uchitelite_svobodno_da_planirat_rabotata_si_v_klas", "text": "\n Образователното министерство предлага промяна на наредбите за общообразователната и профилираната подготовка, с която делегира повече самостоятелност на учителите при методическото планиране и преподаването според възможностите на учениците в класа. \r\n\r\n Това е целта на предвиденото отпадане на формалната структура на годишното тематично разпределение. Отпадат и изискванията за заверката му при преструктуриране, се казва в съобщение на МОН \r\n\r\n На учителя се дава свободата да адаптира своята работа към темповете във всеки конкретен клас, за да постигне очакваните резултати, като в същото време от него се изисква ритмичност на учебните дейности и изпълнение на учебната програма в нейната цялост. Това са мотивите за предложените изменения. \r\n \n\t\t\t\t\t\t", "date": "2019.07.25", "title": "МОН предлага: Учителите свободно да планират работата си в клас"}
{"url": "http://www.bnews.bg/article/262449-zhurnalistat_dimitar_bayraktarov_publikuva_skandalno_video_na_koeto_se_vizhda_kak_samozabraviliyat_se_karakachanov_narushava_zakona", "text": "\n Журналистът Димитър Байрактаров публикува скандално видео, на което се вижда как самозабравилият се Каракачанов грубо нарушава закона пушейки в сградата на Народното събрание! Иначе се прави на голям защитник на закона по телевизиите, ама само пред камерите! Скандалното е, че в стаята се намира и друг защитник на закона известен като WC министър, но и той мълчи! А най-скандалният факт е, че тази картина е заснета от много телевизии, но нито един журналист не е посмял да покаже как Каракачанов нарушава грубо закона! Ето какво сподели Димитър Байрактаров: \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.07.25", "title": "Журналистът Димитър Байрактаров публикува скандално видео, на което се вижда как самозабравилият се Каракачанов нарушава закона!"}
