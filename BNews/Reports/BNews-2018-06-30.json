{"url": "http://www.bnews.bg/article/244492-alpinisti_butat_opasni_skali_po_patya_za_chudnite_mostove", "text": "\n Група опитни алпинисти обезопасяват днес надвисналите скални маси край пътя за Чудните мостове. На 2 места по 16-километровото трасе има срутища, паднали след последните порои. \r\n\r\n В момента пътят е затворен, за да се обезопасят тоновете опасни камъни, обясни пред NOVA кметът на Забърдо Валентин Черпоков. Очаква се до края на деня трасето към туристическата забележителност да бъде отворен. \r\n \n\t\t\t\t\t\t", "date": "2018.06.30", "title": "Алпинисти бутат опасни скали по пътя за Чудните мостове"}
{"url": "http://www.bnews.bg/article/244440-milcho_leviev_spiram_da_svirya_artrit_skova_prastite_mi", "text": "\n Болест съсипа ръцете ми, не мога да свиря! Имам артрит! Страдам, разбира се, затова вече повече композирам и работя в клубове от време на време. Но най ме радва и срещата със студентите.\" \r\n\r\n Това сподели големият виртуоз Милчо Левиев, който заедно със съпругата си Вики Алмазиду бе специален гост на юбилейния концерт на Мими Николова. Тя направи 60 години на сцената пред препълнен салон от приятели.\" \r\n\r\n Маестро Левиев изрази съжаление, че този път няма да се включи в концерта и че вече само преподава, но не се връща към сериозното клавирно присъствие.\"Откакто преди време направих концерта в зала \"България\", не съм свирил пред голяма публика. Много ми липсва това, но какво да се прави, всяко нещо с времето си\", обясни джаз музикантът пред \"България днес\" \r\n \n\t\t\t\t\t\t", "date": "2018.06.30", "title": "Милчо Левиев: Спирам да свиря, артрит скова пръстите ми!"}
{"url": "http://www.bnews.bg/article/244491-avtobus_ot_gradskiya_transport_v_plovdiv_blasna_i_ubi_vazrastna_zhena", "text": "\n Автобус от градския транспорт в Пловдив блъсна и уби възрастна жена, предаде кореспондент на bTV. \r\n\r\n Инцидентът е станал в жилищен район „Тракия”, където тя е пресичала улицата. \r\n\r\n Водачът не е успял да я види. По първоначални данни жената е пресичала неправилно. \r\n\r\n Районът е отцепен и на място има полиция и екипи на криминалистична лаборатория. \r\n \n\t\t\t\t\t\t", "date": "2018.06.30", "title": "Автобус от градския транспорт в Пловдив блъсна и уби възрастна жена"}
{"url": "http://www.bnews.bg/article/244438-dreyk_vklyuchi_v_noviya_si_album_neizdavano_parche_na_maykal_dzheksan", "text": "\n Излeзе новият албум на канадския рапър Дрейк, в който е включено неиздавано парче на покойния Майкъл Джексън, съобщава сайтът TMZ, цитиран от БТА. \r\n\r\n В тавата \"Scorpion\" фигурира песента на Краля на попмузиката, озаглавена \"Don't Matter to Me\". Това е композиция, изпълнена от Майкъл Джексън, която досега не е била представяна на широката аудитория. На записа Дрейк пее в дует с гласа на починалия Джако. \r\nИнтересното в новата тава на 31-годишния Дрейк е, че в едно от парчетата фигурира и признанието на рапъра, потвърждаващо слуховете, че е направил бебе на бившата порнозвезда Софи Брюсо. \r\n\r\n   \r\n  \r\n\r\n   \r\n\r\n   \r\n \n\t\t\t\t\t\t", "date": "2018.06.30", "title": "Дрейк включи в новия си албум неиздавано парче на Майкъл Джексън \r\n"}
{"url": "http://www.bnews.bg/article/244493-prezidentat_na_afganistan_prekrati_primirieto_s_talibanite", "text": "\n Президентът на Афганистан Ашраф Гани обяви официално прекратяване на примирието с талибаните, но призова екстремистите да участват на мирни преговори в пълен формат, информира \"Ройтерс\". \r\n\r\n Преди близо месец за първи път от 2001 г. талибаните в Афганистан сесъгласиха на безпрецедентно примирие заради Рамазана. \r\n\r\n \"Сега решението е на талибаните, дали искат да продължават да убиват, или да участват в мирния процес\", каза Гани на пресконференция в Кабул. Той многократно призова за всеобхватни преговори за мир. \r\n\r\n Гани издаде заповед правителствените войски да прекратят офанзивните операции за десет дни след примирието на 15-17 юни. По време на примирието по улиците на Кабул и други градове в Афганистан невъоръжени талибани се разхождаха край войници, полицаи и цивилни жители. \r\n\r\n Днешното съобщение означава, че армията на Афганистан, която зае предимно отбранителна позиция от Рамазана, може да възобнови нормалните операции срещи талибаните, както и срещу джихадистите от ДАЕШ (\"Ислямска държава\"), въпреки че примирието не ги обхващаше. \r\n \n\t\t\t\t\t\t", "date": "2018.06.30", "title": "Президентът на Афганистан прекрати примирието с талибаните"}
{"url": "http://www.bnews.bg/article/244428-ivayla_bakalova_krie_godezh", "text": "\n \r\nМис България 2001 Ивайла Бакалова крие годежен пръстен. Слуховете, че гаджето й – ресторантьорът Веселин Денков, й е предложил брак, се оказаха верни. \r\n\r\n Моделката обаче не показва бижуто и дори в социалната мрежа умишлено крие дясната си ръка. Вестник „Галерия“ все пак успя да се добере до снимка, на която диамантеният пръстен блести от безимения й пръст. Според запознати Веско Брадата, нетипично за себе си, се изръсил 5-цифрена сума за бижуто. Както е известно, Денков е пословичен със скъперничеството си, като дори рядко си позволявал да заведе Бакалова на почивка. Явно все пак ресторантьорът е решил да се компенсира със скъпарския годежен пръстен. Зевзеци пък се шегуват, че бижуто било тотално менте и неслучайно Ивайла така упорито го криела… По повод слуховете за сватбата, които тръгнаха още през май, Бакалова отсече: „Не знам как им хрумна на хората. Няма да се женя, нито съм получавала годежен пръстен“, изригна Бакалова. От дълги години Ивайла живее в Дубай с дъщеря си Рая. Често миската обикаля света, тъй като това е една от големите ѝ страсти. Иначе тя се занимава в емирствата с имоти. \r\n  \r\n \n\t\t\t\t\t\t", "date": "2018.06.30", "title": "Ивайла Бакалова крие годеж"}
{"url": "http://www.bnews.bg/article/244487-nay_noviyat_salon_za_krasota_v_studentski_grad_otvori_vrati_beauty_room_myastoto_za_vas", "text": "\n Малко преди месеци врати отвори най- новият салон за красота в Студентски. \"Beauty room\" е мястото където всяка жена забравя за ежедневните си грижи и се оставя в ръцете на едни от най-талантливите млади фризьори, Гюнай  и прекрасната и доказала се миникюристка на салона Мила. Гюнай ще направи чудеса с косата ви, а Мила ще бъде като Пикасо, но не върху платното а върху ноктите. Заслужава си да ги посетите и да се оставите в ръцете им!  \r\n\r\n Салонът се намира в ж.к. Студентски град, ул. “Христо Данов 19” и предлага всичко, от което се нуждае  модерната жена. Прическа според модните тенденции и разнообразие от цветове и декорации за перфектния маникюр. \r\n\r\n Ако искате да се почувствате специални, оставете се в ръцете на най- добрите! \r\n\r\n За контакти със салона: 0895465046 \r\n\r\n \r\n \n\t\t\t\t\t\t", "date": "2018.06.30", "title": "Най- новият салон за красота в Студентски град отвори врати! \"Beauty room\" мястото за вас!"}
{"url": "http://www.bnews.bg/article/244490-poroen_dazhd_prevarna_kraybrezhnata_ulitsa_v_ahtopol_v_reka", "text": "\n Пороен дъжд превърна крайбрежната улица в Ахтопол в река. Шахтите на канализацията в морския град не се справиха с голямото количество дъжд и от тях започна да извира вода. \r\n\r\n Сигнал за случилото се получихме в рубриката ни „Аз, репортерът”. Зрителят е заснел образувалите се „гейзери” и учудените туристи, които чакат водата да се изтегли. \r\n\r\n Зрител от Асеновград пък ни сигнализира, че отнесена от бурната река Чая кола все още не е изтеглена от коритото на реката. \r\n \n\t\t\t\t\t\t", "date": "2018.06.30", "title": "Пороен дъжд превърна крайбрежната улица в Ахтопол в река"}
{"url": "http://www.bnews.bg/article/244486-intsident_tezhka_katastrofa_zatvori_podbalkanskiya_pat_sofiya_burgas_prez_noshtta", "text": "\n Тежка катастрофа затвори подбалканския път София – Бургас през цялата нощ. Загинал е 30-годишен ветеринарен лекар. \r\n\r\n Снощи между Гурково и Твърдица челно се удрят лек автомобил и тир с турска регистрация. Леката кола е буквално смачкана. Тирът се е влачил повече от 100 метра, разпилявайки стоката, която превозвал – заготовки за седалки на леки автомобили. На място загива шофьорът на автомобила. Водачът на тежкотоварната машина се отървава само с лека уплаха.   \r\n\r\n \r\nСнимка: btvnovinite.bg \r\n\r\n Тежка катастрофа затвори подбалканския път София – Бургас през цялата нощ. Загинал е 30-годишен ветеринарен лекар. \r\n\r\n Снощи между Гурково и Твърдица челно се удрят лек автомобил и тир с турска регистрация. Леката кола е буквално смачкана. Тирът се е влачил повече от 100 метра, разпилявайки стоката, която превозвал – заготовки за седалки на леки автомобили. На място загива шофьорът на автомобила. Водачът на тежкотоварната машина се отървава само с лека уплаха.   \r\n\r\n Play Video \r\n\r\n Сигналът за инцидента е подаден около 21 ч. на телефон 112. Вероятната причина за катастрофата е несъобразена скорост. Километражът на леката кола е застинал на 210 километра в час, но техническа експертиза тепърва ще преценява дали това е била реалната скорост.  \r\n\r\n Цяла вечер пътноподдържащата фирма събирала металните заготовки, превозвани от тежкотоварната машина, от пътя. В 6:30 ч. сутринта подбалканският път за Бургас бе отново отворен за движение. \r\n \n\t\t\t\t\t\t", "date": "2018.06.30", "title": "ИНЦИДЕНТ! Тежка катастрофа затвори подбалканския път София – Бургас през нощта"}
{"url": "http://www.bnews.bg/article/244420-fiki_zakasa_s_uchastiyata_zaradi_sina_si", "text": "\n Бащинството изигра лош номер на фолкпевица Фики. Участията му рязко са намалени и той почти през вечер е свободен това лято. \r\nЗа разлика от миналата година, когато графикът му бе пълен всеки ден, с днешна дата Стораро-младши го е закъсал откъм участия. Част от феновете му смятат, че това се дължи на факта, че стана татко и се отдаде на семеен живот, което отдалечило голяма част от фенките му, които се пренасочили към свободните изпълнители, като Галин. \r\nЗа разлика от Фики колегата му има завиден брой участия това лято и почти през вечер ще радва меломаните. На голям интерес се радват още Галена, Емануела и Илиян. \r\n  \r\n \n\t\t\t\t\t\t", "date": "2018.06.30", "title": "Фики закъса с участията заради сина си "}
{"url": "http://www.bnews.bg/article/244481-tramp_ne_izklyuchva_da_priznae_krim_za_chast_ot_rusiya", "text": "\n Американският президент Доналд Тръмп не изключва възможността да признае Крим за част от Русия, предаде БГНЕС.  \r\n\r\n На въпрос може ли да признае Крим за част от Русия, Тръмп отговорил: \"Ще видим\". Всъщност той хвърли вината за анексирането на полуострова от Русия върху своя предшественик Барак Обама, който \"направил това възможно\". \r\n\r\n Що се отнася до санкциите на Вашингтон срещу Москва и възможността за отменянето им, Тръмп каза: \"Ще видим какво прави Русия\". \r\n\r\n По-рано американският президент каза, че на срещата на 16 юли в Хелзинки с руския президент Владимир Путин той ще повдигне въпроса за \"руската намеса\" в изборите в САЩ. Двамата президенти ще обсъдят и други кризисни въпроси като конфликта в Сирия и положението около Украйна. \r\n\r\n Според Си Ен Ен, позовавайки се на дипломатически източници, Тръмп имал намерение да постигне договорка, която би му помогнала бързо да изтегли американските войски от Сирия. В тази връзка Дмитрий Песков, говорителят на Путин, отбеляза, че не знае на какво се базира тази информация. Песков подчерта, че Русия е готова да предприеме стъпки към нормализиране на отношенията със САЩ дотолкова, доколкото за такива действия е готова американската страна. \r\n \n\t\t\t\t\t\t", "date": "2018.06.30", "title": "Тръмп не изключва да признае Крим за част от Русия"}
{"url": "http://www.bnews.bg/article/244480-poreditsata_falshiv_geroy_dimitar_bayraktarov_sas_senzatsionno_razkritie_koy_e_tayniyat_savetnik_na_valeri_simeonov_video", "text": "\n \r\n\r\n Никому неизвестният до този момент Георги Колев се оказва близък приятел на известния като терорист от Гара Буново  Енвер Хатип Углу.   \r\n\r\n Същият е известен още и като броячът на гласове в Турция, тъй като години наред отговаря за изселнически организации в южната ни съседка. \r\n\r\n \r\n\r\n \r\n\r\n \r\n\r\n \r\n\r\n \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.06.30", "title": "ПОРЕДИЦАТА \"ФАЛШИВ ГЕРОЙ\"! Димитър Байрактаров със сензационно разкритие кой е тайният съветник на Валери Симеонов (ВИДЕО)"}
{"url": "http://www.bnews.bg/article/244421-klyukarkata_lili_ne_iska_svatba_predpochita_da", "text": "\n Лили Ангелова все още не мисли за сватба с бащата на детето й – ресторантьора Станислав Костов. \r\n\r\n Двамата са заедно от четири години и въпреки това не бързат да минат под венчилото. „Преди много исках да се видя в бяла рокля, но вече не държа на това. Не е вярно и че той се е развел заради мен. Той се раздели с бившата си жена и година след това започна нашата връзка. Не сме сгодени и честно казано, не знам дали някога ще променим това. Има далеч по-важни неща. Като например да сме щастливи заедно“, категорична е Лили, цитира „Телеграф“. \r\n\r\n Само преди няколко седмици тя стана майка на малкия Мартин. Първоначално отказваше да признае дали е бременна, но впоследствие упорито започна да се шушука, че бившата репортерка на „Папараци“ очаква първото си дете. Слуховете бяха подхранени от внезапното й качване на килограми и появилото се подозрително леко коремче, което бе и главната причина в четвъртия месец тя да сподели за щастливото събитие, прекратявайки всички спекулации. \r\n\r\n „Преживях и едно неуспешно ин витро през февруари миналата година. Не искам да плюя срещу лекарите. При мен обаче не бяха направени две много важни изследвания, а се оказа, че проблемът е именно в тях“, споделя Лили. \r\n\r\n Докторката й назначила режим на хранене без въглехидрати и плодова захар. Изписала й също хапче и Лили забременяла веднага. „Освен това ме бяха предозирали с хормони, като всичко това ми излезе няколко хиляди лева. Била съм и в друга ин витро клиника преди това и забелязах, че докторите гледат на пациентите основно като на банкомат и касичка, а не влагат индивидуален подход“, допълва още тя. \r\n\r\n Тя и таткото на бебето са си обещали, че новият член на семейството няма да наруши предишния им начин на живот и всички заедно много ще пътуват. \r\n \n\t\t\t\t\t\t", "date": "2018.06.30", "title": "Клюкарката Лили не иска сватба, предпочита да... "}
{"url": "http://www.bnews.bg/article/244482-mazh_zagina_ot_tokov_udar_v_edna_ot_navodnenite_kashti_v_roman", "text": "\n Мъж загина от токов удар в една от наводнените къщи в град Роман, предаде кореспондент на bTV. \r\n\r\n По първоначална информация той се е опитвал да изтегли водата от мазето си с помпа, а инцидентът е станал при нейното включване. \r\n\r\n Това се е случило снощи около 21 ч. \r\n \n\t\t\t\t\t\t", "date": "2018.06.30", "title": "Мъж загина от токов удар в една от наводнените къщи в Роман"}
{"url": "http://www.bnews.bg/article/244432-mel_bi_shte_ima_turne_na_spice_girls", "text": "\n Обещаното турне на Spice Girls, което щеше да донесе на певиците по 30 милиона британски лири, най-вероятно ще се състои, съобщи Мел Би в тв шоу Today. Очаква се момичешката група да се събере отново за няколко проекта, сред които и концерти в няколко световни града. Виктория Бекъм засега няма да участва в турнето, но останалите - Мел Би, Мел Си, Ема Бънтън и Гери Хорнър ще се включат в специалните събития по завръщането на спайските. Миналата година по време на развода си със Стивън Белафонте, стана ясно, че Мел Би е прахосала почти цялото си състояние от 50 милиона долара. Самата тя обаче сподели, че Белафонте е присвоил от нея милиони долари. \r\n  \r\n \n\t\t\t\t\t\t", "date": "2018.06.30", "title": "Мел Би: Ще има турне на Spice Girls"}
{"url": "http://www.bnews.bg/article/244489-naroda_pita_gospodin_borisov_koy_ohranyava_granitsite", "text": "\n Днес във Фейсбук попаднахме на коментар на Ивайло Петров по повод темата с бежанците и охраната на границата. Вижте какво написа той в личиният си профил в социалната мрежа.  \r\n\r\n \r\n\r\n “От година и половина знаете, че границите се пазят изключително добре”- каза току що Борисов!!!! Господин Борисов, знаете ли, че Камерите и Доплерите които са инсталирани по границата с Турция В момента работят само тези които са инсталирани близо до КПП и има връзка с електропреносната мрежа, останалите не работят, защото се захранват с генератори за ток, които работят с дизелово гориво, понеже електрозахранване за голяма част от Българо- Турската граница няма. Генераторите не работят защото в Евро- субсидиите никой не е предвидил, че ще ни трябва дизелово гориво, за години наред , а не само за една година, и това защото се пази в тайна и се крие от българските данъкоплатци. Без камери и доплери , охраната на границата е сляпа, как тогава се пази добре господин Борисов?? \r\n \n\t\t\t\t\t\t", "date": "2018.06.30", "title": "НАРОДА ПИТА: Господин Борисов, кой охранява границите?? "}
{"url": "http://www.bnews.bg/article/244485-merkel_osigurila_sporazumeniya_s_14_darzhavi_za_barzo_vrashtane_na_migranti", "text": "\n Канцлерът на Германия Ангела Меркел е осигурила споразумения с 14 държави за бързо връщане на мигранти, които се опитват да се установят в европейската държава. \r\n\r\n Това става ясно от документ, разгледан от ДПА. \r\n\r\n Меркел разкрива за споразуменията в писмо от 8 страници до лидерите на останалите две партии в германската коалиция. \r\n\r\n Бежанците в Германия, които са регистрирани в други страни членки, трябва да бъдат отведени в по-големи центрове за прием, пише лидерът на германската държава. \r\n\r\n В същото време правителствата на Гърция и Испания съобщиха, че са сключили тристранно споразумение с Германия за мигрантите. Споразумението за \"реципрочно сътрудничество\" е допълнение към постигнатата на срещата на върха на ЕС договореност за обща европейска политика за миграцията, информира \"Политико\". \r\n\r\n В писмено съобщение испанското правителство отбелязва, че Германия ще върне бежанци в Испания и ще покрие разходите. \r\n\r\n Меркел е поискала споразумение с Испания и Гърция по време на разговори с испанския премиер Педро Санчес и гръцкия министър-председател Алексис Ципрас в кулоарите на срещата на върха на ЕС. \r\n\r\n В замяна Германия ще позволи обединение на разделени имигрантски семейства - 2 900 души, които в момента живеят в Гърция, според \"Катимерини\". \r\n\r\n Ципрас заяви, че е уверен, че Гърция ще успее да се справи с потока от бежанци, тъй като само около 100-150 души на месец се насочват към Германия. \r\n\r\n Вътрешният министър на Германия даде ултиматум на Меркел до края на тази седмица да спре мигрантския поток или ще бъде изправена пред разпадане на коалицията. \r\n \n\t\t\t\t\t\t", "date": "2018.06.30", "title": "Меркел осигурила споразумения с 14 държави за бързо връщане на мигранти"}
{"url": "http://www.bnews.bg/article/244423-madam_multi_otkri_plazhniya_sezon", "text": "\n Дарина Павлова откри сезона и вече е на морето. Милиардерката се наслаждава на слънчеви ваканции, но не в България, а край бреговете на Италия. \r\n\r\n Мадам Мулти сама сподели, че се е отдала на морски приключения и разходки с яхти в любимата Италия, пише „България днес”. Малко преди да се пусне по бански, бившата актриса показа идеални пропорции, които е изваяла във фитнеса. „Не само за тялото, но и за душата си се грижа”, пише Дарина под фотосите от лятната си ваканция. \r\n  \r\n \n\t\t\t\t\t\t", "date": "2018.06.30", "title": "Мадам Мулти откри плажния сезон "}
{"url": "http://www.bnews.bg/article/244473-razbiha_narkooranzheriya_kray_sofiya", "text": "\n Разбиха наркооранжерия в околностите на София, съобщават от пресцентъра на МВР. \r\n\r\n Двама мъже са задържани за разпространение и за производство на наркотици след операция на сектор \"Наркотици\" в Главната дирекция \"Национална полиция\", съвместно с разследващи полицаи от Столичната дирекция на вътрешните работи и Областната дирекция на МВР - София. \r\n\r\n Тя е проведена на 28 и 29 юни на територията на столицата и София-област. \r\n\r\n Първоначално е установен и задържан на един от изходите на столицата 42-годишният А. С. от София в момент на сделка с наркотични вещества. При проверка под капака на колата, с която се придвижвал, са открити марихуана и амфетамини. Установено е, че А. С. шофира с отнето свидетелство за управление на моторно превозно средство, а след направен тест е констатирано, че е бил зад волана след употреба на наркотични вещества. \r\n\r\n По-късно е направена проверка на адрес, ползван от 42-годишния мъж в община Ихтиман, където са открити и иззети две електронни везни, пликчета, съдържащи тревиста маса и вещества на бучки и на прах. \r\n\r\n При последвалите действия е проверен адрес в село, в околностите на София. Там е открита наркооранжерия с 253 саксии марихуана. На място е задържан 30-годишният Е. И., който е отглеждал растенията. \r\n\r\n Образувани са две досъдебни производства. Едното е за разпространение на наркотици, а другото - за отглеждане с цел разпространение. \r\n\r\n Работата продължава под надзора на Софийската градска прокуратура. А. С. и Е. И. са задържани за срок до 72 часа с прокурорско постановление. \r\n \n\t\t\t\t\t\t", "date": "2018.06.30", "title": "Разбиха наркооранжерия край София"}
{"url": "http://www.bnews.bg/article/244417-tayno_gadzhe_vdigna_na_kraka_potroshenata_ot_divna_kristin", "text": "\n Кристин Илиева, която пострада при тежка катастрофа с Дивна, се оказа с тайно гадже, научи „Галерия“. Красивата като момина сълза моделка криела, че си има приятел, защото не искала да се спекулира в медиите. \r\n\r\n В момента тече кампания за набиране на средства за предстоящите операции на Кристин и семейството й не искало вниманието да се отвлича с личния живот на дъщеря им. \r\n\r\n Според запознати именно гаджето на Кристин бил този, който й давал кураж и сили да продължи напред. Моделката била силно влюбена в приятеля си, с когото са заедно от близо половин година. \r\n\r\n От инцидента насам момчето било плътно до Илиева и дори си наел хотелска стая в Турция, докато моделката била на лечение в южната ни съседка. Кой е той и как се казва, засега не става ясно, но близки до Кристин разкриват, че бил от изключително заможно семейство. \r\n \n\t\t\t\t\t\t", "date": "2018.06.30", "title": "Тайно гадже вдигна на крака потрошената от Дивна Кристин "}
{"url": "http://www.bnews.bg/article/244474-rakovodstvoto_na_konservatorite_v_ekskluzivno_intervyu_nikolay_barekov_e_badeshteto_na_konservatizma_v_balgariya_i_evropa", "text": "\n Николай Бареков е бъдещето на консерватизма в България и Европа. Около това твърдение се обединиха съпредседателят и зам.-председателят на ЕКР Саид Камала и Джефри Ван Орден в  ексклузивно интервю за телевизия Евроком.  \r\n\r\n Елитът на консерваторите дойде на крака в България, за да подкрепи бъдещия консервативен проект на българския евродепутат и проведе редица интензивни среща в рамките на изминалата седмица. \r\n\r\n \"Г-н Бареков е изключително активен в работата си, полага много усилия и трупа доста голям опит. Всички знаят, че той е човек, който се изказва много ясно и на много високо ниво винаги, когато вярва в това, за което се бори\", заяви съпредседателят на ЕКР в ЕП Саид Камал пред репортер на телевизията. \r\n\r\n \"Той изигра много силна роля и в Европейския парламент до момента, има голям принос в комисиите по Енергетика и  околна среда, както и в Групата на ЕКР, където е изключително полезен и приносът му се усеща\", каза от своя страна  зам.-председателят на ЕКР в ЕП Джефри ван Орден.  \r\nБританският политик изтъкна, че вярва в идеята на Николай  Бареков, че консервативните идеи могат да бъдат обединени на следващите европейски избори в България и  прогнозира, че дясноцентристките партии ще имат голям успех на предстоящия вот. \r\n\r\n \"Убеден съм, че ролята на „Презареди България - ББЦ” в утвърждаването на консерватизма във вашата страна е изключително важна, особено под ръководството на Николай Бареков\", каза в заключение Джефри ван Орден. \r\n \n\t\t\t\t\t\t", "date": "2018.06.30", "title": "Ръководството на консерваторите в ексклузивно интервю: Николай Бареков е бъдещето на консерватизма в България и Европа"}
{"url": "http://www.bnews.bg/article/244488-zashto_nito_edna_televiziya_ne_e_v_harmanli_da_popita_migrantite_otkade_i_zashto_gi_karat_pak_v_balgariya", "text": "\n Защо, нито една ТЕЛЕВИЗИЯ не е в Харманли, да попита мигрантите откъде и защо ги карат пак в България… \r\n\r\n Харманли, вече една седмица очаква да дойдат телевизионните екипи и да зададат само един въпрос на мигрантите, които пак започват да пълнят лагера – Откъде ги карат? \r\n\r\n Но телевизиите с национално покритие в България не искат да си навличат гнева на Бойко Борисов и не само, че не искат да пратят камери в Харманли, но се правят и че този проблем не съществува, а те си идват всеки ден в закрити камиони, в микробуси със затъмнени стъкла, под погледа на жандармерията и с любезното съдействие на Герб се приемат отново в България. \r\n\r\n Засега на новите не им дават да излизат на големи групи в града, за да не бият на очи, но местните жители твърдят, че поне от седем дена освен познатите им физиономии на мигрантите, които няколко месеца обикалят из града са се появили и много нови, които обаче гледали много злобно и на развален английски обяснявали, че искали обратно в Германия и не знаели, защо пак ги връщат в България, казват че са ги вадили директно от лагери в Германия както навремето нацистите и са ги товарили на самолети за България. \r\n\r\n \r\nВ Ямболско вече хората говорят, че на Безмер под прикритието на нощта кацат по няколко самолета, които превозват именно тези същите мигранти, които се озовават накрая в Харманли, местните подчертват и факта, че полицейското присъствие в района силно се е повишило от няколко дена, но това стана ясно и от думите на министъра на вътрешните работи вчера, който обясни, че над 800 полицаи ще бъдат командировани в Бургас. \r\n\r\n Нямаше срокове, нямаше обяснения, че тези полицаи ще са в курортите, но пък за сметка на това ще бъдат командировани, защото му трябват да пазят мигрантите, които ще бъдат настанявани не само в Харманли, но и в Царево и в други села и градове из Странджа. \r\n\r\n Според информацията с която разполагаме от правителството ще пръснат мигрантите на малки групи от по петдесет до сто човека из по – малките градове в Странджа, като Средец, Малко Търново, Царево, Ахтопол и ще ги настаняват в общински апартаменти по силата на постановление 208 на министерски съвет, което Бойко Борисов първо оттегли, но после отново прие. \r\n\r\n Bnews пита: Продажни патрЕоти къде са? Да питат какво правят новопристигнали мигранти в Харманли, или ще им дадат пари да мълчат?  \r\n\r\n Източник: onovini.com \r\n\r\n   \r\n \n\t\t\t\t\t\t", "date": "2018.06.30", "title": "Защо нито една ТЕЛЕВИЗИЯ не е в Харманли – да попита мигрантите откъде и защо ги карат пак в България…"}
{"url": "http://www.bnews.bg/article/244476-mrasniyat_vazduh_sashto_e_prichina_za_razvitieto_na_diabet", "text": "\n Замърсяването на въздуха е причина за всеки седми случай на диабет през 2016 г., показва американско изследване, което е установило, че дори и ниските нива увеличават вероятността от развиване на хроничното заболяване, информира АФП. \r\n\r\n Диабетът предимно се свързва с начина на живот, фактори като хранителния режим и липсата на движение, но учени от Факултета по медицина в Сейн Луис към Вашингтонския университет обявиха, че замърсяването на въздуха също има огромна роля за диабета. \r\n\r\n Изследването е установило, че замърсяването на въздуха е допринесло за регистрираните 3,2 милиона нови случаи на диабет в света през 2016 г. или 14% от всички нови случаи в световен мащаб през посочената година. \r\n\r\n \"Нашето проучване показва важна връзка между замърсяването на въздуха и диабетa по света\", отбелязват авторите на изследването. \r\n\r\n Смята се, че мръсният въздух намалява производството на инсулин в човешкото тяло, \"като пречи на тялото да превърне кръвната захар в енергия, от която тялото се нуждае, за да се поддържа здравето\", според изследването. \r\n\r\n Учените са проучили данни от 1,7 милиона американски ветерани. \r\n\r\n Диабетът засяга повече от 420 милиона души по света. Това е едно от най-бързо разпространяващите се заболявания на планетата. \r\n \n\t\t\t\t\t\t", "date": "2018.06.30", "title": "Мръсният въздух също е причина за развитието на диабет"}
{"url": "http://www.bnews.bg/article/244478-borislav_tsekov_v_studioto_na_barekov_i_bayraktarov_konservatizmat_dnes_se_prevrashta_v_moda_video", "text": "\n Консерватизмът днес се превръща в мода заради провала на неолиберализма и неговата симбиоза в САЩ с т.н неоконсерватори, които изродиха традиционния консерватизъм в една идеология на тоталната доминация на глобализма. Това заяви правният съветник на президента и ръководител на \"Институт за модерни политики\" Борислав Цеков в студиото на Бареков и Байрактаров по време на третия епизод на предаването, което се излъчва всяка на живо от 09:00 до 10:30 часа по телевизия Евроком. \r\n\r\n На въпрос на водещия Николай Бареков кои са либералите у нас, Цеков заяви, че това са партии на статуквото, които в момента се опитват да рамкират всяка инициатива, извън тях, като популизъм. \r\n\r\n По време на разговора с юриста по темата за консерватизма в предаването бяха излъчени ексклузивни интервюта и кадри от посещението на елита на консерваторите в България по повод годишната среща на ЕКР, на която Николай Бареков беше съдомакин. \r\n\r\n Николай Бареков е бъдещето на консерватизма в България и Европа. Около това твърдение се обединиха съпредседателят и зам.-председателят на ЕКР Саид Камала и Джефри Ван Орден. \r\n\r\n Вярвам в идеята на г-н Бареков, че консервативните идеи могат да бъдат обединени на следващите европейски избори в България, категорично заяви зам.-председателят на ЕКР Джефри ван Орден пред камерата на Евроком и прогнозира, че дясноцентриските партии ще имат голям успех на предстоящия вот. \r\n\r\n Убеден съм, че ролята на „Презареди България - ББЦ” в утвърждаването на консерватизма във вашата страна е изключително важна, особено под ръководството на Николай Бареков, каза в заключение британският политик. \r\n\r\n Всички знаят, че Бареков е човек, който се изказва много ясно и на много високо ниво винаги, когато вярва в това, за което се бори, отбеляза съпредседателят на ЕКР Саид Камал. \r\n\r\n \r\n\r\n Гост в студиото на Бареков и Байрактаров беше и  Богдан Милчев, член на „Института за пътна безопасност“. Той категорично изрази становището, че държавата е тотално абдикирала от задълженията си - от 2010 година не е внасян доклад за състояние на пътната безопасност. „На базата на него, премиерът трябва да управлява системата”, подчерта той..  \r\n\r\n  Моделът на управление на сектор „Пътната безопасност” е тотално сгрешен, администрацията е имунизирана срещу промяната, съпротивлява се срещу всеки, който иска да прокара дадена реформа, заяви Милчев. По думите му проблемът може да бъде решен само с политически средства. \r\n\r\n Попитан от водещите какви са стъпките към тази промяна, Милчев заяви, че най-важното е да се определи кой носи отговорност за пътната безопасност. „В момента тя е размита между 13 институции”, заяви възмутено той. \r\n\r\n Той подчерта, че от 2010 година не е внасят доклад за състояние на пътната безопасност. На базата на него, премиерът трябва да управлява системата.  \r\n\r\n \r\n\r\n   \r\n \n\t\t\t\t\t\t", "date": "2018.06.30", "title": "Борислав Цеков в студиото на Бареков и Байрактаров: Консерватизмът днес се превръща в мода (ВИДЕО)"}
{"url": "http://www.bnews.bg/article/244475-nameriha_prostrelyan_mazh_vav_veliko_tarnovo", "text": "\n Мъж от Велико Търново е с опасност за живота след стрелба. Нападението е станало около 22:30 ч.на околовръстния път. \r\n\r\n Засега няма свидетели в района. Минувач е намерил мъж в безпомощно състояние с прострелна рана в областта на главата. Той е настанен за лечение във великотърновската болница. \r\n\r\n От полицията информираха, че има задържан за 24 часа. Става въпрос за мъж от Велико Търново, който е заподозрян, като съпричастен към извършеното деяние. \r\n\r\n Работата по изясняване на случая продължава под наблюдението на прокуратурата. \r\n\r\n По неофициална информация стрелецът е криминално проявен и се е занимавал с наркотици. Стрелял е по мъжа с преправен газов пистолет. Не е ясна причината за стрелбата и двамата мъже дали са се познавали. \r\n \n\t\t\t\t\t\t", "date": "2018.06.30", "title": "Намериха прострелян мъж във Велико Търново"}
{"url": "http://www.bnews.bg/article/244483-balgariya_predava_na_avstriya_predsedatelstvoto_na_saveta_na_es", "text": "\n България предава официално председателството на Съвета на Европейския съюз. Щафетата поема Австрия.  \r\n\r\n Официалният старт на австрийското председателство ще бъде даден в Алпите – близо до 1900-метровия връх Планай, в присъствието на председателя на Европейския съвет Доналд Туск и на канцлера Себастиян Курц, който е запален планинар. \r\n\r\n Мотото на австрийското ротационно председателство ще бъде „Европа, която защитава”. \r\n\r\n А равносметката на София за изминалите месеци в цифри звучи така:  за провеждането на председателството тук са работили малко над 1500 чиновници от 35 институции.  Общо 284 събития, 12 неформални Съвети на министрите,  36 000 делегати по време на различните форуми, 4 700 журналисти.  \r\n\r\n Част от работните заседания се провеждаха и в Брюксел и в тях са участвали близо 94 000 души. \r\n\r\n Според отчета на правителството, договорени са 11 транспортни проекта, които ще свържат Западните Балкани с останалата част от Съюза. 78 от отворените вече за преговори общи документи, така наречените досиета, вече са затворени. Приключили сме две трети от досиетата за европейския цифров пазар, които наследихме от естонското председателство. Срещата Европейски съюз –Турция във Варна, както и разговорите на върха в София също бяха отчетени като успехи за председателството. \r\n \n\t\t\t\t\t\t", "date": "2018.06.30", "title": "България предава на Австрия председателството на Съвета на ЕС"}
{"url": "http://www.bnews.bg/article/244479-vse_poveche_britantsi_vzimat_pasporti_ot_strani_ot_es", "text": "\n Рязко се е увеличил броят на британци, които взимат паспорти от Европейския съюз. \r\n\r\n Преди две години те са били само 1800. През 2017 г. броят им е нараснал до 13 000. Увеличението е над 7 пъти и според британските медии очевидно е свързано с Brexit. \r\n\r\n Неяснотите около условията, при които ще се разделят Великобритания и Евросъюза карат много хора да се презастраховат. Най-много британци са взели германско гражданство - около 7 500. След тях се нареждат Франция, Белгия и Швеция. \r\n\r\n Само 17 от държавите в Европейския съюз са дали данни на авторите на проучването и не е ясно дали има британци, които са взели българско гражданство в последните 2 години.  \r\n \n\t\t\t\t\t\t", "date": "2018.06.30", "title": "Все повече британци взимат паспорти от страни от ЕС"}
{"url": "http://www.bnews.bg/article/244472-nad_40_ot_smartnite_sluchai_u_nas_e_mozhelo_da_badat_predotvrateni", "text": "\n Малко повече от 40% от смъртните случаи у нас са могли да бъдат предотвратени при наличието на оптимално здравеопазване и те не биха се случили, ако е имало ефективна здравна система и качествени медицински услуги и технологии. Това сочат данни от анализ на Евростат за случаите на т. нар. \"предотвратима смърт\" в ЕС през 2016 г.  \r\n\r\n Средният показател в ЕС за \"предотвратима смърт\" е 33 на сто, а най-много неадекватни смъртни случаи, които биха могли да бъдат предотвратени, са регистрирани в северната ни съседка Румъния – близо 49%, или почти половината от регистрираните смъртни случаи там. \r\n\r\n Според данни от анализа най-много българи са починали у нас през въпросния период от болести на кръвообращението – 1131 случая на 100 хиляди души население, което е близо 4 пъти повече от средностатистическите данни за ЕС – около 350 случая на 100 хиляди души в ЕС, починали от болести на кръвообращението. \r\n\r\n Според актуални данни на НСИ у нас през миналата година са починали около 110 хиляди души, като близо 72 хиляди, или 65%, са били смъртните случаи в следствие болести на кръвообращението, което поставя този вид смъртност на водеща позиция у нас.  \r\n\r\n Втората най-голяма група болести, от които са умирали сънародниците ни, са били злокачествените новообразувания – около 17 хиляди, което е около 240 смъртни случая на 100 хиляди души и е съпоставимо с европейските критерии – 262 смъртни случая на 100 хиляди души в ЕС. \r\n\r\n Най-малко са били смъртните случаи у нас в следствие на транспортни инциденти или самоубийства – по 9 случая на 100 хиляди души, при показатели за ЕС съответно 7 и 11 случая на 100 хиляди души население в ЕС. \r\n\r\n Повече от половин милион смъртни случая са могли да бъдат избегнати в ЕС \r\n\r\n Близо 570 хиляди неадекватни смъртни случая, или около 33% от всички регистрирани в ЕС, са могли да бъдат избегнати чрез качествени медицински услуги и технологии, показват данните от анализа на Евростат. Общият брой на смъртните случаи в ЕС е бил около 1,7 млн.души през 2016 г., или една смърт от три в ЕС, би могла да бъде избегната при наличието на медицинските знания и технологии според Евростат. \r\n\r\n Най-честата причина за смъртност в ЕС са отново болестите на сърцето, сочат данните на анализа приблизително 180 хиляди смъртни случая от тази категория, потенциално са могли да бъдат предотвратени. На втора позиция по най-честа смъртност са сърдечните удари – около 90 хиляди, или 6% от общата смъртност в ЕС, също би могла да бъде предотвратена. Други видове болести, които биха могли да не завършват с фатален край са колоректалният рак – 66 хиляди предотвратими случая, и рак на гърдата – около 50 хиляди предотвратими случая. \r\n\r\n Според данните на Евростат най-качествено здравеопазване и съответно най- нисък дял на неадекватни смъртни случаи е регистриран във Франция – 25 на сто, Белгия и Дания –  26 на сто, Холандия – 28 на сто, Полша – 30 на сто. \r\n\r\n В другия край на скалата с най-висок процент смъртни случаи, които са могли да бъдат избегнати, се нареждат страни като Румъния – 49 на сто, Латвия и Литва – по 47 на сто, Словакия – 44 на сто, България – 42 на сто, Хърватия и Унгария – с по 41 на сто и др.  \r\n\r\n Според анализа на Евростат индикаторите за смъртните случаи в страните-членки на ЕС, които са могли да бъдат избегнати, трябва да се използва в глобален контекст при оценките на здравните системи в страните на ЕС.  \r\n\r\n Макар показателят за смъртност да не е предназначен да бъде окончателно или уникално измерване на качеството на здравните грижи в държавите-членки, той дава известна индикация за качеството и ефективността на здравните политики в дадена страна, отчита Евростат.  \r\n \n\t\t\t\t\t\t", "date": "2018.06.30", "title": "Над 40% от смъртните случаи у нас е можело да бъдат предотвратени"}
{"url": "http://www.bnews.bg/article/244477-otmeniha_bedstvenoto_polozhenie_v_etropole", "text": "\n След поройните дъждове и наводнението в Етрополе, бедственото положение беше отменено. Нивото на река Малък Искър спада. \r\n\r\n Местните започват да се борят с последствията от бедствието. \r\n\r\n Започва и описването на щетите, за да се кандидатства за помощ от Комисията за възстановяване след бедствия и аварии. \r\n\r\n В много райони на страната обстановката остава усложнена. Дъждовното време продължава и днес, което затруднява справянето с последствията от наводненията. \r\n\r\n За последните два дни най-тежко пострадаха районите на Смолян и Чепеларе в Родопите, регионът около Катуница и пътят за Садово. \r\n\r\n Хидролозите прогнозират повишение на нивата на реките в целия Дунавски басейн. Особено внимание трябва да се обръща на притоците на Искър, Вит, Осъм, Янтра, Русенски лом и реките в Добруджа. \r\n \n\t\t\t\t\t\t", "date": "2018.06.30", "title": "Отмениха бедственото положение в Етрополе"}
{"url": "http://www.bnews.bg/article/244464-treti_epizod_barekov_i_bayraktarov_bez_tsenzura_na_zhivo_gledayte_tuk", "text": "\n Започна трети епизод на предаването \"Бареков и Байрактаров без цензура\". \r\n\r\n \r\n\r\n Какво да очаквате? \r\n\r\n \r\n\r\n \r\n\r\n Корупцията по високите етажи на КАТ \r\nЖертвите по пътищата \r\nПсихотестове за половин милион лева - пари налети от пусто в празно!? \r\n\r\n \r\n\r\n \r\n\r\n Може да задавате своите въпроси към водещите и да изказвате мнението си по темата за - \r\n\r\n \r\n\r\n Годишната среща на АКРЕ в България с кулминационни интервюта. \r\n\r\n Баджак журналистиката в лицето на изкривен репортаж от Нова ТВ. \r\n\r\n \r\n\r\n \r\n\r\n Идва ли времето на консерватизма? \r\nКой създава фалшивите новини?  \r\nИма ли предпоставки “Борисов 3” да си замине? \r\n\r\n \r\n\r\n да се абонирате за канала на @B2bezcenzura в Youtube: https://www.youtube.com/channel/UC_W51kA00rB14R7-etcgRfg \r\n\r\n и да харесате и последвате страницата във Facebook: https://www.facebook.com/B2Bezcenzura/ \r\n\r\n Сигнали можете да изпращате на e-mail: b2bezcenzura@gmail.com \r\n\r\n   \r\n \n\t\t\t\t\t\t", "date": "2018.06.30", "title": "ТРЕТИ ЕПИЗОД! \"Бареков и Байрактаров без цензура\" НА ЖИВО! ГЛЕДАЙТЕ ТУК! "}
{"url": "http://www.bnews.bg/article/244465-trus_s_magnitud_6_1_razlyulya_kraybrezhieto_na_meksiko", "text": "\n\r\n\r\nТрус с магнитуд 6,1 разлюля крайбрежието на Мексико\r\nЕпицентърът е бил на 88 км от град Сиулатлан\r\n\r\nЗеметресение с магнитуд 6,1 разлюля днес тихоокеанското крайбрежие на Мексико, предаде Ройтерс, като се позова на Геофизичния институт на САЩ.\r\n\r\nЕпицентърът на труса е бил на 88 км в посока запад-югозапад от град Сиулатлан, щата Халиско. Според американския институт земетресението е станало на дълбочина 10 км.\r\n\r\nШефът на мексиканската служба \"Гражданска защита\" Луис Фелипе Пуенте съобщи в \"Туитър\", че трусът е бил почувстван леко и за момента няма информация за щети.\r\n\r\nВ последните месеци в Мексико имаше поредица по-силни земетресения, включително две през септември, при които загинаха общо няколкостотин души и бяха разрушени сгради. \n\t\t\t\t\t\t", "date": "2018.06.30", "title": "Трус с магнитуд 6,1 разлюля крайбрежието на Мексико"}
{"url": "http://www.bnews.bg/article/244371-rak_pogubi_poslednata_lyubov_na_yuksel_kadriev", "text": "\n 52-годишната бизнес дама Диди Янкова, която почина миналата седмица, бе муза на журналиста в продължение на около година. Двамата след това се разделиха тихомълком, а впоследствие Кадриев така и не афишира друга публична връзка, писа „Уикенд“. \r\n\r\n Преди да издъхне от коварната болест на 21 юни, Диди се мъчила жестоко около 3 месеца. Известната варненска красавица бе изпратена два дни след внезапната си кончина в бял затворен ковчег. Над 200 души се събраха в катедралния храм „Успение Богородично”, за да си вземат  последно сбогом с нея. Сред опечалените бяха всички носителки на титлата „Мис Варна”, тъй като през последните 13 години Диди бе част от екипа на модния конкурс. Да изпратят приятелката си пристигнаха актрисата Яна Маринова, тв продуцентът Стойчо Керев, шефката на модна агенция „Вип Фешън Груп” Мира Матеева и куп имена от модния бранш.  \r\n\r\n На погребението обаче изненадващо липсваше Юксел Кадриев, с когото Диди имаше топла връзка в последните 3 години. Красивата блондинка често бе засичана в компанията му и в столицата, и във Варна, а Кадриев бе забелязван сред гостите на последните конкурси за красота „Мис Варна”. „Той е моят любим мъж”, каваше на всеослушание варненката. \r\n\r\n Според мълвата, Кадриев бил хлътнал като ученик по варненката Диди и с нея изживял наистина вълнуваща любов. Знойната блондинка бе собственичка на империя от 6 фирми, повечето от които развиваха дейност в сферата на козметичните услуги и красотата. Янкова успешно управляваше елитния център за красота „Експложън” в морската столица. Макар че Юксел бе с цели 7 лета по-млад от Диди, разликата във възрастта им изобщо не го притеснявала. Янкова била доста поддържава жена и никой не й давал повече от 40 години.  \r\n\r\n За първи път папараците на „Уикенд” спипаха влюбената двойка през септември 2014 г. Тогава Юксел бе събрал погледите на клиентелата в лъскавото столично заведение „Бесо”. Водещият влезе под ръка в ресторанта с Диди. Двамата се настаниха в сепаре на открито и започнаха да засипват сервитьора с поръчки. Освен многобройните деликатеси, чевръстият келнер достави на ВИП клиентите си бутилка скъпо шампанско. Вместо да се смути от любопитните погледи на останалите клиенти, водещият направи точно обратното. Юксел смело даряваше с ласки приятелката си, като на няколко пъти дори плъзна ръка по най-горната част на бедрото й.  \r\n\r\n Два месеца по-късно двамата отново бяха забелязани в същото заведение, но този път в компанията на приятелска двойка. През лятото на 2015 г. Юксел бе уловен от фотографи да плакне очи на корнкурса „Мис Варна”, на който Диди е хореограф, а Би Ти Ви бе медиен партньор. Новинарят бе на централна маса, от която правеше аматьорски видеоклипчета на участничките.  \r\n\r\n Според наш източник, миналото лято обаче на връзката им бил сложен край. Диди и Юксел обяснявали, че са се разделили без скандал, като приятели. Варненката обаче тогава сподели с журналист от „Уикенд”, че е огорчена от Кадриев, но пожела да не публикуваме причината за разлъката, която изтъкна. \r\n\r\n Диди Янкова си мислела, че е в цветущо здраве и смело чертаела амбиициозни проекти. С типичния си размах възнамерявала да отвори и туристическа агенция за луксозни пътувания и даже планирала екзотична ваканция до Никарагуа и Виетнам. В началото на февруари обаче случайно й прилошало. Мислела, че има грип и отишла на преглед. Лекарите били шокирани – оказало се, че е болна от рак, при това във финален стадий. Веднага я поставили на лечение. Оказало се, че е твърде късно. Ракът я довършил за около 3 месеца. \r\n\r\n „Направо се съсипа, милата. Стопи се. Бореше се до последно, но напразно – накрая тежеше 37 килограма, нямаше сили дори да плаче. Отиде си без време”, безутешна е нейна близка приятелка. Тя е озадачена защо Юксел Кадриев не е намерил сили да я изпрати по пътя й. \r\n \n\t\t\t\t\t\t", "date": "2018.06.30", "title": "Рак погуби последната любов на Юксел Кадриев"}
{"url": "http://www.bnews.bg/article/244466-zhalt_kod_za_vyatar_v_sofiya", "text": "\n Във връзка с обявения днес, 30 юни, жълт код за силен северозападен вятър в София четири екипа на дирекция „Аварийна помощ и превенция” извършват обходи и са в готовност да реагират на сигнали. \r\n\r\n От Столична община напомнят на гражданите да бъдат внимателни при придвижването си на открито и да обезопасят незакрепени предмети от балкони или прозорци на жилищата си. \r\n\r\n Строителните фирми следва да проверят огради, строителни скелета и кранове на обектите си и да предприемат мерки за тяхното обезопасяване. Собствениците на търговски и рекламно-информационни елементи също трябва да проверят обектите си. \r\n\r\n Продължава и контролираното изпускане на водни количества от общинските язовири \"Мърчаево\", \"Мрамор\" и \"Суходол\". Извършва се наблюдение на места от критичната инфраструктура. \r\n \n\t\t\t\t\t\t", "date": "2018.06.30", "title": "Жълт код за вятър в София"}
{"url": "http://www.bnews.bg/article/244411-preslava_spi_v_zlatno_leglo_za_3_bona", "text": "\n Изпълнителката, която от десетилетие има огромни финансови възможности, е заложила на лукса в дома си. \r\n\r\n Жилището си Преслава обитава заедно с приятеля си Павел, с който в близките дни очакват да станат родители. \r\n\r\n  Навръх рождения си ден певицата пусна снимка, на която щастливо позира с подаръците от Павел. Той я е изненадал в леглото с десетки балони и огромен букет. \"Истинският мъж има щастлива жена! Благодаря ти, любов!\", заяви емоционално чалгарката, която прикрива с балон на кадъра наедрялото си коремче. Подаръците е получила още в първите моменти след събуждането си, като първоначално не е осъзнавала какво се случва, но впоследствие силно се развълнувала от романтичния жест. \r\nНа кадъра ясно се вижда, че фолкаджийката си ляга в легло със златна рамка и златисти чаршафи. Тузарската спалня по неофициална информация струва около 3000 лева и е изработена по специална поръчка. Цената не представлява никаква финансова трудност за певицата, чийто хонорар за участие варира между 8000 и 10 000 лева. Но ясно показва, че Преслава има афинитет към лъскавите вещи и обича да ляга на скъпо легло, пише \"България Днес\". \r\nЗа пръв път от много време тази година Преслава не отпразнува рождения си ден. Основната причина е напредналата й бременност и невъзможност да обикаля по ресторанти и дискотеки. От няколко седмици тя прекрати и професионалните си изяви, тъй като трябва да лежи вкъщи и да си почива. Преди години тя посрещаше личния си празник в нощни заведения или събираше приятели на големи трапези. С появата на бебето тези тържества секват и Преслава навлиза в по-улегнал период от живота си. \r\n \n\t\t\t\t\t\t", "date": "2018.06.30", "title": "Преслава спи в златно легло за 3 бона"}
{"url": "http://www.bnews.bg/article/244412-mariana_marinova_bez_ogromni_gardi_i_dzhuki_na_mis_silikon_2018", "text": "\n Започват кастингите за мис Силикон 2018! \r\n\r\n Задава се единадесетия конкурс „Мис Силикон 2018“. Най- красивите тунинговани момичета ще могат да премерят сили в началото на август . Записването за конкурса започва от днес и ще продължи до края на юли. В надпреварата могат да участват мацки с поне една пластична операция. \r\n\r\n „Тази година няма да се толерират момичета с прекалено голям бюст, огромни устни , скули, който не са естетически издържани. Хубаво е да се толерира пластичната хирургия, но някой доктори прекалиха със своите клиенти. Искаме да покажем красивото и естетичното, без да забравяме все пак , че „Мис Силикон“ е само шоу!” , каза пред BGLife.club, организаторката на конкурса Мариана Маринова. \r\n\r\n Специална титла за най- естетично изглеждаща красавица са подготвили организаторите. „Мис Естетик“ ще е новата изненада в изданието на конкурса . “Кeep calm it’s just a show “ е мотото тазгодишния конкурс, което е специална отправка към всички фенове на шоуто, а в него със сигурност ще журират едни от най- горещите носителки на титлата – Гергана Райчевска и „Мис силикон на десетилетието“ Джулиана Гани. \r\n \n\t\t\t\t\t\t", "date": "2018.06.30", "title": "Мариана Маринова: Без огромни гърди и джуки на \"Мис Силикон 2018\""}
{"url": "http://www.bnews.bg/article/244471-31_ot_vsichki_zhilishta_u_nas_sa_neobitaemi", "text": "\n 31% от всички жилища в страната са необитаеми. Правителството търси начин за повишаване на тяхната използваемост, съобщава Министерството на регионалното развитие и благоустройството (МРРБ). \r\n\r\n Броят на необитаемите жилища в България расте. Те са 1 220 416 или над 31% от всички жилища в страната. В същото време все повече хора нямат шанс да се сдобият със собствен жилищен имот или имат нужда от подкрепа, за да вземат под наем. Затова една от основните задачи при управление на жилищния фонд в България е да се намери начин броят на необитаемите жилища да бъде намален и да се повиши тяхната използваемост. \r\n\r\n Това е една от целите, заложени в Националната жилищна стратегия, която е качена на сайта на МРРБ за обществено обсъждане. \r\n\r\n В нея се посочва, че жилищното строителство непрекъснато расте. В периода до 2020 г. ще бъде надминат строителният бум от 2007-2009 г. с изграждане на около 20 хил. жилища на година. Тези прогнози са направени на база очаквания икономически растеж в страната и нарастващия инвестиционен интерес, който се изразява в търсене на терени и големия брой издадени строителни разрешения. Броят на жилищата надхвърля броя на домакинствата, а жилищното потребление е сравнимо с това в ЕС (550 жилища/1000 обитатели). Но проблемът е, че финансовата достъпност до жилище се влошава. Отношението цена/доход нараства. През 2015 г., по данни на НСИ, цената на жилищата надхвърля над 6,6 пъти доходите. За сравнение през 2013 г. това съотношение е 6,3 или се увеличава делът на хората, нуждаещи се от подкрепа за придобиване или наемане на жилище. \r\n\r\n Друг идентифициран в стратегията проблем е, че общественият жилищен фонд е сведен до символичен дял от 2,4%. Той трудно се управлява поради разпръснатостта му сред частни жилища в етажна собственост, а общините разполагат с ограничени ресурси за неговото поддържане. \r\n\r\n Изводът е, че е необходимо да се намерят механизми за адаптиране на съществуващия жилищен фонд и рационалното му използване. Една от идеите е да се реализират изменения в сферата на данъчното облагане, като се предвидят стимули за предоставяне на необитавано жилище за социални цели. Целта на общественото обсъждане на Стратегията е именно да се съберат идеи и да се изработи най-добрият механизъм, който да е в полза на всички заинтересовани страни. \r\n\r\n В Стратегията се посочва още, че над 91% от фонда е с надеждна конструкция- масивна стоманобетонна, панелна или масивна. Повече от три четвърти от апартаментите в страната обаче са в сгради, които са на възраст над 30 години. Липсата на поддръжка на тези сгради води до бързото влошаване на състоянието им, затова съществува остра потребност от масово обновяване на съществуващия жилищен фонд и повишаване на неговата използваемост, се посочва в Стратегията. \r\n\r\n Друг извод в нея е, че делът на собствениците на жилища, които се затрудняват да издържат собствеността си в сегашните пазарни условия, се увеличава. Но поради факта, че много хора са затруднени да отделят средства за поддържане на жилищата си, се предлага възможността те да ползват нисколихвени кредити или други финансови инструменти, които да се комбинират с безвъзмездна помощ. Размерът на помощта ще зависи и от мерките, които се финансират. \r\n\r\n Предлага се подкрепата за подобряване на конструктивна устойчивост и енергийната ефективност да се реализира единствено в случай, че обновяването не ангажира повече от 50% от стойността при ново строителство. В масовия случай, обновяване чрез изпълнение на всички предписания на техническия паспорт би покрило по-малко от 30% от стойността на ново строителство. \r\n\r\n За да се провежда активна и системна жилищна политика, е необходимо ясно да се определят отговорностите на централно и местно ниво. На централно ниво е необходим орган, администриращ цялостна система за жилищно субсидиране и провеждащ на практика националната жилищна политика. На местно ниво е необходим капацитет за създаване и изпълнение на общинските жилищни програми. Това не освобождава държавата от отговорности към социалното жилище и обновяването на съществуващия фонд, с които ще се изпълнят поетите ангажименти към Новия дневен ред за градовете на ЕС и Дневен ред 2030 за устойчиво развитие. \r\n \n\t\t\t\t\t\t", "date": "2018.06.30", "title": "31% от всички жилища у нас са необитаеми"}
{"url": "http://www.bnews.bg/article/244467-zaradi_dazhdovete_hilyadi_dekari_obrabotvaema_zemya_kray_katunitsa_sa_unishtozheni", "text": "\n Отмениха частичното бедствено положение в Садово. Обстановката обаче остава усложнена. \r\n\r\n Река Чая, която скъса дигите на 2 места, продължава да залива хиляди декари обработваема земя. \r\n\r\n Водата минава и през пътя, който свързва Катуница със Свиленград и Пловдив. Затворен е и пътят, който свързва селото с Летище Пловдив и Асеновград. \r\n\r\n Унищожени са над 1300 декара насаждения. \r\n\r\n „В понеделник в общината в Садово имаме подготовка да се направят декларации и всеки пострадал да опише декарите и посевите, които е изгубил. Все още не е ясен размерът на щетите”, заяви кметът на Катуница Красимир Юруков. \r\n\r\n Последните 2 дни имаше десетки сигнали за наводнени къщи, мазета, приземни етажи. Имаше паднали дървета. \r\n \n\t\t\t\t\t\t", "date": "2018.06.30", "title": "ЗАРАДИ ДЪЖДОВЕТЕ! Хиляди декари обработваема земя край Катуница са унищожени"}
{"url": "http://www.bnews.bg/article/244470-frantsiya_i_arzhentina_otkrivat_1_8_finalite", "text": "\n Време е за 1/8-финалите! Световното първенство навлиза в най-интересната си част, а началото на директните елиминации ще сложат  Франция и  Аржентина в 17 ч. Вторият 1/8-финал е от 21 ч. между  Уругвай и  Португалия. \r\n\r\n Лионел Меси и компания едва преодоляхат групите. Драмата при тях бе огромна. В последния си мач гаучосите победиха трудно  Нигерия с 2:1 и се възползваха от успеха на  Хърватия над  Исландия, за да продължат напред. \r\n\r\n По всяка вероятност Хорхе Сампаоли ще пусне срещу петлите същите футболисти, които се справиха с неудобните африканци. Очаква се атаката на тима отново да се води от  Гонсало Игуаин и Лионел Меси, а под рамката на вратата да бъде  Франко Армани. \r\n\r\n За разлика от Аржентина, Франция започва стабилно, но може да се каже, че спести сили в първите си три мача на Мондиал 2018. Момчетата на Дидие Дешан записаха две победи и едно равенство в трета група, като допуснаха само две попадения във вратата си.  \r\n\r\n Селекционерът на тима разкри, че в защита ще разчита предимно на играчите от испанското първенство, тъй като те са по-започнати с възможностите на Меси. Голяма част от титулярите, които почиваха срещу Дания, също ще заемат местата си в единайсеторката на Франция. \r\n\r\n Франция никога не е отпадала на осминафинал на световни финали. В Бразилия тимът напусна надпреварата на 1/4-финалите.  \r\n\r\n Аржентина обикновено преминава 1/8-финалите, а за последно отпадна на този етап през 1994 г. \r\n\r\n Петлите имат само 2 победи в 11 мача срещу гаучосите. Южноамериканците са излизали победителите в шест случая.  \r\n\r\n Вторият 1/8-финал от 21 ч. противопоставя Уругвай и Португалия. Двубоят е в Сочи. \r\n\r\n Селекционерът на Уругвай Оскар Табарес е напълно наясно, че ако тимът му иска да продължи към топ 8, ще трябва да се справи с  Кристиано Роналдо. \r\n\r\n Южноамериканците също ще имат своите шансове, тъй като разполагат с нападателите като  Луис Суарес и  Единсон Кавани. \r\n\r\n Двата тима имат само два мача помежду си. Европейският шампион печели първия с 3:0 през 1966 г., а през 1972 г. срещата завършва 1:1. \r\n \n\t\t\t\t\t\t", "date": "2018.06.30", "title": "Франция и Аржентина откриват 1/8-финалите"}
{"url": "http://www.bnews.bg/article/244469-voyna_za_goriva_se_razgarya_na_kipar", "text": "\n Гръцката и турската част на Кипър са изправени пред нов конфликт. Този път той се отнася за бензина и дизела, съобщава в. \"Хюриет\". \r\n\r\n През последните дни гръцките власти обявиха, че ще въведат допълнителни такси за тези шофьори, които пътуват на север, за да зареждат по-евтин бензин и дизел от непризнатата Турска република. \r\n\r\n Все още не са известни рестриктивните мерки, но гръцките власти са обезпокоени, че напливът на север сериозно удря по оборота на местните бензиностанции. \r\n\r\n От своя страна турските власти се оплакват, че гърците блокират всеки опит за обединение на Острова на Афродита. \r\n\r\n Горивата се доставят с танкери, което допълнително ги оскъпява. В същото време Анкара подкрепя турските власти на острова с горива и храни. \r\n \n\t\t\t\t\t\t", "date": "2018.06.30", "title": "Война за горива се разгаря на Кипър"}
{"url": "http://www.bnews.bg/article/244414-shterkata_na_dzhoni_dep_se_pusna_po_tsitsi_goreshto_foto", "text": "\n Дъщерята на актьорите Джони Деп и Ванеса Паради имала специална и честна фотосесия за списание Vogue. Лили Роуз Деп е закичила голите си гърди с различни сувенири и украшения, предават световни агенции. \r\n\r\n Тя работи като модел от няколко години и е сред лицата на марката Шанел. Деп напусна семейството през 2012 г. заради актрисата Амбър Хърд. Снимката вижте  \r\n \n\t\t\t\t\t\t", "date": "2018.06.30", "title": "Щерката на Джони Деп се пусна по цици (Горещо фото)"}
{"url": "http://www.bnews.bg/article/244468-tramp_shte_oglasi_kandidata_si_za_ovakantenoto_myasto_vav_varhovniya_sad_na_9_yuli", "text": "\n Американският президент Доналд Тръмп съобщи, че ще огласи името на своя кандидат за ключовото девето съдийско място във Върховния съд на 9 юли, отбелязвайки, че е възможно да номинира за него жена, предаде Франс прес. \r\n\r\n \"Сведох кандидатите до петима, като сред тях има две жени\", каза Тръмп пред журналистите, които го придружават на борда на президентския самолет на път за Ню Джърси. \r\n\r\n Той уточни, че ще разговаря с един или двама от кандидатите този уикенд и няма да ги пита за позицията им за правото на аборт. \r\n\r\n Преди три дни един от деветимата съдии във Върховния съд, 82-годишният Антъни Кенеди, обяви, че след 30 години служба в най-висшата съдебна инстанция смята да се оттегли. Това дава възможност на Тръмп да назначи на негово място човек, който да засили още повече консервативния уклон на съда.  \r\n\r\n Пред журналистите в самолета президентът каза, че на планираната среща с руския си колега Владимир Путин в Хелзинки следващия месец ще повдигне въпроса за предполагаемата руска намеса в изборите в САЩ и ще обсъди с него конфликтите в Сирия и Украйна, предаде Ройтерс. \r\n\r\n Тръмп обяви също, че проучването на правителството му дали да бъдат увеличени митата за автомобилите от Европейския съюз и други търговски партньори ще приключи до три-четири седмици.  \r\n\r\n В отговор на журналистически въпрос президентът каза, че не смята да оттегля САЩ от Световната търговска организация (СТО), опровергавайки твърдения в печата, че обмисля такъв ход. Тръмп отбеляза, че Световната търговска организация се отнася много зле със САЩ, но на този етап той не обмисля оттегляне от нея. \r\n\r\n Президентът за пореден път заяви, че Германия и другите европейски страни трябва да увеличат финансовия си принос в НАТО и се оплака, че съюзниците на САЩ не изпълняват задълженията си по отношение на разходите за отбрана. \r\n\r\n \"Германия трябва да харчи повече пари. Испания, Франция. Не е честно това, което причиняват на САЩ\", каза той. \r\n \n\t\t\t\t\t\t", "date": "2018.06.30", "title": "Тръмп ще огласи кандидата си за овакантеното място във Върховния съд на 9 юли"}
