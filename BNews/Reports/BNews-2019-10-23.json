{"url": "http://www.bnews.bg/article/263954-mvnr_kamionat_s_39_tela_vav_velikobritaniya_e_s_balgarska_registratsiya", "text": "\n Откритият в графство Есекс, Великобритания камион е с българска регистрация. Българското посолство в Лондон получи информация от британската полиция, че откритият в графство Есекс камион с 39 човешки тела е с българска регистрация, потвърдиха от Министерството на външните работи. \r\n\r\n Камионът е регистриран във Варна на името на фирма на ирландска гражданка. Шофьорът на камиона е гражданин на Северна Ирландия, задържан е и дава показания по случая. \r\n\r\n Открит е рано тази сутрин на паркинг в британския град Грейс. Телата на намерените мъртви 38 възрастни и един тийнейджър още не са идентифицирани, но по първоначални данни на полицията е малко вероятно те да са български граждани. \r\n\r\n Посолството ни в Лондон е в контакт с британската полиция, която води разследването, и оказва пълно съдействие по случая. \r\n \n\t\t\t\t\t\t", "date": "2019.10.23", "title": "МВнР: Камионът с 39 тела във Великобритания е с българска регистрация"}
{"url": "http://www.bnews.bg/article/263951-sotir_tsatsarov_dokladat_nosi_i_bolka_no_e_obektiven", "text": "\n \"Ако Лозан Панов се чувства давещ се – добре, аз лично не се чувствам така“. Така главният прокурор Сотир Цацаров коментира думите на председателя на ВКС, според когото \"съдбата на давещия се е в ръцете на самия давещ се\", изречени по отношение на последния мониторингов доклад на Европейската комисия, който вече отпада за страната ни. \r\n\r\n \"Известно ми е, че докладът причинява и болка в някои политически среди и сред мои колеги в Съдебната палата. Честно казано, не мога да им помогна. Важното е, че докладът е добър за България. Лош е за тях, но очевидно те не мислят за България\", смята главният прокурор. \r\n\r\n Според Цацаров докладът може да бъде оценен единствено като обективен и позитивен. \r\n\r\n Главният прокурор коментира и предстоящия утре избор на негов заместник, както и призива на Росен Плевнелиев (президент в периода 2012 – 2017) настоящият държавен глава да не подписва указа, с който Иван Гешев да бъде назначен, ако кандидатурата му бъде одобрена от магистратите във ВСС. \r\n\r\n \"Не приемам този призив на г-н Плевнелиев. Той е свободен да каже това, което мисли, както и аз, както и всеки от нас. За мен подобно изказване е крайно неприемливо\", категоричен е Цацаров. \r\n\r\n Той подчерта още, че не е съгласен с определението \"хиляди\", давано от някои медии на протестиращите срещу единствената кандидатура на Иван Гешев. \r\n\r\n \"Ако искате, може да ги преброите\", призова днес той журналистите. \r\n\r\n А защо именно се стигна до там, че неговият заместник е единственият кандидат за поста, Цацаров обясни така: \"Прокуратурата е предложена от Прокурорската колегия. Тя е решила, че кандидатурата ще бъде професионална. Министърът на правосъдието има право да издигне кандидатура. Ако той бе издигнал, най-вероятно щяхте да ме попитате – а защо изпълнителната власт се намесва в съдебната власт? Не се случва нищо необичайно. Случва се това, което е разписано в закона за Съдебната власт\". \r\n \n\t\t\t\t\t\t", "date": "2019.10.23", "title": "Сотир Цацаров: Докладът носи и болка, но е обективен"}
{"url": "http://www.bnews.bg/article/263955-bashta_opita_da_ubie_7_godishnoto_si_dete", "text": "\n Окръжната прокуратура във Варна ръководи досъдебно производство за опит за убийство на седемгодишно дете. Престъплението по член 116, ал. 1, т. 3 във връзка с член 18, ал. 1 от НК е извършено от родния му баща. \r\n\r\n Детето е било намушкано с нож от 42-годишния Борислав И.Мъжът е бил наркозависим и сега е бил включен в метадонова програма. Той ще бъде настанен в психиатрична болница, тъй като по мнението на психиатрите е опасен за себе си и за околните. \r\n\r\n Седемгодишното дете е настанено в болницата „Света Анна“ във Варна за лечение. То е със средна телесна повреда. Няма опасност за живота му. \r\n\r\n Опитът за убийство е станал тази сутрин около 7,30 часа в дома на семейството. Майката работи в чужбина. \r\n \n\t\t\t\t\t\t", "date": "2019.10.23", "title": "Баща опита да убие 7-годишното си дете"}
{"url": "http://www.bnews.bg/article/263948-konvoirat_kmeta_na_nesebar_v_stolichnoto_sledstvie", "text": "\n Задържани в Несебър около акцията срещу купуване на гласове ще бъдат конвоирани до Столичното следствие днес.  \r\n\r\n Сред задържаните е и кметът Николай Димитров, обяви вътрешният министър Младен Маринов по Нова тв.  \r\n\r\n Наближавайки датата на изборите, тези сигнали зачестяват”, допълни министърът и обясни, че само в понеделник са проверени 5-6 сигнала. „Схемите са най-различни. Всеки сигнал се докладва в прокуратурата. Всички действия по преценка на остротата на сигнала се провеждат и под надзора на прокуратурата. Постъпват и анонимни сигнали, и от явни заявители по отношение на всички политически сили. Всеки сигнал е проверен”, каза министър Младенов. Той отхвърли обвиненията на опозицията, че сигналите срещу управляващите не се проверявали. \r\n\r\n Маринов коментира и отпадането на мониторинга на ЕК за България. \r\n\r\n „Това е успех, свързан с дългогодишен труд на правителствата, така че да отговорим на всички европейски показатели”, каза министърът. „Това, което касае МВР, още при предишните доклади отпадна от мониторинга, но ние продължаваме да работим в тази насока”, заяви още Маринов.  \r\n \n\t\t\t\t\t\t", "date": "2019.10.23", "title": "Конвоират кмета на Несебър в Столичното следствие"}
{"url": "http://www.bnews.bg/article/263947-zhegata_ostava_i_dnes", "text": "\n Днес времето ще е слънчево и топло за сезона. Това каза дежурният синоптик Христо Христов от Националния институт по метеорология и хидрология. През нощта над по-голямата част от страната времето бе ясно. Над източните райони имаше ниска облачност или мъгла. Почти тихо време с минимални температури предимно между 5° и 10°. \r\n\r\n Преди обяд над Източна България и на места около Дунав ще има мъгла или ниска облачност. След обяд ще духа слаб източен вятър. Максимални температури между 22° и 27°, в София около 25°. Над Черноморието в часовете преди обяд ще има мъгла или ниско облачност, а около и след обяд ще бъде слънчево. Ще духа слаб вятър от изток-североизток. Максимални температури между 20° и 23°. Температурата на морската вода е 20-21°. Вълнението на морето ще бъде 1-2 бала. \r\n\r\n Над планините времето ще се остане слънчево и топло. Ще духа слаб източен, само най-високите части на Рила и Пирин до умерен североизточен вятър. Максималната температура на 1200 метра ще е около 21°, на 2000 метра – около 15°. Атмосферното налягане през деня слабо ще се понижи, но ще остане по-високо от средното за месеца. През следващите три дни промяна на синоптичната обстановка не се очаква. Времето ще остане топло за сезона, в повечето райони - и слънчево, на места в низините в източната половина от страната след полунощ и в часовете преди обяд ще има ниска облачност или мъгла. Ще бъде почти тихо. Преобладаващите максимални температури ще са между 21° и 26°, а минималните най-често ще бъдат между 6° и 11°, по-високи по Черноморието. \r\n \n\t\t\t\t\t\t", "date": "2019.10.23", "title": "Жегата остава и днес"}
{"url": "http://www.bnews.bg/article/263957-glavniya_prokuror_privleche_toma_belev_kato_obvinyaem", "text": "\n Точно в 19.26 часа Централната Избирателна Комисия публикува Решение 1509-МИ, с което сне имунитета на ксенофоба от ДеБъ Тома Белев и удевлетвори искането на Главния прокурор Сотир Цацаров да го привлече като обвиняем. Припомняме, че още вчера гражданското сдружение \"Антикорупционен фронт\" сезира с отворено писмо всички отоговорни институции за ксенофобските изяви на лицето Тома Белев, който си позволи да поругае паметта на хиляди невинни жертви на еврейския народ по времето на Холокоста. Ето какво гласи решението на ЦИК:   \r\n \n\t\t\t\t\t\t", "date": "2019.10.23", "title": "Главния прокурор привлече Тома Белев като обвиняем!"}
{"url": "http://www.bnews.bg/article/263953-grazhdansko_sdruzhenie_antikoruptsionen_front_informira_svetovniya_fond_za_divata_priroda_wwf_za_gavrata_na_toma_belev_s_evreite", "text": "\n Гражданско сдружение \"Антикорупционен фронт\" изпрати отворено писмо до генералния директор на Световния фонд за дивата природа /WWF/ Марко Ламбертини. Поводът е изказването на „екоактивиста” и представител на „Зелените” в България Тома Белев, който си позволи да обиди всички евреи, правейки следното изказване: \r\n\r\n „Най-евтино са пътували евреите в конските вагони – напълно безплатно” \r\n\r\n От сдружението отправиха няколко ключови въпроса към световната организация. Чрез писмото те питата нейните представители дали смятат за уместно този човек да се ползва с тяхното име и с тяхната протекция протекция. Активистите искат да получат отговор и на въпроса дали организацията е запозната с факта, че всички български медии и граждани изразиха своето възмущение от това изказване, но определени медии, които спекулират с името и подкрепата на Европейската комисия като БТВ, Медиапул, Капитал и Клуб Z, по никакъв начин не взеха отношение по темата.  \r\n\r\n Писмото е изпратено с копие до адресира до Давид Сасоли, председател на Европейския парламент, Урсула фон дер Лайен, председател на Европейската комисия, Емили О`Райли, европейски омбудсман, Кармени Вела, Европейска комисия за околната среда, Н.Пр. Мюриел Берсе Коен, посланик на Конфедерация Швейцария в България, Морт Фридман, председател на Американско-израелски комитет по обществени въпроси и Дейвид Харис, председателят на Американския еврейски комитет (AЕК). \r\n\r\n \r\n \n\t\t\t\t\t\t", "date": "2019.10.23", "title": "Гражданско сдружение \"Антикорупционен фронт\" информира Световния фонд за дивата природа /WWF/ за гаврата на Тома Белев с евреите "}
{"url": "http://www.bnews.bg/article/263952-bomba_zashto_btv_izlaga_izbiratelite_za_zhilishteto_na_angel_dzhambazki_i_s_kogo_zhivee_toy_dokumenti_i_snimki", "text": "\n Защо БТВ излъга избирателите на София и публикува информация, че Ангел Джамбазки живее с жена си и детето си в апартамент от 47 кв. метра?   \r\n\r\n   \r\n\r\n   \r\n\r\n   \r\n\r\n Каква е всъщност истината? \r\n\r\n Ангел Джамбазки е придобил 1/2 от апартамент с площ 44 кв. метра, тоест Джамбазки е собственик на едва 22 кв. метра, в които влиза и тераса от 5 кв.м. тоест реалността сочи, че Джамбазки притежава една стаичка от 15 кв. м., в която липсва баня и тоалетна. Ето декларацията, с която Джамбазки е декларирал 1/2 от апартамента:  \r\n\r\n Джамбазки не е посочил кой е собственика на другата 1/2 от апартамента!  Интересно защо? Проверка в имотния регистър посочва изнендаваща информация! Ангел Джамбазки е собственик на имот в село Драговищица, който представлява буренясала нива , но липсва информация той да е собственик на 1/2 от апартамент. В декларациите за публичност на имуществото Джамбазки не е декларирал пред КПКОНПИ, че ползва чуждо имущество. От наши източници установихме адреса на декларирания апартамент, но той прилича повече на офис, а не на жилище:     \r\n\r\n Би Нюз разполага с цялата информация за другия собственик на апартамента, но даваме възможност на Ангел Джамбазки и БТВ да поправят грешката си и да публикуват и излъчат истинската информация. В противен случай в петък ние ще я изнесем, а тя може да бъде много интересна за българските и европейските граждани и институции. \r\n \n\t\t\t\t\t\t", "date": "2019.10.23", "title": "Бомба! Защо БТВ излъга избирателите за жилището на Ангел Джамбазки и с кого живее той?- документи и снимки"}
{"url": "http://www.bnews.bg/article/263945-arhitektat_ot_db_shokira_balgariya_s_dom_tezhak_kich_kato_bardak_za_shavlivata_mu_zhena_snimki", "text": "\n Във вчерашният дебат на БТВ, кандидатът на ДБ Борисла Игнатов блесна с кичозен дом, достоен за подвиите на жена му. След като България видя и чу Игнатов интернет пространството бе залято с множество усмиващи го коментари. \r\n\r\n \r\n\r\n  \"Тук ми липсва само една Шехерезада с поне 3 наргилета\" \r\n\r\n  \"Онова палавото девойче играе Шехерезадата\" \r\n\r\n \"Хахахахаха кич като целия дицайн в Бг. Сигурно е проектиран от софийският лорд хахахаха....\" \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2019.10.23", "title": "Архитектът от ДБ шокира България с дом-тежък кич като бардак за шавливата му жена! (СНИМКИ)"}
{"url": "http://www.bnews.bg/article/263956-utre_vss_izbira_nov_glaven_prokuror_na_balgariya", "text": "\n Утре е важен ден за демокрацията. Висшият съдебен съвет избира нов главен прокурор на България. \r\n\r\n Иван Гешев бе посочен единодушно от прокурорската гилдия на ВСС, заваля масова подкрепа от ведомства, институции, гилдии, интелектуалци, обикновени граждани. \r\n\r\n Против легитимния избор само подсъдимите олигарси Прокопиев и Цветан Василев заедно с марионетната им партия \"Демократична България\", грантовото НПО \"Правосъдие за всеки\" и подчинените им медии от кръга \"Капитал\". \r\n\r\n Утре те се заканват да осуетят законното провеждане на процедурата, да устройват циркове по улиците, да трошат и сеят хаос из столицата. \r\n \n\t\t\t\t\t\t", "date": "2019.10.23", "title": "Утре ВСС избира нов главен прокурор на България"}
{"url": "http://www.bnews.bg/article/263946-11_ot_balgarite_gotovi_da_prodadat_glasa_si", "text": "\n 11% от българите заявяват, че са готови да продадат гласи си в отговор на въпрос \"Вие лично, бихте ли, или не бихте приели да гласувате на местните избори за даден кандидат, партия или коалиция срещу заплащане, друг стимул или по принуда\". \r\n\r\n Това показват данни от последното изследване на \"Галъп интернешънъл\" по отношение на нагласата към \"стимулирано\" или \"наложено\" гласуване. \r\n\r\n 81% не биха, а останалите 8% не могат да преценят.  \r\n\r\n Тези 11% се равняват условно на над 600 хиляди души - от общо около 5.5 милиона постоянно пребиваващи у нас и имащи право на глас. Към тях има вероятност да се добавят и известна част от тези 8% колебаещи се. \r\n\r\n Според изследването най-високи са дяловете на онези, които си признават, че биха гласували при стимул или принуда, сред най-бедните и ниско образованите, респ. при ромите делът на склонните е 40%. \r\n\r\n За поредна година се установява, че най-младите са и в най-голяма степен склонни на откровеност по въпроса за зависимия вот. \r\n \n\t\t\t\t\t\t", "date": "2019.10.23", "title": "11% от българите готови да продадат гласа си"}
{"url": "http://www.bnews.bg/article/263950-poreden_skandal_anonimnik_pishe_sreshtu_boyko_ot_imeto_na_arestant", "text": "\n Пореден скандал се заформи около арестувания кандидат-кмет на Несебър Николай Димитров, след като в интернет бе разпространено писмо срещу премиера Бойко Борисов, чийто автор уж бил Димитров. От Инициативния комитет, издигнал го за четвърти мандат, алармираха, че писмото е фалшиво и няма нищо общо с арестувания. Според неговите фенове това е опит за компрометиране на кандидата им от страна на анонимен зложелател. \r\n\r\n „Чух се с г-н Димитров, който вече е в Следствения арест в столицата, категоричен е, че няма нищо общо с писмото”, обясни неговият адвокатът му Петър Атанасов. \r\n\r\n Разпространеното в няколко сайта писмо е с провокативното заглавие „Кмета на Несебър: Когато си кмет на най-богатата община в цяла България и тя не е в лапите на Герб е приключение”. \r\n\r\n Като първоизточник сайтът посочва блог, но при проверка в него се изписва, че търсената страница в този блог не съществува. \r\n\r\n Иначе посланието е, че ГЕРБ искат Несебър и това е поради личното решение на Бойко Борисов. Припомня се и аферата Дюнигейт, критикува се властта, че е спряла европроектите в общината. \r\n \n\t\t\t\t\t\t", "date": "2019.10.23", "title": "Пореден скандал: Анонимник пише срещу Бойко от името на арестант"}
{"url": "http://www.bnews.bg/article/263943-nikolay_barekov_s_bezposhtaden_komentar_za_lazhite_na_kandidatite_za_kmetove_i_obshtinski_savetnitsi_video", "text": "\n Николай Бареков направи безпощаден анализ на предизборната кампания в предаването \"Бареков и Байрактаров без цензура\" по телевизия Евроком. \r\n\r\n Като създател на сутрешния блок в БТВ и провеждането на дебати с кандидатите за кметове Бареков изрази голямото си разочарование от организирания от БТВ снощен дебат. \r\n\r\n Като представляващ гражданско сдружение \"Антикорупционен фронт\" и бивш евродепутат Бареков остро осъди ксенофобското изказване срещу евреите на кандидата за общински съветник от ДеБъ Тома Белев! \r\n\r\n Антикорупцинния фронт изпраща писмо и до съответните посолства и организации от които Белев е получавал финансиране и се е ползвал от протекциите им. \r\n\r\n Николай Бареков направи и безкомпромисен анализ, в който разобличи кандидатите в използваните от тях лъжи. Как точно заблуждават избирателите политиците вижте във видеото: \r\n\r\n \r\n\r\n   \r\n \n\t\t\t\t\t\t", "date": "2019.10.23", "title": "Николай Бареков с безпощаден коментар за лъжите на кандидатите за кметове и общински съветници!-видео"}
{"url": "http://www.bnews.bg/article/263944-arestuvaha_kmeta_na_nesebar_i_oshte_chetirima", "text": "\n Кметът на Несебър Николай Димитров, който е независим кандидат за пореден мандат, вече е задържан. Това съобщават разследващите. Заедно с него в полицията в Несебър са били отведени още няколко човека.  \r\n\r\n Разследването срещу тях е за нарушаване на изборните права на гражданите. БЛИЦ припомня, че вчера ЦИК уважи искането на главния прокурор имунитетът на Николай Димитров да бъде свален, за да може да бъде разследван. \r\n\r\n Освен за него, Цацаров поиска имунитетите на още четирима - двама кандидати за общински съветници от БСП за България, друг кандидат за същия пост от Движение 21, както и за кандидата за кмет на Свети Влас, издигнат също от Движение 21. \r\n\r\n Очаква се днес арестуваните да бъдат трансферирани до София, където да им бъдат повдигнати обвинения от специализираната прокуратура. Ако прокуратурата настоява те да останат за постоянно зад решетките, то спецсъдът ще заседава най-вероятно в петък.  Припомняме, че по-рано днес вътрешният министър Младен Маров също потвърди новината, че \"в момента лицата се намират в Районното управление в Несебър. Очаква се тяхното транспортиране до София\". \r\n  \r\n \n\t\t\t\t\t\t", "date": "2019.10.23", "title": "Арестуваха кмета на Несебър и още четирима\r\n"}
{"url": "http://www.bnews.bg/article/263949-dzhambazki_skri_apartamenta_si_ot_izbiratelite", "text": "\n Ангел Джамбазки бе единствения участник в дебата на БТВ, който не показа жилището си на избирателите. \r\n\r\n Според обявената от него информация през месец май в същата телевизия, избирателите би следвало да видят в апартамента му младата му съпруга и малката му дъщеричка, но уви! \r\n\r\n Тази тайнственост на евродепута отново повдигна много въпроси относно зависимостите му. Според съседи на кандидата за общински съветник те никога не са виждали нито жена, нито малко дете да влизат в апартамента му? \r\n\r\n Оказва се обаче, според твърдения на живеещите съседи, че чести посетители на апартамента били лица, които говорели на арабски и приличали на бежанци. \r\n\r\n Според хората именно арабскоговрящите лица са и реалните жители в апартамента на Джамбазки? Дали това е така ще покаже проверка от общинската служба на ГРАО. \r\n\r\n При всяко положение обаче, тази тайнственост от публично лице, заемащо публична длъжност е необяснима. Джамбазки притежава и имот в село Драговищица в община Костинброд, който представлява буренясала нива и според жителите на селото е ярък пример за некадърност и немърливост от страна на евродепутата, който се стискал да плати за почистването и поддържането на имота си. \r\n \n\t\t\t\t\t\t", "date": "2019.10.23", "title": "Джамбазки скри апартамента си от избирателите?"}
