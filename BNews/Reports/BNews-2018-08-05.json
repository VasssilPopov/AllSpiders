{"url": "http://www.bnews.bg/article/246422-vzriviha_kolata_na_bivsh_basketbolist_po_pogreshka", "text": "\nПо автомобила на бившия баскетболист от \"Партизан\" Вуле Авдалович тази сутрин в 4:30 часа било хвърлено експлозивно устройство, съобщава белградският вестник \"Блиц\".\r\n\r\nНяма пострадали при взрива. Джипът бил паркиран в двора на къщата на баскетболиста в Белград.\r\n\r\nКриминалната полиция е започнала разследване. Първите резултати от него сочат, че не баскетболистът е бил цел на нападението, а по-вероятно негов съсед, който живее наблизо и има сериозно криминално досие. \n\t\t\t\t\t\t", "date": "2018.08.05", "title": "Взривиха колата на бивш баскетболист... по погрешка"}
{"url": "http://www.bnews.bg/article/246419-aktsiya_v_slanchev_bryag_arestuvaha_8_dushi_za_pritezhanie_i_razprostranenie_na_droga", "text": "\n Осем мъже са задържани за притежание и разпространение на наркотици при полицейска операция в курортния комплекс \"Слънчев бряг\" на 3 и 4 август, съобщава МВР. \r\n\r\n С повдигнати обвинения и мерки за неотклонение до 72 часа са двама 49-годишни - от София и Несебър. \r\n\r\n Криминално проявеният и осъждан столичанин е бил задържан край ресторант в курорта, след като при проверка у него бил открит найлонов плик с около 15 грама метамфетамин. От квартирата му полицаи са иззели и плик с амфетамин. \r\n\r\n От жителя на Несебър, който също е криминално проявен, служители на реда иззели 41 пликчета с кокаин, шест - с канабис, пет - с хашиш и 337 таблетки екстази. \r\n\r\n Бързи производства са започнати срещу петима мъже, трима от тях - чужди граждани, на които са били наложени 24-часови полицейски мерки за задържане. От чужденците, проверени край хотел в „Слънчев бряг” били иззети 11 свивки с марихуана и три розови хапчета (вероятно екстази), чийто точен състав е в процес на изясняване. \r\n\r\n Общо 400 грама канабис, разпределени в три найлонови топки, както и саморъчно свита цигара били открити при претърсване в апартамент в курорта, обитаван от 29-годишен старозагорец, криминално проявен и осъждан. \r\n\r\n Русенец на 38 години пък е бил проверен в района на автогарата. От него полицията е иззела три плика с канабис и два - с метамфетамин. \r\n\r\n В ранните часове на 4 август в Несебър е бил арестуван и 15-годишен младеж от Стара Загора, след като при проверка у него били открити наркотични вещества. Работата по този случай продължава. \r\n\r\n Ден по-късно, служители на РУ - Приморско също засекли тийнейджър с наркотици. Около 1.30 ч. на 5 август, в двора на училище в града, бил проверен 18-годишен местен младеж, от когото са били иззети плик с около 12 грама марихуана, а от дома му - още 4 грама от същия наркотик. Задържан е с полицейска мярка за срок до 24 часа. По случая е образувано бързо производство. \r\n \n\t\t\t\t\t\t", "date": "2018.08.05", "title": "АКЦИЯ В „СЛЪНЧЕВ БРЯГ”: Арестуваха 8 души за притежание и разпространение на дрога"}
{"url": "http://www.bnews.bg/article/246420-sarbiya_gnevna_na_izrael", "text": "\nСърбия гневна на Израел. Израелската армия предизвика буря с днешното си участие във военен парад, с който се отбелязва хърватска победа в битка срещу Сърбия, информира \"Таймс оф Израел\".\r\n\r\nФактът, че израелски изтребители активно участваха в парада по повод операция \"Буря\" от 1995 г., при която бяха убити стотици и стотици хиляди хора бяха разселени, предизвика остра критика от страна на Белград.\r\n\r\n\"Сърбия е дълбоко разочарована от участието на израелски пилоти и изтребители днес, защото за нас операция \"Буря\" през 1995 г. е някакъв вид погром\", коментира пред израелската медия посланикът на Сърбия в еврейската държава Милутин Станоевич.\r\n\r\nПочти цялото сръбско население в района е изселено от военните сили по време на операцията.\r\n\r\n\"Това е най-масовото изселване на народ от Втората световна война\", подчерта посланикът и добави, че участието на Израел на парада \"не е приятелски жест към Сърбия\".\r\n\r\nХърватски медии показаха снимки с най-малко два израелски изтребителя Ф-16, които прелитат над град Книн между Загреб и Сплит. Те бяха придружавани от хърватски МиГ-21.\r\n\r\nСпоред посланика Израел е първата чужда държава, която активно участва в ежегоден парад в Хърватия във връзка с операцията.\r\n\r\nСтаноевич заяви, че повече от 2 500 души са убити при операцията.\r\n\r\nХърватия планира да закупи около 30 изтребителя Ф-16 от Израел. Сделката се очаква да бъде завършена до 2020 г. \n\t\t\t\t\t\t", "date": "2018.08.05", "title": "Сърбия гневна на Израел"}
{"url": "http://www.bnews.bg/article/246421-katastrofa_mezhdu_kola_i_kamion_vze_tri_zhertvi_v_burgasko", "text": "\nМъж и две жени загинаха при катастрофа, станала около 14,35 ч. в неделя на пътя Бургас – Каблешково.\r\n\r\nСамоличността на жертвите все още не е установена.\r\n\r\nНаложи се служители на „Противопожарна и аварийна безопасност и защита на населението\" да разрежат автомобила, за да извадят телата от купето му, съобщи говорителят на ОД на МВР-Бургас Цветелина Рандева, цитирана от БТА.\r\n\r\nТримата загинали са пътували в лека кола с хасковска регистрация. Водачът навлязъл в насрещното платно за движение с идеята да извърши изпреварване, но се ударил челно с камион на входа на село Лъка.\r\n\r\nПътната отсечка от Каблешково в посока Бургас беше затворена за движение заради инцидента. Трафикът бе пренасочен към село Каменар, а в обратна посока се преминаваше с доста занижена скорост. \n\t\t\t\t\t\t", "date": "2018.08.05", "title": "Катастрофа между кола и камион взе три жертви в Бургаско"}
{"url": "http://www.bnews.bg/article/246415-tragediya_poveche_ot_20_dushi_zaginaha_pri_dve_samoletni_katastrofi_v_shveytsariya", "text": "\n Около 20 души са загинали при катастрофа с малък самолет в Швейцария, съобщава \"Ройтерс\". \r\n\r\n Властите разкриват оскъдна информация за пътниците на борда на самолетна JU-Air, който е катастрофирал в западната част на планината Пиз Сегнас в кантона Граубюнден в събота. \r\n\r\n Местни медии и специализирани сайтове за авиация информират, че самолетът, който е със 17 пътнически места и три места за екипаж, е бил пълен и няма оцелели. \r\n\r\n Полицията потвърди, че катастрофиралият самолет е JU-52 HB-HOT на JU-Air, който според авиационни сайтове е летял от Локарно до базата на превозвача в Дюбендорф, кантон Цюрих. \r\n\r\n Компанията е създадена през 1982 г. и предлагаха туристически разходки и чартърни полети с три самолета от средата на миналия век JU-52, които в миналото са били собственост на швейцарските ВВС. \r\n\r\n От JU-Air обявиха, че временно прекратяват полетите. \r\n\r\n Няколко часа по-рано друг малък самолет катастрофира в западната част на Алпите. Четири души от едно семейства загинаха при инцидента. \r\n \n\t\t\t\t\t\t", "date": "2018.08.05", "title": "ТРАГЕДИЯ! Повече от 20 души загинаха при две самолетни катастрофи в Швейцария"}
{"url": "http://www.bnews.bg/article/246414-prodalzhava_izdirvaneto_na_mazha_zabil_kolata_si_v_pekarna_v_blagoevgrad", "text": "\n Продължава издирването на шофьора, който в събота се заби в пекарна в Благоевград и избяга. С него в колата е имало и дете. \r\n\r\n При катастрофата по чудо няма пострадали, въпреки че в този момент търговският обект е работел. \r\n\r\n Малко след инцидента жена отишла при полицаите и опитала да поеме вината за случилото се. Въпреки това, от МВР продължават да търсят мъжа, който е седял зад волана. \r\n \n\t\t\t\t\t\t", "date": "2018.08.05", "title": "Продължава издирването на мъжа, забил колата си в пекарна в Благоевград"}
{"url": "http://www.bnews.bg/article/246418-zemetresenie_s_magnitud_7_po_rihter_razlyulya_indoneziyskiya_ostrov_lombok", "text": "\n Земетресение с магнитуд 7 разлюля индонезийския остров Ломбок. Това съобщиха Геофизичният институт на САЩ и местната геофизична агенция, цитирани от ДПА. \r\n\r\n Само преди седмица силен трус отне живота на 16 души в района. \r\n\r\n Индонезийската агенция издаде предупреждение, че е възможно да има цунами. \r\n\r\n Земетресението е станало на дълбочина от 15 км, с епицентър на 27 км североизточно от окръг Северен Ломбок. Миналата седмица там стана земетресение с магнитуд 6,4, което отне живота на 16 души и блокира стотици туристи. \r\n \n\t\t\t\t\t\t", "date": "2018.08.05", "title": "Земетресение с магнитуд 7 по Рихтер разлюля индонезийския остров Ломбок"}
{"url": "http://www.bnews.bg/article/246403-dokato_edni_nyama_kakvo_da_yadat_drugi_tanat_v_razkosh_nashentsi_izvadiha_18_mln_leva_za_5_ot_yathite_na_dzheyms_bond", "text": "\n Пет от любимите яхти на Джеймс Бонд са продадени миналата година на българи за общо 17.5 млн. лева. Малко от тях могат да бъдат засечени по родното Черноморие, защото собствениците им предпочитат да летят с тях по вълните на Средиземноморието заради по-добрите климатични условия и прекрасната инфраструктура, изградена за луксозните морски лимузини. \r\nТова каза за \"Труд\" новият представител за България Никола Костов на известната в цял свят марка Sunseeker, след като британската компания обяви, че се завръща на нашия пазар. Произвежданите от нея яхти в Пуул, Дорсет, са участвали в четири последователни филма за Джеймс Бонд. \r\nСред феновете на марката са Кими Райконен, Луис Хамилтън, Никол Кидман, както и Еди Джордан, който освен известен състезател по моторни спортове и телевизионен водещ е и един от най-големите фенове на яхтинга със закупените до момента свои 7 лодки Sunseeker. \r\n\"Конкретно нашите яхти могат да бъдат купени само от хора с възможности, но все повече хора от т.нар средна класа си купуват лодки. Повечето от тях първо си наемат, но с течение на времето се запалват необратимо и преминават към покупка. Голяма част от тях ги отдават под наем, когато не плават с тях. България все още е далеч от страните с традиции в яхтинга, но има тенденция хората да го припознават като най-добрия начин за почивка\", посочи Никола Костов. \r\nСкоро започва сезонът на яхтените изложения. Първото е в Кан от 11 до 16 септември, а следващото в Монако от 26 до 29 септември за супер луксозни, мега лодки с над 30 м дължина. \r\nБританската компания е с главен офис в Лондон и 41 представителства в над 20 държави в Европа и Северна Африка. Приходите й за миналата година достигат над 200 милиона паунда. \r\n  \r\n \n\t\t\t\t\t\t", "date": "2018.08.05", "title": "ДОКАТО ЕДНИ НЯМА КАКВО ДА ЯДАТ, ДРУГИ ТЪНАТ В РАЗКОШ! Нашенци извадиха 18 млн. лева за 5 от ятхите на Джеймс Бонд\r\n\r\n"}
{"url": "http://www.bnews.bg/article/246404-spetsaktsiya_v_slanchaka_zakopchaha_8_mazhe_za_razprostranenie_na_droga_sred_tyah_e_i_15_godishen_mladezh", "text": "\n В резултат на съвместните полицейски действия на служители от Районно управление – Несебър и Главна дирекция \"Национална полиция\" са установени и задържани осем мъже за притежаване и разпространение на наркотични вещества на територията на Слънчев бряг. Това съобщиха от МВР. \r\n\r\n Униформените уточниха, че около 03.00 часа на 03.08.т.г. в района на х-л «Кубан» са задържани:  нигерийските гражданини А.Т. и О.О. и малийския гражданин А.М. Намерени и иззети са три розови хапчета / точния състав на които е в процес на изясняване, но вероятно се касае за екстази/ и 11 свивки с марихуана. \r\n\r\n Мъжете са задържани със заповеди за задържане за срок до 24 ч. По случая е образувано бързо полицейско производство. Около 10 часа на същия днес е извършена претърсване в апартамент в Слънчев бряг, обитаван от криминално проявения и осъждан В.П., 29-годишен от Стара Загора. Намерени и иззети са три найлонови топки с диаметър около 10 см., съдържащи суха зелена тревна маса / канабис/ и саморъчно свита цигара с канабис, като общото тегло на намереното наркотично вещество е около 400 гр. В.П. е задържан с полицейска заповед за срок до 24 часа. По случая е образувано бързо полицейско производство за притежаване на наркотици. \r\n\r\n Малко по-късно – около 13.30 часа в района на автогарата в Слънчев бряг е извършена проверка на 38 годишния Г.К. от Русе. Намерени и иззети са три свивки със зелена суха тревна маса / канабис/ и два полиетиленови плика с бяло кристалообразно вещество / метамфетамин/. Г.К. е задържан с полицейска заповед за срок до 24 часа. По случая е образувано бързо полицейско производство. \r\n\r\n Отново на 3 август в района на култов ресторант в Слънчев бряг е задържан криминално проявения и осъждан Й.И., 49 годишен от София. Открит и иззет е найлонов плик с бяло-жълто кристалообразно вещество / метамфетамин/ с тегло около 15 гр. При извършено претърсване на обитаваната от Й.И. квартира, е намерен полиетиленов плик с бяло кристалообразно вещество / амфетамин/. Й.И. е задържан за срок от 24 часа. Събраните срещу 49 годишния софиянец данни за притежаване и разпространение на наркотични вещества са докладвани в Бургаска окръжна прокуратура, като на Й.И. е повдигнато обвинение и му е наложена мярка задържане под стража за срок от 72 часа. \r\n\r\n Малко след полунощ на 4 август – около 01.30 часа, в района до ресторант «Джани» в Слънчев бряг е задържан 15-годишния М.М. от Стара Загора, в който са открити наркотични вещества. М.М. е задържан със заповед за задържане за срок до 24 часа. Работата по случая продължава. В 02.00 ч. на 04.08.т.г. в района до хотел «Хармани Суит» в Слънчев бряг е задържан криминално проявения М.П., 49 годишен от Несебър. Намерени и иззети : 41 пликчета с бяло прахообразно вещество / кокаин/, 6 пликчета с тревиста маса / канабис/, 5 пликчета с жълто-кафяво кристалообразно вещество / хашиш/ и 337 шестоъгълни розови таблетки / екстази/. М.П. е задържан за срок от 24 часа. Събраните срещу 49 годишния несебърлия данни за разпространение на наркотични вещества са докладвани в Бургаска окръжна прокуратура, като на М.П. е повдигнато обвинение и му е наложена мярка  задържане под стража за срок от 72 часа.  \r\n\r\n \r\n  \r\n \n\t\t\t\t\t\t", "date": "2018.08.05", "title": "СПЕЦАКЦИЯ В СЛЪНЧАКА! Закопчаха 8 мъже за разпространение на дрога, сред тях е и 15-годишен младеж"}
{"url": "http://www.bnews.bg/article/246405-nedelniyat_den_nosi_slantse_i_slab_vyatar", "text": "\n В неделя времето ще е предимно слънчево. В следобедните часове ще има временни увеличения на облачността над планините, но валежи са малко вероятни. Ще духа слаб до умерен вятър от изток-североизток. Максималните температури ще бъдат между 29 и 34 градуса, сочи прогнозата на НИМХ-БАН. \r\n\r\n Над планините също ще бъде слънчево. След обяд ще има временни увеличения на облачността, но вероятността за валежи е малка. Ще духа до умерен вятър от изток-североизток. Максималната температура на височина 1200 метра ще е около 23 градуса, на 2000 метра - около 16 градуса. \r\n  \r\nИ по Черноморието слънцето ще се усмихва. Ще духа слаб до умерен североизточен вятър. Максималните температури ще бъдат 29-31 градуса. Температурата на морската вода е 26-28 градуса. Вълнението на морето ще бъде 2-3 бала. \r\n \n\t\t\t\t\t\t", "date": "2018.08.05", "title": "Неделният ден носи слънце и слаб вятър"}
{"url": "http://www.bnews.bg/article/246406-evropa_ostava_v_plen_na_zhegite", "text": "\n Европа остава в плен на жегите. Рекордни температури бяха отчетени на редица места, а властите се борят и с горски пожари. \r\n\r\n В Португалия температурите доближиха 46 градуса по Целзий. В над половината райони на страната е обявен червен код за опасни горещини. Жегата предизвика и голям горски пожар в южната област Алгарве. Над 700 души се борят с огъня, който изпепели стотици хектари и предизвика евакуацията на две села. 4 \r\n\r\n Опасно горещо е и в съседна Испания, където на юг термометърът доближи 44-градусовото деление. \r\n\r\n На места в Холандия асфалтът се разтопи, а в Австрия на полицейските кучета бяха сложени специални защитни обувки. \r\n\r\n Зад Океана горските пожари в Калифорния не стихват и вече взеха седма жертва. Само за денонощие огънят се разрасна с 25 на сто и нови селища получиха заповед за евакуация. Губернаторът на щата Джери Браун поиска от президента Доналд Тръмп федерална помощ за овладяване на бедствието. Канадската провинция Онтарио пък стана жертва на опустошително торнадо. Най-малко един човек е загинал от стихията, която отнесе разруши постройки и преобърна каравани и автомобили. \r\n \n\t\t\t\t\t\t", "date": "2018.08.05", "title": "Европа остава в плен на жегите"}
{"url": "http://www.bnews.bg/article/246408-intsident_velosipedist_blasna_dete_v_gradskiya_park_na_montana", "text": "\n След случая в София дете беше блъснато от велосипедист в парк и в Монтана. И този случай провокира вълна от родителско недоволство. \r\n\r\n Централният градски парк в Монтана е особено оживен привечер. По това време Цветелина и Боян разхождат двете си деца – близначки на година и половина. \r\n\r\n „Мъжът ми гледаше едната, аз стоях до другата и в момента, в който се обърнах, видях как детето ми е на земята – с колело върху нея”, разказа майката на пострадалото дете.  \r\n\r\n Според родителите виновната за удара колоездачка е пълнолетна. Била се разсеяла. \r\n\r\n „Мислехме, че си гледа в пътя. Спря, извини се и избяга”, допълни Цветелина Георгиева.  \r\n\r\n Последствията за детето са счупен череп, хематом и операция за отстраняването му в столична болница. „Лечението и прегледите за нас продължават. Има опасност от отключващи се впоследствие заболявания”, каза майката.  \r\n\r\n Нещастието провокира Цветелина да организира петиция, с която настоява да не се допускат колоездачи в паркове без велоалеи. За по-малко от седмица протестната подписка е подкрепена от близо 400 души. \r\n\r\n Петицията е адресирана до кмета на общината. От там коментираха, че до месец всички паркове в града ще са под видеонаблюдение, и припомниха, че велосипедистите са длъжни да спазват Закона за движение по пътищата.  \r\n\r\n А междувременно родителите на пострадалото дете смятат да предявят съдебен иск срещу велосипедистката. \r\n \n\t\t\t\t\t\t", "date": "2018.08.05", "title": "ИНЦИДЕНТ! Велосипедист блъсна дете в градския парк на Монтана "}
{"url": "http://www.bnews.bg/article/246412-maraton_v_moreto_zapochna_sastezanieto_galata_varna", "text": "\n В слънчевия неделен ден на Черноморието беше даден старт на най-стария плувен маратон у нас Галата - Варна. \r\n\r\n Състезателите трябваше да преплуват около 4,5 км. \r\n\r\n В надпреварата, която се провежда от 1939 г. насам, се включиха 310 плувци. 258 от тях финишираха в контролното време. \r\n \n\t\t\t\t\t\t", "date": "2018.08.05", "title": "МАРАТОН В МОРЕТО: Започна състезанието Галата – Варна "}
{"url": "http://www.bnews.bg/article/246413-dzhokonda_za_parvi_pat_v_71_godishnata_istoriya_na_varnenskata_opera", "text": "\n Театрално-музикален продуцентски център-Варна ще представи на 7 август 2018 г., операта „Джоконда” от Алмикаре Понкиели. Спектакълът е част от афиша на Опера в Летния театър и една от шестте премиери в тазгодишното, девето издание на престижния форум. \r\n\r\n  „Джоконда“ е включена и в програмата на Международния музикален фестивал „Варненско лято“  2о18. Операта се поставя за първи път в 71-годишната история на Варненската опера. \r\n\r\n „Джоконда“ е великолепно произведение, което аз за първи път поставям. Възхитен съм от музиката на Понкиели. Осъзнавам, че той действително е бил голям майстор, от който са се учили всички композитори от следващите поколения, дори Верди е заимствал от него“ споделя режисьорът Кузман Попов, който е и сценограф на постановката. \r\n\r\n „Заглавието е голямо предизвикателство, певческите роли са изключително трудни, но ние разполагаме със  солистичен състав, който може да изпълни това заглавие. Джоконда ще пресъздаде изтъкнатото българско сопрано Габриела Георгиева и това ще бъде нейният български дебют, тъй като досега тя е пяла Джоконда само в чужбина. Принц Грималди ще бъде Валерий Георгиев, в шпионина Барнаба се превъплъщават баритоните Венцеслав Анастасов и Пламен Димитров, Сляпата е Бойка Василева, в инквизитора Алвизо ще видим басите Евгений Станимиров и Деян Вачков, a мецосопраните Даниела Дякова и Михаела Берова ще пеят Лаура.\" Солисти на балета са  Павел Кирчев, Галина Велчева, Илияна Божкова, Мартин Чикалов. Диригент - Георги Паликаров. \r\n\r\n Автор на либретото е Ариго Бойто по драмата „Анжело” от Виктор Юго. Първото изпълнение на творбата е през 1876 г., в Ла Скала, Милано. \r\n \n\t\t\t\t\t\t", "date": "2018.08.05", "title": "„Джоконда“ за първи път в 71-годишната история на Варненската опера "}
{"url": "http://www.bnews.bg/article/246417-37_godishen_temperaturen_rekord_e_schupen_v_lisabon_44_gradusa_po_tselziy", "text": "\n В португалската столица Лисабон е счупен 37-годишен температурен рекорд, след като Испания и Португалия бяха връхлетени от необичайна гореща вълна от Северна Африка, информира АФП. \r\n\r\n Метеорологичната служба на Португалия съобщи, че в столицата са отчетени 44 градуса по Целзий в събота. Предишният регистриран рекорд в столицата е през 1981 г., когато са отчетени 43 градуса по Целзий. \r\n\r\n Най-високата температура за деня от 46,8 градуса по Целзий е регистрирана в Алвега в централната част на Португалия. Рекордът в страната е 47,4 градуса по Целзий през 2003 г. \r\n\r\n Прогнозите за днес са леко понижение на температурите, но екстремно горещото време ще се запази. \r\n\r\n В същото време близо 700 пожарникари и 10 самолета цистерни се борят с големи пожари, които са унищожили 1000 хектара (2 470 акра) до град Моншики. \r\n\r\n В Испания и Португалия е обявен червен код за опасно време. \r\n\r\n В испанските градове Севилия, Уелва, Бадахос и Кордоба се очаква температурата да достигне 45 градуса по Целзий. Рекордът за цяла Испания е 46,9 градуса по Целзий в Кордоба през юли 2017 г. \r\n\r\n Според Световната метеорологична организация най-високата температура на Стария континент е 48 градуса по Целзий в Гърция през 1977 г. \r\n \n\t\t\t\t\t\t", "date": "2018.08.05", "title": "37-годишен температурен рекорд е счупен в Лисабон - 44 градуса по Целзий"}
{"url": "http://www.bnews.bg/article/246416-rano_tazi_sutrin_trima_cheshki_voynitsi_ot_nato_zaginaha_pri_samoubiystven_atentat_v_afganistan", "text": "\n Тримата войници от НАТО загинаха при самоубийствен атентат в Афганистан днес. Те са чехи, предаде Асошиейтед прес, като се позова на въоръжените сили на Чехия. \r\n\r\n Нападението е било извършено рано тази сутрин (около 4:50 ч. българско време) близо до военновъздушната база \"Баграм\" в източната афганистанска провинция Парван. \r\n\r\n Вахида Шахкар, говорителка на губернатора на провинция Парван, заяви пред афганистанската медия Толо Нюз, че нападението е извършено в района Халазай, близо до административния център на провинцията Шарикар. \r\n\r\n По думите атентантор самоубиец атакувал рутинен патрул на чуждестранните сили. \r\n\r\n Чешкият министър на отбраната Лубомир Метнар поднесе съболезнования на семействата на жертвите, които са били уведомени за загубата на своите близки. \r\n\r\n Наскоро Чехия одобри план за разполагане на 390 военни в Афганистан до края на 2020 г. в рамките на мисията на НАТО в страната \"Решителна подкрепа\". Сега чешкият контингент в Афганистан наброява 230 души, отбелязва АП. \r\n\r\n Талибаните поеха отговорност за атаката, извършена от атентатор самоубиец. При нападението бяха ранени един американски и двама афганистански войници. \r\n \n\t\t\t\t\t\t", "date": "2018.08.05", "title": "РАНО ТАЗИ СУТРИН: Трима чешки войници от НАТО загинаха при самоубийствен атентат в Афганистан"}
{"url": "http://www.bnews.bg/article/246409-desetki_hilyadi_protestiraha_v_izrael_sreshtu_zakona_za_evreyskata_natsiya", "text": "\n Десетки хиляди друзи в Израел и техни поддръжници участваха в демонстрация в централната част на Тел Авив, за да протестират срещу нов закон, който ги прави втора класа граждани на еврейската държава, информира АФП. \r\n\r\n Законът, който беше приет през миналия месец и е част от така наречените \"основни закони\" на Израел, де факто конституция, постановява, че страната е държава на еврейския народ. \r\n\r\n Не се споменава за равенство или демокрация. Говори се за Израел като историческата родна земя на евреите, които имат \"уникалното\" право на самоопределение в рамките на израелските граници. \r\n\r\n Арабите остро критикуват законодателство, особено от общността на друзите в Израел, която е от 130 000 души. \r\n\r\n Друзите, за разлика от други араби, които могат доброволно, задължително трябва да отбиват военна служба заедно с евреите. \r\n\r\n Развявайки цветни знамена на друзите и на Израел, повече от 50 000 протестиращи скандираха за \"равенство\". \r\n\r\n \"Въпреки нашата безгранична лоялност към държавата, държавата не ни разглежда като равни\", каза духовният лидер на друзите в Израел шейх Муафак Тариф по време на реч. \r\n\r\n Генералът от запаса Амал Аад заяви, че високопоставени служители от силите на реда от общността на друзите като него \"искат да запазят нашата израелска идентичност и мислят, че правителство може да промени закона\". \r\n\r\n Премиерът на Израел Бенямин Нетаняху проведе серия от срещи с ръководството на друзите в страната, уверявайки, че \"нищо в този закон не нарушава вашите права като равни граждани на Държавата Израел\". \r\n\r\n Но срещата не смекчи недоволството им. Няколко висши офицери напуснаха армията като форма на протест. \r\n \n\t\t\t\t\t\t", "date": "2018.08.05", "title": "Десетки хиляди протестираха в Израел срещу закона за еврейската нация"}
{"url": "http://www.bnews.bg/article/246397-goreshta_nedelya_ni_ochakva_zhivakat_udrya", "text": "\n Днес времето ще бъде предимно слънчево и горещо в цялата страна, почти безоблачно. \r\n\r\n В следобедните часове единствено в планините ще има временни увеличения на облачността, но дори и там е малко вероятно да има превалявания. Не се очакват екстремни явления. \r\n\r\n Очаква се слаб до умерен вятър, ориентиран от изток-североизток. \r\n\r\n Максималните температури ще бъдат в интервала 29-34 градуса. Нощните температури са между 16 и 21 градуса. \r\n \n\t\t\t\t\t\t", "date": "2018.08.05", "title": "ГОРЕЩА НЕДЕЛЯ НИ ОЧАКВА! Живакът удря..."}
{"url": "http://www.bnews.bg/article/246400-dvulichieto_na_zelenite_i_radan_kanev_kogato_im_e_ugodno_kreshtyat_kogato_ne_im_e_spyat_oligarhat_hristo_kovachki_oblazhva_sas_stotitsi_milioni_skandalni_razkritiya", "text": "\n \"Зелените\" и Радан Кънев за пореден път вдигнаха шум и направиха ПР акция покрай концесиите на Ковачки. Оказва се обаче, че когато е трябвало да се предприемат адекватни действия и да се възпре порочната практика за издаване на разрешения на свързани с Ковачки компании да вземат на концесия нови находища на лигнитни въглища - в община Сливница, и медна руда до Ямбол, те не са направили абсолютно нищо.  \r\n\r\n Още на 14 февруари 2016 година в медийното пространство се е появила официална информация, гласяща, че нова медна мина се очаква да започне да работи в България до няколко години. Става дума за разработването на находище \"Прохорово\" в югоизточната част на страната в района на Нова Загора, инвестицията за което се оценява на над 150 млн. лв. \r\nВ разпространената медийно информация се посочва и името на – Христо Ковачки, който оперира повечето частни въглищни мини в страната. Чрез \"Минна компания\" той практически държи половината от акциите в инвеститора \"Прохорово майнинг\". Като негов партньор пък се посочва  - Атанас Тилев, който през последните години държи дял в \"Еврохолд\".  \r\n\r\n Проектът, който е бил подложен на обществено обсъждане през 2016 година, е предвиждал медната руда от находище \"Прохорово\" да се добива по открит способ. На мястото да има два рудника с обща площ 31.6 хектара, от които годишно ще се добиват 4.5 млн. тона руда. За сравнение, двата най-големи медни рудника в страната - \"Асарел – Медет\" и \"Елаците мед\", общо произвеждат около 25 млн. т руда годишно. Добитата руда пък е предвидено да се преработва на място в  е обогатителна фабрика, която заедно с депото за руда ще заема площ от 8.5 хектара. Крайният продукт за компанията ще бъде меден концентрат, който ще се продава. \r\n\r\n \r\n\r\n \r\n\r\n В коментар на тези факти и обстоятелства икономистът Владимир Каролев заключи: \"Концесията на Ковачки явно не е била толкова тайна, но пък Зелените и Радан Кънев я проспали тотално\". По думите му те не се предприели навременни адекватни действия - \"не са обжалвали ОВОС-ите на всяка стъпка, не вдигали протест, не викнали Ска Келер, не ревали като карпатски мечки пред кабинета на Борисов\". \r\n\r\n Карлолев припомня и интересен политически момент от времето, в което става обществено достояние издаването на разрешението на компаниите, свързани с Христо Ковачки - \"Радан е изнудвал Борисов, че ДСБ ще напусне властта, ако се построи дори един нов лифт на Витоша (официално признато от Каракачанов)\". \r\n\r\n В тази връзка икономистът иронично поставя въпроса: \"Все пак, представяте ли си каква екологична, икономическа и социална катастрофа ще е двумилионен град да има ски зона с нови лифтове\". В заключение пише - \"Но пък открит рудник на концесионер с нулев опит насред населени места - нееееееема проблееееем\" \r\n  \r\n \n\t\t\t\t\t\t", "date": "2018.08.05", "title": "ДВУЛИЧИЕТО НА ЗЕЛЕНИТЕ И РАДАН КЪНЕВ! Когато им е угодно крещят, когато не им е - спят! Олигархът Христо Ковачки облажва със стотици милиони (СКАНДАЛНИ РАЗКРИТИЯ)"}
{"url": "http://www.bnews.bg/article/246402-karvav_ad_ekshan_posred_nosht_na_ulitsa_v_halkidiki", "text": "\n 21-годишен мъж, бе пребит на пътя между Солун и Неа Мудания в петък вечер от група нападатели, единият от които носил бухалка, бе освободен от болницата „Агиос Павлос“ в събота, пише \"Български новини\". \r\n\r\n Нападението се случи скоро след 11 часа в петък, а мъжът е бил прехвърлен в болницата с линейка, където медиците са решили, че неговите наранявания не са сериозни. Според полицията предполагаемите нападатели, които били в кола, спрели по средата на улицата и нападнали 21-годишния, който ходил сам. Мотивът за атаката остава неясен. \r\n  \r\n \n\t\t\t\t\t\t", "date": "2018.08.05", "title": "КЪРВАВ АД! Екшън посред нощ на улица в Халкидики\r\n\r\n"}
{"url": "http://www.bnews.bg/article/246398-ogromna_tragediya_v_plovdiv_zhena_se_natakna_na_uzhasyavashta_gledka_saprugat_y", "text": "\n 50-годишен мъж сложи край на живота си в Пловдив. Трагичният инцидент станал в началото на седмицата, съобщава TrafficNews.bg. Във фаталния ден починалият бил на ранчото си в квартал „Гаганица”. По незнайни към момента причини, той решил да сложи край на живота си, като се обесил на оградата. На тялото се натъкнала съпругата му и веднага повикала помощ. На място пристигнали екипи на Бърза помощ и полицията, но медиците единствено констатирали смъртта на пловдивчанина. Направен бил оглед, следи от насилие не са били открити. Работата по случая продължава, уведомена е прокуратурата. \r\n  \r\n \n\t\t\t\t\t\t", "date": "2018.08.05", "title": "ОГРОМНА ТРАГЕДИЯ В ПЛОВДИВ! Жена се натъкна на ужасяваща гледка! Съпругът й..."}
{"url": "http://www.bnews.bg/article/246399-obshtinski_savetnik_ot_bsp_i_bivsh_deputat_ot_dps_sa_zadarzhani_s_mityo_ochite_v_turtsiya", "text": "\n \r\n\r\n BNews припомня, че Желязков беше задържан в хотел в Истанбул, а в четвъртък 19, които според разследващите е ръководил Митьо Очите, бяха заловени в Бургаско в хода на операция срещу организирана престъпна група за рекет, палежи и наркоразпространение. \r\n\r\n Към момента не е известно в какво качество Бенчев е придружавал Митьо Очите и дали и той е бил арестуван, информира телевизията. \r\n\r\n Общинският съветник от гражданската квота на социалистите, който извън политиката е зърнопроизводител и предприемач, стана известен в началото на годината около прокурорските проверки на собствениците на луксозни коли и скъпи имоти. \r\n\r\n Според \"24 часа\" пък заедно с Желязков е бил задържан бившият депутат от ДПС Нехрин Узун. Узун, който е бивш кмет на бургаската община Руен и два мандата народен представител, е бил в хотел \"Рамада\" на площад \"Таксим\" в среднощната акция на турската полиция. \r\n\r\n При закрити врати спецсъдът наложи най-тежките мерки за неотклонение на петимата задържани при спецакцията в Бургас - \"задържане под стража\", информира \"Нова телевизия\". Държавното обвинение поиска постоянния арест на Йордан Въчев-Ларша, Радослав Николов-Рачо, Венцислав Христов-Лавацата, Иван Пишиев и Иван Найденов. Задочно за участие в организираната престъпна група са обвинени още двама мъже в неизвестност, единият - общинският съветник в Несебър Пейо Янков. \r\n\r\n По-късно от МВР съобщиха, че Турция е предала седмина българи на полицията на ГКПП Капитан Андреево. Пред \"24 часа\" говорителят на главния прокурор Румяна Арнаудова съобщи, че на тях ще бъде наложено полицейско задържане за 24 часа и ще се установи дали са съпричастни към бандата и евентуално към укриването на Желязков. \r\n\r\n \r\n\r\n Митьо Очите не е бил регистриран като гост на хотела в Истанбул, където бе задържан. Той спял в наета от Бенчев стая. \r\n\r\n   \r\n \n\t\t\t\t\t\t", "date": "2018.08.05", "title": "Общински съветник от БСП и бивш депутат от ДПС са задържани с Митьо Очите в Турция "}
{"url": "http://www.bnews.bg/article/246411-lozari_ot_yugozapadna_balgariya_se_oplakvat_ot_losha_rekolta_zaradi_dazhdovete", "text": "\n Православната църква отбелязва утре Преображение Господне. Традицията в народния календар повелява на този ден да се бере първото грозде, да се освети и раздаде за здраве. \r\n\r\n Лозари от Югозападна България се оплакват от лоша реколта заради дъждовете през юли.  \r\n\r\n В лозето на Митко Димитров десертните сортове грозде вече са узрели. Част от продукцията обаче е унищожена. По думите му са засегнати 25-30%.  \r\n  \r\nНай-възрастният лозар в Стара Кресна е на 90 години. Петър Пъхков пази спомени от времето, когато жителите на селото били 500 вместо сегашните едва 50. В сезона на гроздобера гроздето присъствало на всяка трапеза. \r\n\r\n Червените сортове още не стават за ядене, а в момента пазарът е залят от внос. Търговци признават, че продават грозде само от Гърция. \r\n\r\n До средата на миналия месец браншовата асоциация отчете, че огромен процент от масивите у нас са засегнати от болести. Дали това ще окаже влияние върху цената на гроздето, ще стане ясно скоро. \r\n \n\t\t\t\t\t\t", "date": "2018.08.05", "title": "Лозари от Югозападна България се оплакват от лоша реколта заради дъждовете"}
{"url": "http://www.bnews.bg/article/246410-nikol_stankulova_razkri_golyama_tayna", "text": "\n Синоптичката на Нова телевизия Никол Станкулова реши да разкрие една от големите си тайни. Любимото лице от екрана призна какво прави, за да изглежда перфектно. \r\n\r\n Брюнетката направи това чрез стори в профила си в социалната мрежа, след зададен от почитателите й въпрос. \r\n\r\n Каква е тайната на синоптичката Никол Станкулова, вижте на  \r\n  \r\n \n\t\t\t\t\t\t", "date": "2018.08.05", "title": "Никол Станкулова разкри голяма тайна"}
{"url": "http://www.bnews.bg/article/246407-antani_ivanov_na_final_na_evropeyskoto_parvenstvo_po_pluvane", "text": "\n Българският плувец Антъни Иванов се класира за финал при мъжете на Европейското първенство по плуване в Глазгоу, съобщава gong.bg. \r\n\r\n Иванов завърши на трето място във втория полуфинал на 200 метра бътърфлай с резултат от 1:56.58 минути и се класира със седмо време за финалната битка. \r\n\r\n Най-добро време в полуфиналите даде унгарецът Тамаш Кендереши, който взе 200-те метра за 1:55.16 минути в първата полуфинална серия. Във втората, в която бе и Иванов, успехът бе за друг унгарец - Кристоф Милак, с 1:55.38 минути. \r\n\r\n 19-годишният Антъни Иванов стана първият българин, който се класира на финал на Европейско първенство при мъжете от 1997 г. \r\n\r\n Финалът в дисциплината 200 метра бътърфлай при мъжете е в неделя от 20:45 часа. \r\n \n\t\t\t\t\t\t", "date": "2018.08.05", "title": "Антъни Иванов на финал на Европейското първенство по плуване"}
{"url": "http://www.bnews.bg/article/246401-turtsiya_boykotira_evroviziya_zaradi_nepodhodyashto_sadarzhanie_za_detsa", "text": "\n Турция ще продължи да бойкотира песенния конкурс Евровизия, докато неговото съдържание не стане подходящо за деца. Това заяви ръководителят на турския медиен регулатор Ибрахим Ерен, цитиран от АФП. Като причина за бойкота бе посочена победата на австрийския певец Кончита Вурст през 2014 година. \r\nСтраната, чийто изпълнители неизменно участваха в песенния конкурс, първоначално се оттегли през 2012 година заради спор със системата за гласуване. Но според Ерен на фона на продължаващите проблеми със системата за гласуване се е появил и нов – морален, който в момента е основен за Турция. \r\nСпоред критици в Турция при управлението на президента Реджеп Таийп Ердоган нараства ислямизацията и консерватизма – нещо, което правителството категорично отрича. Анкара е една от държавите, която има най-толерантно отношение спрямо хората с нетрадиционна сексуална ориентация сред страните в ислямския свят. Въпреки това през изминалите няколко години традиционният прайд в Истанбул бе забранен. \r\n  \r\n \n\t\t\t\t\t\t", "date": "2018.08.05", "title": "Турция бойкотира Евровизия заради неподходящо съдържание за деца\r\n\r\n"}
