{"url": "http://www.bnews.bg/article/263256-zhaltite_zhiletki_se_opitvat_da_sazhivyat_dvizhenieto_si", "text": "\n Антиправителствени протести се проведоха в няколко френски градове в опит да бъде дадено свежо начало на ежеседмичните демонстрации за социална справедливост и за сваляне на президента Еманюел Макрон, съобщава БГНЕС. Движението на „жълтите жилетки“ замря през лятото, но лидерите му се надяват да го съживят с нова вълна демонстрации в момент, в който правителството обмисля реформа на пенсионната система във Франция. \r\n\r\n Най-малко 89 души са задържани в резултат на протестите на \"жълтите жилетки\" в Париж, съобщават от префектурата на столичната полиция. \"Участието на силите на реда по време на демонстрациите в Париж доведе до задържането на 89 души, особено по време на хулиганските шествия\", се казва в съобщение на полицията в Париж в Twitter. \r\n\r\n По-рано днес полицията съобщи, че около 1500 души са се събрали в южния град Монпелие, където полицейска кола е била подпалена от запалителна бомба, а служителите на реда са отговорили със сълзотворен газ, за да разпръснат протестиращите. Разбити са били и витрините на няколко магазина, а трима души са били арестувани. \r\n\r\n Демонстрации с участието на няколко стотин души са се провели в Страсбург и Тулуза. \r\n\r\n Само малка група хора е протестирала в Париж, където властите наложиха забрана за демонстрации на Шанз Елизе. Известният булевард стана сцена на горящи автомобили, разбити витрини и насилие от страна на „жълтите жилетки“ през ноември миналата година. \r\n\r\n Провокирани от увеличението на акциза за горивата, демонстрациите бързо се превърнаха в мащабно движение срещу президента Макрон, когото обвиняват, че игнорира ежедневната борба за оцеляване на хората с ниски доходи във Франция. \r\n\r\n Протестиращите разклатиха президентството на Макрон и накрая той беше принуден да предложи почти 17 милиарда евро за увеличаване на заплатите и намаляване на данъците, за да се справи с протестите. \r\n\r\n След като привлякоха 282 000 души в цялата страна по време на първите демонстрации на „жълтите жилетки“ през ноември миналата година, постепенно броят на протестиращите започна да намалява. \r\n \n\t\t\t\t\t\t", "date": "2019.09.08", "title": "\"Жълтите жилетки\" се опитват да съживят движението си"}
{"url": "http://www.bnews.bg/article/263257-moldova_i_rusiya_sa_dogovorili_namalyavane_na_tsenite_na_gaza", "text": "\n Президентът на Молдова Игор Додон се е договорил с руския си колега Владимир Путин за намаляване на цените на руския газ. Това съобщи Додон на страницата си във Facebook след среща с Путин в Москва, предаде БТА. \r\n\r\n \"Принципно се договорихме и съгласувахме по-нататъшните стъпки за сътрудничество в газовата сфера. Това позволява още на дадения етап да обявим, че тарифите за крайните потребители няма да се увеличават. Още от 1 октомври цената на руския газ за Молдова ще се понижи\", отбеляза молдовският държавен глава.  \r\n\r\n Молдова купува синьо гориво от \"Газпром\" по договор, който изтича през 2019 година. По-рано в интервю за ТАСС Додон заяви, че възнамерява да постигне отстъпка от Москва в цената на газа. По думите му предишното правителство, което необосновано е занижило тарифите, е оставило в наследство енергийна бомба, заради която цената на газа за населението може рязко да скочи. Освен това в страната са обезпокоени от възможното прекратяване на доставките на газ през Украйна. \r\n \n\t\t\t\t\t\t", "date": "2019.09.08", "title": "Молдова и Русия са договорили намаляване на цените на газа"}
{"url": "http://www.bnews.bg/article/263259-barekov_maya_ninova_i_gerb_hulyat_litsemerno_pik_za_da_otmaknat_glasovete_na_gorkiya_ignatov_takiva_kompromati_se_puskat_navsyakade_po_sveta_dostoynata_pozitsiya_e_tozi_mazh_da_se_ottegli_i_da_si_reshi_semeynite_problemi", "text": "\n Категорична позиция срещу критикарите на публикуването на скандалните снимки на годеницата на кандидата за кмет на София  от \"Демократична България\" Борислав Игнатов изрази пред ПИК журналистът и доскорошен евродепутат Николай Бареков. \r\n\r\n Ето пълния текст на казаното от Бареков без редакторска намеса: \r\n\r\n \"На всички, които се правят на ощипани моми и се правят на възмутени от факта, че тези снимки са намерили бял свят и са публикувани, като трърдят, че това едва ли не влиза в разрез с някакви стандарти, искам да им кажа, че журналистиката, която те дават за пример във Великобритания и САЩ, които, знаем, са най-свободните в медийно отношение държави в света, там журналистиката стига до много по-големи крайности. Там нищо не се спестява на политиците. \r\n\r\n Вие много добре знаете и помните какви секс скандали, какви секс компромати гръмнаха. Ще дам само два примера. Единият беше с британски лорд, политик от Камарата на лордовете, който беше заснет и показан в най-големия английски таблоид в женски дрехи да участва в оргия с няколко проститутки. \r\n\r\n Вторият скандал, който си припомням, е случаят с Моника Люински и Бил Клинтън. Стигна се до искането на импийчмънт за президента на демократите. Скандалът беше брутален. \r\n\r\n Така че нека критиците на ПИК да не се правят на ощипани моми. Според мен поведението на политиците, които едва ли не искат да отрекат вашата медия, е абсолютно двулично поведение, защото в момента и позицията на Мая Манолова, дори позицията на ГЕРБ и БСП е такава, за да могат да могат да вземат гласовете на нещастния човек, който беше кандидатиран за кмет от \"Демократична България\". Те затова се държат по този начин, за да привлекат гласове след този, разбира се, гнусен, долнопробен скандал. Той обаче е такъв заради самите снимки, които бяха показани, а не заради това, че снимките са показани. \r\n\r\n Позицията на тези поитици е двулична. Те не са възмутени от ПИК, те са възмутени от снимките, но искат да вземат гласовете на човека. \r\n\r\n Когато влезеш в политиката, независимо дали в България, или във Великобритания, или в Америка, трябва да си готов всичко за теб да бъде извадено на показ. И питам същите тези възмутени граждани: Къде бяха, когато аз бях разкостван, аз и моето семейство, когато бях обиждан най-долнопробно в ефира на национални телевизии от хора като Тити Папазов и Яне Янев, които бяха нарекли с най-долни думи собствената ми съпруга, от която имам три деца? Наричаха ме \"морален урод\", а жена ми с още по-обидни думи, защото нямала сключен брак с мен. Ами хайде да излязат сега тези господа, които говориха тогава по мой адрес, да видим какво мислят за тези снимки. И ако аз съм бил \"морален урод\", а моето семейство беше обиждано, какви са хората на тези снимки? \r\n\r\n Обръщам се и към самия кандидат. Аз му съчувствам. Казвам го като мъж. Кой мъж иска да види да излязат такива снимки на жена му? Никой. Това е истински морален шок и морален удар. Аз просто призовавам този човек, този господин, на когото му се случи това нещастие и който няма никакви шансове на тези избори, достойната постъпка е да се оттегли. Да се прибере вкъщи и да решава личните си проблеми. \r\n\r\n Нека все пак припомня, че не ПИК направи тези снимки. Има държавни и частни медии. Аз говоря за частните медии. Примерите, които дадох, са в частния сектор. В Америка със специален член на Конституцията свободата на словото е гарантирана приоритетно. Затова там наистина се стига до крайности. Там наистина влизат с камери и микрофони под юрганите на политиците. И е крайно време политиците в България да свикнат, че това ще бъде така. Че никой не ти е виновен, че ти си влязъл в политиката, а имаш своя скрита тайна. \r\n\r\n Представете си, че този човек, този кандидат, аз не му знам и името, знам, че е кандидат на либералите в София, ако той спечелеше изборите и тогава се появи някой бизнесмен с тези снимки в кабинета му, този човек, нали разбирате, че ще бъде зависим от въпросния бизнесмен. Така че - затова сте медиите. Да ровите под юрганите на политиците. \r\n\r\n И нека сега всички, които се правят на ощипани моми и двуличници в политиката, да знаят, че това е стандартът и в Америка, и във Великобритания, и там, където има свободни медии - всичко да бъде показвано. Има ли го, факт ли е, случило ли се е, заснето ли е, то ще излезе на бял свят. Ако не излезе на бял свят, значи политикът, за когото има такъв компромат, вече е зависим. \r\n\r\n Двуличници са тези, които призовават за отлъчването на ПИК. Всичко това те го правят с една единствена цел. И Мая Манолова, и политическа партия ГЕРБ, и Корнелия Нинова нападат ПИК и защитават въпросната жертва, този кандидат за кмет, само с една единствена умисъл - да вземат гласовете на този човек. Да вземат неговите избиратели за очертаващия се кървав балотаж. Тази позиция е сметкаджийска.\"                \r\n \n\t\t\t\t\t\t", "date": "2019.09.08", "title": "Бареков: Мая, Нинова и ГЕРБ хулят лицемерно ПИК, за да отмъкнат гласовете на горкия Игнатов. Такива компромати се пускат навсякъде по света. Достойната позиция е този мъж да се оттегли и да си реши семейните проблеми"}
{"url": "http://www.bnews.bg/article/263258-razdadoha_nagradite_na_76_to_izdanie_na_filmoviya_festival_vav_venetsiya", "text": "\n Италиянският актьор Лука Маринели спечели наградата за най-добър актьор на филмовия фестивал във Венеция за филма \"Мартин Идън\", съобщава БТА. Творбата е адаптация на едноименния роман на Джек Лондон и разказва за беден, амбициозен писател. Сюжетът е пренесен в Неапол в началото на 20 век, допълва ТАСС.  \r\n\r\n За най-добра актриса журито определи французойката Ариане Аскариде за ролята й в \"Световна слава\". Във филма тя играе майка, отчаяна да помогне на финансово притиснатото си семейство. Действието на драмата се развива в Марсилия.  \r\n\r\n Филмът \"Жокер\" спечели най-голямото отличие - \"Златен лъв\", на филмовия фестивал във Венеция.  \r\n\r\n Хоакин Финикс, който пожъна възторжени похвали сред критиците по време на фестивала, играе вечния враг на Батман и проследява трансформацията му от уязвим самотник в самоуверен злодей.  \r\n\r\n Военната драма на Роман Полански \"Офицер и шпионин\" получи Голямата награда на журито. Тя е посветена на аферата \"Драйфус\" - френски офицер, обвинен в края на 19 век в шпионаж в полза на Германия, който по-късно е оправдан. \r\n\r\n Голямата награда на журито, Сребърен лъв, бе присъдена на „Аз обвинявам“ на Роман Полански. \r\n\r\n Сребърен лъв за най-добър режисьор: Рой Андершон (Швеция) за „Относно безкрайността“. \r\n\r\n Награда за най-добър сценарий: \"№ 7 Cherry Lane\" на Йонфан. \r\n\r\n Специалната награда на журито е за \"Мафията No Piu Quella Di Una Volta\" (Мафията не е това, което беше) на Франко Мареско.  \r\n\r\n Награда на името на Марчело Мастрояни за обещаващ млад изпълнител получи австралиецът Тоби Уолъс за „Babyteeth“ на Шанън Мърфи. \r\n\r\n Със \"Златен лъв\" за цялостна кариера бяха отличени испанският режисьор Педро Алмодовар и британската актриса Джули Андрюс. \r\n \n\t\t\t\t\t\t", "date": "2019.09.08", "title": "Раздадоха наградите на 76-то издание на филмовия фестивал във Венеция"}
{"url": "http://www.bnews.bg/article/263265-kandidat_kmetat_s_zhena_s_porno_snimki_progovori_i_dade_svoyata_versiya", "text": "\n \r\nПоследните дни станах обект на чудовищна лична атака, която удари най-близкия до мен човек. Моментът е тежък, но смятам, че обществото трябва да знае фактите. \r\n\r\n Приятелката ми е невинна жертва на дългогодишен тормоз. Снимки, направени преди повече от 10 години от човек, когото е обичала и му се е доверила, са използвани за шантаж и изнудване от него, след като тя слага край на връзката им през 2011 г. В безсилието и злобата си, той си позволява да разпространи снимките в интернет чрез фалшиви профили, прониква в електронната ѝ поща, и прави всичко, за да я унижи и срине. Тя предприема необходимото снимките да бъдат свалени. Незабавно подава и жалба в МВР, към която предава и флашка с разпространените против волята ѝ снимки. \r\n\r\n   \r\n\r\n Следствието обаче остава без резултат. Сега, когато тези снимки се тиражират, ние разбираме, че те не са изчезнали и вече се превръщат в инструмент за долнопробна атака в политическа кампания. \r\n\r\n Питам се с какво предизвиках такава грозна агресия, която хвърли човека до мен в дълбок шок и срив? Явно си мислят, че всичко е позволено, за да запазят отровното статукво и да откажат нормалните хора да искат промяна. Аз обаче не се отказвам, напротив - ще водя тази кампания с още по-голяма решимост. \r\n\r\n Надявам се всичко това да послужи на други млади хора да се предпазят от грешки на кого се доверяват и как се държат в дигитална среда. \r\n\r\n Благодаря на всички, които искрено ни подкрепят. Давате ни сили в много труден за нас момент. \r\n\r\n Стоя до моето момиче и я обичам. \r\n \n\t\t\t\t\t\t", "date": "2019.09.08", "title": "Кандидат- кметът с жена с порно снимки проговори и даде своята версия"}
{"url": "http://www.bnews.bg/article/263262-mestni_izbori_i_v_rusiya", "text": "\n В Русия се провежда вот за местни и регионални власти. \r\n \r\nГласуването е предшествано от два месеца протести заради недопускането на представители на опозицията на изборите в Москва. \r\n \r\nСред първите гласували в столицата беше и една от недопуснатите кандидатки за местния парламент – Любов Собол. \r\n\r\n Още няколко изявени опоненти на властта бяха лишени от правото им да се кандидатират. \r\n\r\n По време на протестите бяха задържани над 2000 души. \r\n\r\n Няколко от тях получиха ефективни присъди затвор за насилие срещу полицията. \r\n\r\n Опозицията от своя страна обвинява силите на реда в прекомерна употреба на сила. \r\n\r\n Избори днес се провеждат и Австрия. Основните политически сили дадоха начало на предизборната си кампания за вота, който е след три седмици. \r\n\r\n До предсрочните избори се стигна, след корупционен скандал с лидера на коалиционния партньор в правителството – крайнодясната Партия на свободата.  \r\n \n\t\t\t\t\t\t", "date": "2019.09.08", "title": "Местни избори и в Русия"}
{"url": "http://www.bnews.bg/article/263264-intenziven_e_trafikat_po_hemus_i_na_gkpp_kulata", "text": "\n Натоварено движение и извънредни мерки в последния от трите почивни дни очакват шофьорите тръгнали напът. \r\n\r\n Прогнозите са за засилване на трафика по магистралите „Струма”, „Тракия” и „Хемус”. \r\n\r\n На магистрала „Хемус” движението е затруднено и заради ремонтите. \r\n\r\n Двупосочно е в тунела „Витиня” и ще остане така през целия ден. В следобедните часове полицията ще насочва част от колите и по стария път с цел да предотврати задръстванията. \r\n\r\n Само около „Витиня” патрулите са пет, без да се броят екипите за скорост. \r\n\r\n 25 са стационарни камери, 31 на тринога и 148 в полицейските коли снимат нарушения. \r\n\r\n Най-голямо ще е натоварването по пътищата след 14 ч. \r\n\r\n Камионите ще се спират от движение от 16 до 20 ч. От полицията призовават шофьорите да карат внимателно и да са търпеливи. \r\n\r\n Колона с дължина 1 км се е образувала при пункта „Кулата” от гръцка страна. Преминаването през граничния пункт става бързо – за няколко минути. \r\n\r\n Сутринта по-интензивен беше трафикът в посока Гърция. \r\n\r\n От АПИ съобщиха, че от 10 ч. са отворени две ленти за движение в посока София – на АМ „Струма” край Дупница и една в посока „Кулата”. \r\n\r\n Камионите над 12 т. ползват обходен маршрут по Е-79. След 14 ч. камионите по Е-79 и по АМ „Струма” ще бъдат отбивани. \r\n \n\t\t\t\t\t\t", "date": "2019.09.08", "title": "Интензивен е трафикът по „Хемус” и на ГКПП „Кулата”"}
{"url": "http://www.bnews.bg/article/263260-istinata_kmetshata_ot_deba_yordanka_mihaylova_e_s_publichno_kacheno_domashno_porno_v_nay_golemite_porno_saytove", "text": "\n Уважаеми журналисти-моралисти, \r\n\r\n Уважаеми редактори-активисти, \r\n\r\n Уважаеми олигарси-грантаджии, \r\n\r\n Чували ли сте как хитрата сврака скочила с двата крака? \r\n\r\n Това направихте вие. Защото сте заслепени от самолюбието и егото си. Смятате се за изначално по-велики, по-талантливи, по-заслужили от нас в агенция ПИК. \r\n\r\n Може би, защото премиери и министри се строяват на вашите събития. Или защото сте назначавали хора в Министерски съвет. Или пък защото 1-2 корумпирани американеца ви засипват с пари и баламосвате българския министър-председател, че представлявате американизма в България. \r\n\r\n Но сте просто лаици, смешници и мошеници. \r\n\r\n Скочихте да поучавате нас, че сме разкрили личните снимки на Йорданка Михайлова, годеницата на вашия кандидат-кмет. Как те били част от нейното лично пространство, как тя имала право на сакрален личен живот и сме преминали „границата“. \r\n\r\n Но сега ние ще ви изнесем урок по медийна и политическа работа. \r\n\r\n \"Горкото момиче\" всъщност е истинска звезда в този тип...хм, развлекателна индустрия. \r\n\r\n Йорданка Михайлова е с качено публично домашно порно в сайта Xvideos от потребител BiohazardBg в албума Kurneliq123 (всеки може да го намери през Google). Този албум не е само с порно снимки, което очевидно ни навежда на мисълта, че Йорданка и бившият или настоящият й приятел (кандидат-кмет) са просто либерални порно маниаци, които не виждат нищо лошо в това сексуалните им подвизи да са публично достояние и дори комерсиални платформи като Xvideos да изкарват пари от тези неща. \r\n\r\n Подобен профил е бил регистриран и активен в друг порно сайт – Xhamster, но впоследствие е деактивиран. Все още публични са коментарите на Kurneliq123 в Xhamster, които свидетелстват за сериозна активност и в тази порно платформа, включително размяна на видеа и хвалебствия. Kurneliq123 е обект на дискусия и в еротичния форум на Data.bg, където мъже обсъждат опита си с предлагащи платена любов жени. \r\n\r\n Има и втори неактивен профил, с който е регистрирала онлайн магазин BIgnatov в известна международна търговска платформа. Магазинът към момента също е неактивен. И това е доказателство как подобни обвързаности могат впоследствие да поставят в зависимост и кандидат кмета. \r\n\r\n  Агенция ПИК не е извадила лични, тайни, анонимни, секретни порно снимки. Не сме ги получили и като поръчка от политическа партия ГЕРБ или Борисов, за да съсипем кампанията на кандидата на психодесницата. \r\n\r\n Ние направихме обществено достояние в България факта, че годеницата на един либерален кандидат-кмет е с крайно либерално отношение по темата домашно порно. \r\n\r\n И е качила нейното на най-популярния порно сайт в света, който към днешна дата е в топ 50 най-посещавани сайтове в интернет. \r\n\r\n Именно вашите презокеански господари през последните 2 години промиха мозъците на целия свят с изфабрикувани досиета за президента Тръмп, според които уж негови сексуални перверзии го поставяли в зависимост от руските спец-служби. Е, публичното домашно порно на годеницата на вашия кандидат-кмет не го ли поставя в още по-голяма зависимост? Или моралът ви винаги е двоен, когато вие или ваша марионетка сте на пангара? \r\n\r\n Второ, крайно време е да послушате ментора си Иво Прокопиев, който мъдро ви каза, че ако имате кандидат-президент и той не изкара 5%, значи просто не ставате за тази работа. Още тогава вашият кандидат хвана около 4% от всички гласоподаватели в България и стана ясно, че не ставате. \r\n\r\n Сега отново доказахте, че не ставате. \r\n\r\n Не сте проверили кандидата си Игнатов. Както правят вашите презокеански господари. \r\n\r\n Още преди да го хвърлите на политическия терен, той трябваше да седне с ваши юристи и маркетинг експерти и да извади всичките си кирливи ризи. Както и вие самите да му ги проверите проактивно. Домашното порно на годеницата му щеше да излезе веднага и или да го скриете, или изобщо да не вдигате подобен потенциално зависим кандидат. Защото избирателят никога няма да знае какви още сексуални упражнения са снимани, дали самият Игнатов не участва в тях и дали зад тези сексуални кадри не се крият и други потенциално незаконни действия. \r\n\r\n Но както многократно сме разкривали, вие просто усвоявате (или по народно му – крадете) парите на няколко корумпирани американеца, но без да усвоявате ноу-хауто на янкитата. \r\n\r\n И тук някъде идва време да ви пратим за гъби. Или по-точно, да пренасочите смешните си пишман-морални укори към медии като The Sun, New York Post, TMZ и други медии от този ранг, които са вадили наистина лични голи снимки на политици и публични фигури. \r\n\r\n Знаете ли как The Sun оправдаха публикуването на голия принц Хари? \r\n\r\n Изданието на Рупърт Мърдок (когото надали можете да обвините, че не знае как да прави медиен бизнес, тъй като може да ви купи и продаде 100 000 пъти) просто каза, че Хари е публична фигура, която ще представлява британския народ и тъй като той не е положил нужните усилия да не бъде фотографиран публично гол, то очевидно това отразява морала му и британските граждани имат нужда да бъдат информирани за тази страна от неговия характер. Тъй като след поемането на кралските длъжности, този характер ще отразява, формира и изгражда както силните, така и слабите страни на Великобритания. \r\n\r\n Да откривате поне една дума, която да не е на 100% валидна и за казуса с вашия кандидат за кмет на София (освен разликата в стъпалата на политическата стълбица)? \r\n\r\n Между другото, изпратете своите писма и на Джеф Зукър, изпълнителният директор на любимата ви CNN – телевизията, която в продължение на 2 години обясняваше как любимата сексуална практика на президента Тръмп е да се къпе в „златен дъжд“. \r\n\r\n Тоест, да лежи, докато сексуалните му партньорки уринират върху него. И потенциално да пие тази урина. Та CNN, тежката артилерия на либералната журналистика и висшия еталон на медиен морал, според вас, в продължение на 2 години обясняваше това в картинки, звук и думи, защото уж руснаците имали компроматни видеа срещу Тръмп. И американските избиратели трябвало много ясно да си представят как президентът гълта урина, защото това му създавало зависимост от Путин. \r\n\r\n Е, накрая цялата история излезе изфабрикуван и изфантазиран компромат на лагера на Хилъри Клинтън и няколко високопоставени служители в ФБР, но пък CNN не се трогна. А вие продължихте да препечатвате CNN като най-авторитетната световна медия. \r\n\r\n Та така, многоуважаеми. \r\n\r\n За пореден път ви скрихме топката и станахте смешни. \r\n\r\n Проведохме ви показно в журналистиката. Занаят, от който вие си нямате хал хабер. Изкуство, което вие използвате перверзно за усвояване на корупционни грантове от изтървани от контрол чуждестранни организации. Защото на пазарен принцип изданията ви са кръгла нула. \r\n\r\n А именно пазарният принцип, интересът, доверието и любовта на нашите читатели са доказателствата, че агенция ПИК ви разгромява на медийния пазар и това ще продължи и за в бъдеще! \r\n\r\n Можете да сте сигурни. \r\n\r\n Галерията със снимките е налична на следния адрес, от където и ПИК се сдоби с тях - www.xvideos.com/profiles/biohazardbg \r\n\r\n Посочено е, че кадрите са качени ОЩЕ ПРЕДИ ГОДИНА. Потребителят, който ги е качил, е регистриран в сайта през 2017 г. \r\n\r\n Факсимиле от албума със снимки, КАЧЕНИ ПРЕДИ ГОДИНА в мрежата. Снимките са повече от 20 и имат стотици преглеждания от различни потребители у нас и по света. \r\n\r\n P.S. А на уважавания от нас Борислав Игнатов ще кажем следното: \r\n\r\n Г-н Игнатов, вие сте печална жертва в този грозен скандал. Може би най-достойната постъпка в случая е да се оттеглите от надпреварата. Ясно, че не отговаряте за подвизите на жената, с която живеете, ала все пак не всеки ден дамата на политик в България лъсва по световни порно-сайтове с подобни снимки... \r\n\r\n \r\n\r\n ИЗТОЧНИК: pik.bg \r\n \n\t\t\t\t\t\t", "date": "2019.09.08", "title": "ИСТИНАТА!  Кметшата от \"ДеБъ\" Йорданка Михайлова е с публично качено домашно порно в най-големите порно сайтове"}
{"url": "http://www.bnews.bg/article/263261-otkriha_tyaloto_na_izcheznal_balgarin_v_angliya", "text": "\n Британската полиция откри тялото на българин, изчезнал по-рано тази година. \r\n\r\n Причините за смъртта на 39-годишният мъж не са известни. \r\n\r\n За последно той бил забелязан в град Мейдстоун, графство Кент, вечерта на 17 март. \r\n\r\n Българската общност е алармирала полицията, че Никола Георгиев е в неизвестност. \r\n\r\n 10 дни след изчезването му той е обявен за издирване. \r\n\r\n Води се разследване дали причината за смъртта е насилствена. \r\n \n\t\t\t\t\t\t", "date": "2019.09.08", "title": "Откриха тялото на изчезнал българин в Англия"}
{"url": "http://www.bnews.bg/article/263263-zhiteli_na_s_dzherman_s_moleben_sreshtu_izgrazhdaneto_na_depo_za_otpadatsi", "text": "\n Жители на село Джерман организираха молебен на Малка Богородица срещу изграждането на депо за отпадъци. \r\n\r\n \r\n \r\n\r\n \r\n \r\n \n\t\t\t\t\t\t", "date": "2019.09.08", "title": "Жители на с. Джерман с молебен срещу изграждането на депо за отпадъци"}
