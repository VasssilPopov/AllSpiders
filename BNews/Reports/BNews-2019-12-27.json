{"url": "http://www.bnews.bg/article/264994-samolet_s_98_dushi_na_borda_katastrofira_v_kazahstan", "text": "\n Пътнически самолет с 98 души на борда катастрофира рано тази сутрин в Казахстан. Машината е паднала при опит да излети от столицата Нурсултан. \r\n\r\n Най-малко 14 души са загинали. По последни данни около 30 души са ранени, от които 17 са в критично състояние. Най-малко 60 души, сред които деца, са откарани в болница. \r\n\r\n В самолета е имало 93 пътници и петима души екипаж. На място има екипи на пожарната и спешна помощ. \r\n\r\n Самолетът на казахстанската авиокомпания \"Бек еър\" е излитал от Алмати за столицата, но не успял да набере височина и закачил бетонно ограждение, след което се блъснал в двуетажна сграда. Не е последвал пожар след удара.  \r\n\r\n По време на инцидента в района е имало гъста мъгла, но точната причина за катастрофата все още не е известна. \r\n\r\n Няма данни за пострадали българи, съобщават от българското външно министерство. Българското посолство в Казахстан е в постоянен контакт с местните власти и в готовност да окаже съдействие при необходимост. \r\n\r\n При необходимост българските граждани могат да се свържат с посолството ни в Казахстан на телефони +7 7172 90 15 15 и +7 701 304 24 77. \r\n \n\t\t\t\t\t\t", "date": "2019.12.27", "title": "Самолет с 98 души на борда катастрофира в Казахстан"}
{"url": "http://www.bnews.bg/article/265000-prostrelyaha_69_godishen_vidinchanin_po_vreme_na_lov", "text": "\nПростреляха 69-годишен видинчанин по време на групов лов в землището на село Средогрив, съобщиха от ОДМВР-Видин. \r\n\r\nИзвършен е оглед на местопроизшествието. \r\n\r\nПо време на разследването е станало ясно, че при придвижване на членовете на ловната дружинка мъжът изостанал, за да проведе телефонен разговор. По същото време, двама от ловците (от Плешивец и Средогрив) забелязали три диви прасета и произвели изстрели със законно притежаваните си ловни пушки. Единият от изстрелите е засегнал кормената област на 69-годишния мъж. \r\n\r\nМъжът е без опасност за живота, извършена му е операция, след което е настанен за лечение в болницата в Монтана. \r\n\r\nУстановено било, че 52-годишният ловец от Средогрив не е притежавал заверен ловен билет. Работата по случая продължава. \n\t\t\t\t\t\t", "date": "2019.12.27", "title": "Простреляха 69-годишен видинчанин по време на лов"}
{"url": "http://www.bnews.bg/article/264995-16_godini_ot_atentata_sreshtu_balgarskata_baza_v_kerbala", "text": "\n На 27 декември се навършват 16 години от трагичния инцидент през 2003 г., когато след самоубийствената атака с камион-бомба срещу базата ни в Кербала загинаха петима български военнослужещи, а други 27 души от контингента бяха тежко ранени, предаде БГНЕС. \r\n\r\n Кървавият атентат отне живота на майор Георги Качорин, старши лейтенант Николай Саръев, офицерски кандидат Антон Петров, офицерски кандидат Иван Инджов и офицерски кандидат Свилен Киров. \r\n\r\n На 27 декември 2003 година, в 12.45 часа местно време (11.45 часа българско време) цистерна се взривява в близост до оградата на район № \"1\" (Индия), където е щабът на българския батальон. Тя пробива загражденията и се взривява в близост до оградата. Така причинява големи разрушения в лагера, разрушена е и сградата на щаба на батальона. Бойците от район \"Индия\" са евакуирани в друг район. Ранените - 27 военнослужещи пък са евакуирани в Багдад, в полската дивизионна болница в Бабил и в медицинския пункт в българския батальон. \r\n\r\n След този ден пет български семейства не са същите, деца останаха сираци, родители не спират да взират поглед вратата да се отвори и техните деца да се приберат у дома. В родното село Радовец на офицерски кандидат Иван Инжов никога няма да забравят трагичната гибел на техния съселянин. Площадът на селото носи неговото име, поставена е и паметна плоча в селския парк, където често хора от селото се спират да поднесат цветя и да се помолят за душата на Иван. За тях загиналите ни бойци са истински герой. \r\n\r\n За целия период на участие в операцията в Ирак - от 22 август 2003 г. до края на 2008 година, Република България е участвала с 11 контингента с обща численост 3 367 души. За издръжката, транспорта и оборудването на българските контингенти за периода на операцията в Ирак са изразходвани 155 343 000 лв. Жертвите, които дадохме в хода на операцията са 13.  \r\n \n\t\t\t\t\t\t", "date": "2019.12.27", "title": "16 години от атентата срещу българската база в Кербала"}
{"url": "http://www.bnews.bg/article/264996-barekov_s_gneven_komentar", "text": "\n   \r\n\r\n КАК ФУНКЦИОНИРА ПОРОЧНАТА СИСТЕМА: \r\n\r\n \r\nИстинската интелигенция би могла да оцени несъстоятелността на т.н политически “елит” (върхушка). Затова умните хора се подлагат на геноцид и унищожение, особено, ако посмеят да надигнат глава или да си наврат носовете в политическата кухня/клоака и да подушат миризмите и. \r\n\r\n Няма да чуете истински умни хора да говорят или да анализират политика в т.н медии. На тяхно място мафията пробутва дебелогуши и прости дърдорковци, които със заучени кухо дрънчащи фрази успиват дремещото стадо. По същия начин се избутват и умните избиратели от центъра, от големите градове, които имат ценз, опит и разсъдък да отсеят сеното от плявата, истината от лъжата, добрите намерения от измамните схеми, патриотизма от дупедавството и на тяхно място се настаняват нахални, гладни, прости и арогантни селяндури от дълбоките интелектуални периферии. \r\n\r\n Тези полухора са удобни за статуквото/мафията, защото получили дребна паша са доволни въобще, че са ги пуснали да пасат и щъкат на синджир около жълтите павета. Този самодоволен, прост, неук, илитератен, инертен, снобеещ, блеещ избирател, лишен от всякакви битови, житейски и интелектуални претенции за себе си, децата, жената и себеподобните си, е днешният планктон, днешната тор, в която е превърната България и от която започва хранителната верига на дребните и едрите хищници. Колкото по-прости и непретенциозни избиратели, толкоз по-арогантни, по-алчни и по-прости са техните политици. \r\n\r\n Абсолютна аксиома. Зловещ кръг от непоносими за цивилизования човек същества и закономерности. Така сме принудени да живеем в смешните си аквариуми ние, малцината в изолация, които не понасяме нагаждачеството и подмазвачеството срещу подаяние от жълти стотинки на разсилните на деня. А политиката е няколко етажа бездарници. Най-отдолу са най-зависимите, послушните и безхарактерните. \r\n\r\n Колкото е по-оцапан с пороци, содомитски наклонности и ужасни качества и колкото по-сериозни компромати има за някой, толкова по -нависоко в хранителната верига го слагат - чиновник, депутат, министър и недай си боже нагоре....Насраният до ушите му зачервен гол задник дори не бива забелязван отдолу в подножието от стадото оФци, забило безмозъчни глави в земята. Вместо пъдари и овчарски кучета се ползват блюдолизническите медии, които отстрелват всеки неудобен и така вменяват стадното чувство на простолюдието, накичено силом с титлата “народ”. \r\n\r\n Същевременно медийните проститутки, наречени “баджаци”, обслужват най-долните инстинкти на господарите си по най-долен и по най-неморален и обиден за човеците начин. \r\n\r\n \r\n\r\n   \r\n \n\t\t\t\t\t\t", "date": "2019.12.27", "title": "Бареков с гневен коментар!"}
{"url": "http://www.bnews.bg/article/264993-dnes_praznuvame_stefanovden", "text": "\n Днес празнуваме Стефановден. С него завършват и Коледните празници. \r\n \r\nСвети Стефан е първият мъченик на христовата вяра. Поверието казва, че от днес започват \"мръсните дни\", в които жените не вършат домашна работа, не се правят и венчавки, и кръщенета. \r\n\r\n Името Стефан означава венец Божий. Днес празник имат освен Стефан и хората, носещи имената Венцислав, Стоян, Цанко и техните производни. \r\n \n\t\t\t\t\t\t", "date": "2019.12.27", "title": "Днес празнуваме Стефановден"}
{"url": "http://www.bnews.bg/article/264997-pravim_bezumni_neshta_za_pernik_otvsyakade_teche", "text": "\n „Проблемът в Перник не е само канализацията, не са само довеждащите води, не са само течовете или евентуалните кражби, които трябва да се докажат. Проблемите с водите в Перник са в цялата система. Те започват още от водопотока, който идва от язовир „Студена”. Той е едно уникално съоръжение, което безспорно трябва да го има, но може би не е довършено”. Това заяви министърът на икономиката Емил Караниколов пред Нова тв. \r\n\r\n Караниколов обясни, че не са довършени анализите за други води освен водопотока от Витоша, река Струма и още няколко по-малки реки, които са доста по-пълноводни пролетта, но не и зимата. \"Разбирам, че досега винаги се е разчитало на това на Витоша да има 2 метра сняг и ако това не се случи, този язовир ще има проблеми\", допълни министърът. \r\n\r\n Караниколов се зарече една от първите задачи е да се осигури необходимият дебит вода, за да живее нормално Перник. Другият голям проблем е пречиствателната станция на града. \r\n\r\n „За съжаление новата станция, която е от 1976 г., не е довършена или поне не е проектирана както трябва и сега, когато правим прочистване на водата, която да се пусне към Перник, се губят големи количества вода, които се изхвърлят в реката”, посочи Емил Караниколов. \r\n\r\n На терен имало вече експерти, които се опитват да \"вкарат\" водата в язовира и да минава ново пречистване. \r\n\r\n „В Перник има драстични проблеми. Всеки ден се сблъскваме с нови неща”, каза Караниколов. „В момента правим безумни неща, за да се разреши проблемът в Перник. Правим огромни дупки, отвсякъде тече. От днес започваме съвсем радикални действия\", посочи той. \r\n \n\t\t\t\t\t\t", "date": "2019.12.27", "title": "Правим безумни неща за Перник. Отвсякъде тече"}
{"url": "http://www.bnews.bg/article/264998-ombudsmanat_iska_minimalnata_pensiya_da_ne_e_pod_liniyata_na_bednost", "text": "\n Омбудсманът Диана Ковачева изпрати писмо до министъра на труда и социалната политика Деница Сачева и до управителя на НОИ Ивайло Иванов с препоръка да се потърси правен механизъм, който да направи възможно актуализирането на най-ниската пенсия за осигурителен стаж и възраст, така че тя да не е под линията на бедност. \r\n\r\n „По данни на Националния осигурителен институт към момента размерът на минималната пенсия за осигурителен стаж и възраст е 219, 43 лв., при линия на бедността за тази година от 348 лева. От 1 януари 2020 г. линията на бедност ще бъде 363 лева, а от 1 юли 2020 г. минималният размер на пенсията за осигурителен стаж и възраст ще се повиши на 250 лв.“, пише в становището си омбудсманът, информират от пресцентъра на Омбудсмана на Република България. \r\n\r\n Повод за писмото на доц. Ковачева са стотиците жалби, както и петиция от 1 800 души до институцията на обществения защитник, в която граждани се оплакват именно от факта, че и с  очакваното индексиране на пенсиите от м. юли 2020 година от 6,7 на сто, предвид ръста на цените и инфлацията, техните доходи ще бъдат под линията на бедността, а полученото увеличение, те определят като крайно недостатъчно за реално подобряване на жизнения им стандарт. \r\n\r\n „Предвид очакванията от страна на възрастните хора към компетентните държавни институции, за предприемане на действия, които да им осигурят доходи за достойно съществуване, се обръщам към Вас с препоръката да се потърси правен механизъм, който да направи възможно актуализирането на пенсиите до нива, които да им гарантират достоен живот и да ги изведат от групата на хората, живеещи под прага на бедност. С надежда за лична ангажираност, на представляваните от Вас институции, очаквам да бъда информирана в разумен срок за вижданията Ви и действията, които ще предприемете за решаването на изложените проблеми“, завършва омбудсманът. \r\n \n\t\t\t\t\t\t", "date": "2019.12.27", "title": "Омбудсманът иска минималната пенсия да не е под линията на бедност"}
{"url": "http://www.bnews.bg/article/264999-aets_kozloduy_priklyuchva_2019_g_s_proizvodstven_rekord", "text": "\nЗа АЕЦ \"Козлодуй\" отминаващата 2019-а ще бъде годината с най-високото производствено постижение в експлоатационната история на 5 и 6 блок досега, съобщават от пресцентъра на Централата. \r\n\r\nОт 1 януари до 09:00 ч. днес, 27 декември, при спазване на всички изисквания за безопасност, атомната централа е произвела 16 315 212 МWh електроенергия. Това надхвърля количеството, отбелязало предишния годишен производствен рекорд, постигнат през 2011 година. С още 240 000 MWh, които се очаква да бъдат генерирани в оставащите до края на декември дни, произведената през тази година електроенергия ще бъде 16 555 000 МWh. \r\n\r\nТози резултат на АЕЦ \"Козлодуй\" се нарежда сред водещите световни постижения на атомни централи, експлоатиращи реактори от същия тип, и поставя достоен финал на 2019-а, в която бяха отбелязани 45 години от началото на експлоатацията на атомната централа. \r\n\r\nПрипомняме, че на 26 ноември шести блок на АЕЦ \"Козлодуй\" спря за 2 часа.  Той бе изключен автоматично след сработване на защита на блочните трансформатори. \r\n\r\nДесет дни по-рано, на 16 ноември, авария намали мощността на пети блок на АЕЦ \"Козлодуй\".  Мощността беше намалена на половина след изключване на главна циркулационна помпа.  \r\n\r\nПрез юли месец отново имаше непланирано спиране на 6-ти блок на Централата. Оттам съобщиха, че 6-и блок е спрял производство заради сработване на електрическа защита на генератора.  След три часа 6-ти блок отново заработи.  \r\n\r\nНа 2 декември от Асоциация свободен енергиен пазар (АСЕП) поставиха въпрос какво причинява честите аварии в АЕЦ \"Козлодух\" в позиция до медиите.  ♤\r\n\r\nДен по-късно изпълнителният директор на АЕЦ \"Козлодуй\" Наско Михов заяви, че в Централата няма аварии, а неизправностите се случва. По думите му няма основания за притеснение на хората по отношение на ядрената безопасност.  \n\t\t\t\t\t\t", "date": "2019.12.27", "title": "АЕЦ \"Козлодуй\" приключва 2019 г. с производствен рекорд"}
