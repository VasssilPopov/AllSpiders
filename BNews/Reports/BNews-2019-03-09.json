{"url": "http://www.bnews.bg/article/258007-vidna_protestarska_ot_2013_v_burna_orgiya_na_mlada_bulka", "text": "\n Скандалните кадри са от моминското парти на жена, която в края на февруари, ден преди сватбата си, събира приятелки за купон в столичната етнотека „Хъшове“ на бул. Мария Луиза. По обясними причини не споменаваме името й.  Както повелява традицията - дружките й поръчали стриптийзьор, който да нажежи страстите в разгара на купона. Щом дошъл редът на мачото, бъдещата булка вече била толкова пияна, че изобщо не можела да отговаря за действията си или най-малко да мисли за бъдещия си годеник.  \r\nОсвен от обилното количество алкохол, което погълнала, кръвта на дамата кипнала щом здравенякът я яхнал и започнал да се търка в нея. Вдъхновена от аплодисментите, мацката не се замислила много и дарила стриптийзьора с фелацио пред очите на всички присъстващи.  Във видеото се вижда само началото на бруталното изпълнение, достойно за епизод от розова поредица филми за възрастни, твърдят очевидци. \r\nНа въпросното моминско парти, превърнало се в чиста оргия, присъствала и Десислава Николова,  една от най-близките приятелки на младоженката.  Деси стана популярна със снимката, на която прегръща полицай по време на протестите срещу правителството през ноември 2013г. Непълнолетната тогава Николова бе обвинена, че е  участвала в протестите без придружител, а също така, че употребява алкохол и забранени вещества. След това момичето и баща й бяха викани неколкократно да дават обяснения в полицията. \r\n\r\n Видеото гледайте  \r\n \n\t\t\t\t\t\t", "date": "2019.03.09", "title": "Видна протестърска от 2013 в бурна оргия на млада булка"}
{"url": "http://www.bnews.bg/article/258005-konferentsiykata_na_dzhambazki_boykotirana_ot_karakachanov_i_akre_no_uvazhena_ot_zhoro_trabata_ot_gerb", "text": "\n Долната лъжа, която яростно се тиражира от медиите, а именно, че Ангел Джамбазки ще бъде домакин на конгреса на АКРЕ в София, днес бе разобличена. Вече стана ясно, че годишната среща на Европейските консерватори и реформисти ще се проведе в София, но на 22 март, а официален домакин ще бъде евродепутатът Николай Бареков. \r\n\r\n Говорители на конгреса ще бъдат мастити консерватори като председателят на Алианса Ян Захрадил, изпълнителният директор на формациятa Ричард Милсъм и евродепутатът Николай Бареков. \r\n\r\n По всичко личи, че Джамбазки е решил да лъска имиджа си, представяйки се пред обществото като успял и уважаван консерватор и евродепутат, какъвто иначе не може да се похвали, че е. Тежките комплекси от собствените му неудачи казват думата си. \r\n\r\n Завидял на приноса и успехите на колегата си Николай Бареков, малкият човек се опита да припише неговите постиженията на себе си, за да се почувства по- значим в собствените си очи. \r\n\r\n Конференцията, която се проведе днес, организирана от Ангел Джамбазки няма нищо общо с АКРЕ и консерватизма като цяло. На нея присъстваха само българи, а официалният гост Красимир Каракачанов дори не си направи труда да уважи съпратиеца си А. Джамбазки. За сметка на това, гости бяха съмнителни личности като Жоро Тръбата от ГЕРБ и представители от Сараите. \r\n\r\n Съвсем в правото си като единствения легитимен член на АКРЕ и част от ръководството, евродепутатът Николай Бареков коментира жалката пародия, иницирана от малкият човек с цел пиар. \r\n\r\n Ето какво написа Бареков: \r\n\r\n \" \" \r\n\r\n \r\n\r\n   \r\n \n\t\t\t\t\t\t", "date": "2019.03.09", "title": "\"Конференцийката” на Джамбазки бойкотирана от Каракачанов и АКРЕ, но уважена от Жоро Тръбата от ГЕРБ!"}
{"url": "http://www.bnews.bg/article/258004-v_doyche_bank_gotovi_da_pregovaryat_za_slivane_s_komertsbank", "text": "\n Управителният съвет на Дойче банк (Deutsche Bank) се е съгласил да обсъди с конкурента си Комерцбанк (Commerzbank) доколко е изгодно евентуалното им сливане, предаде Ройтерс, като се позова на източник, запознат с въпроса. \r\n\r\n Пожелалият анонимност източник потвърди информация, обявена по-рано от вестник \"Велт ам зонтаг\". Според източника първият неофициален контакт е бил осъществен в рамките на много тясна група, а разговорите са още на много ранен етап. Говорител на Дойчебанк и говорителка на Комерцбанк отказаха коментар, допълва БТА. \r\n\r\n От месеци все по-често се появяват спекулации за евентуално сливане на двете банки. Министърът на финансите Олаф Шолц е изразявал подкрепата си за силни банки. \r\n\r\n Двете финансови институции изпитват затруднения отново да бъдат устойчиво печеливши след световната финансова криза. \r\n \n\t\t\t\t\t\t", "date": "2019.03.09", "title": "В Дойче банк готови да преговарят за сливане с Комерцбанк?"}
{"url": "http://www.bnews.bg/article/258001-kakvo_vreme_ni_ochakva_v_nedelya", "text": "\n Атмосферното налягане слабо ще се понижи, но ще остане по-високо от средното за месеца. През нощта само на отделни места в Северна България ще превали краткотраен дъжд. \r\n  \r\nУтре (неделя) облачността ще е променлива, често намаляваща до слънчево. Ще духа умерен, в Дунавската равнина и на места в Горнотракийската низина временно до силен запад-северозападен вятър, който привечер ще отслабне. Температурите ще са почти без промяна - минималните между 4 и 9 градуса, максималнитe - между 17 и 22 градуса. \r\n  \r\nНад планините облачността ще е променлива, с повече слънце над Рило-Родопския масив. Ще духа умерен до силен вятър от запад-северозапад. Максималната температура на 1200 метра ще бъде около 12 градуса, на 2000 метра - около 5 градуса. \r\n  \r\nНад Черноморието ще има променлива облачност, намаляваща до слънчево. \r\n  \r\nМаксималните температури ще са 17-22 градуса. Температурата на морската вода е 7-8 градуса. Вълнението на морето ще бъде 2-3 бала. \r\n \n\t\t\t\t\t\t", "date": "2019.03.09", "title": "Какво време ни очаква в неделя?"}
{"url": "http://www.bnews.bg/article/258003-ninova_podpisah_dokument_za_minimalna_evropeyska_zaplata_i_pensii", "text": "\n На 28 февруари заедно с колегите-председатели на партии от Вишеградската четворка (Полша,Словакия,Унгария и Чехия+Хърватия) подписах общ документ, в който се казва: \"Ние трябва да въведем европейска минимална заплата и европейска минимална пенсия. Ние се съгласихме за създаването на Европейски Кодекс на труда, колкото се може по-бързо, като същевременно подкрепяме и установяването на Европейска Агенция по труда. Това обяви председателят на НС на БСП Корнелия Нинова пред БСТВ.  \r\nЛидерът на левицата припомни, че президентът Макрон е обявил инициатива за минимална европейска заплата. Тя коментира, че разликата в стандарта на българските работещи и пенсионери, в сравнение с тези в други европейски държави, е огромна. Нинова бе категорична, че въвеждането на минимална европейска заплата и пенсия е реална стъпка към сближаване.  \r\n\"Това е истинският разговор за бъдещето на европейските граждани в обединена Европа. Искаме да знаем какво мислят по този въпрос другите партии в България и ще отстояват ли техните представители в Европарламента интересите на българите\", заяви председателят на БСП. \r\nТя каза още, че всички са се съсредоточили в битки за място в листите, а никой не говори за българските интереси. \"Това също е част от модела на правене на политика в България, който трябва да променим. Ние искаме първо да говорим какво ще правим, а след това- кой ще го прави\", завърши Корнелия Нинова. \r\n \n\t\t\t\t\t\t", "date": "2019.03.09", "title": "Нинова: Подписах документ за минимална европейска заплата и пенсии"}
{"url": "http://www.bnews.bg/article/257960-andzhelina_dzholi_vazpitanieto_na_detsata_i_alkoholat_sa_nay_golyamata_prichina_da_se_razdelim", "text": "\n Актрисата Анджелина Джоли даде едно от редките си интервюта за Ентъртеймънт Тудей, в което говори за новия си бизнес, но също и за развода си с Брад Пит, пише БГНЕС. \r\n  \r\nМнозина се чудят как Анджелина успява да запази такава тънка талия от години, но тайната е в новия й бизнес. Това е продуктът Keto Pure, който е хранителна добавка, която помага за загуба на тегло и дава енергия. \r\n  \r\n„През целия си живот бях принудена да поддържам теглото си и младостта си под натиска на Холивуд. И накрая успях да стартирам този бизнес с участието само на жени, като създаденият от нас продукт може да бъде закупен на изгодна цена”, споделя Джоли. \r\n\r\n По въпроса за брака и развода с Брад Пати тя сподели, че нещата никога не са черно-бели. \r\n\r\n „Една връзка никога не е черно-бяла и има един милион неща, на които Брад и аз никога няма да гледаме по един и същ начин, разликите във възпитанието на децата са най-голямата причина да се разделим. Пристрастеността му към алкохола се превърна в проблем и започна да губи роли в Холивуд. Той дори беше ядосан, че не му позволявах да популяризира моя бизнес. Но все пак той е баща на децата ми и не искам да говоря повече“, казва Анджелина. \r\n  \r\nАктрисата добави, че от самото начало е искала да има бизнес като Keto Pure, който да бъде само неин, но Брад се почувствал отхвърлен. \r\n  \r\n„Не се чувствах длъжна да се тревожа за това как се чувства той относно моята амбиция. Знаех много добре колко исках да успея и че вложих цялото си сърце да създам съвършен продукт\", заключва Джоли. \r\n \n\t\t\t\t\t\t", "date": "2019.03.09", "title": " Анджелина Джоли: Възпитанието на децата и алкохолът са най-голямата причина да се разделим!"}
{"url": "http://www.bnews.bg/article/258000-nad_80_dushi_postradaha_pri_sblasak_na_feribot_s_morsko_zhivotno", "text": "\n Най-малко 87 души са пострадали в резултат на сблъсък на ферибот с голямо морско животно, вероятно кит, предадоха ТАСС и Киодо. \r\n  \r\nИнцидентът е станал в Японско море в района на префектура Ниигата. Фериботът с 120 пасажери и 4 души екипаж потеглил от пристанището на Ниигата към остров Садо. \r\n  \r\nВ момент, в който набирал скорост, плавателният съд се ударил в подводен обект, вероятно плаващ редом с него кит. Пострадалите при сблъсъка пътници са с различна степен на наранявания. \r\n  \r\nИма повреди и по ферибота. \r\n \n\t\t\t\t\t\t", "date": "2019.03.09", "title": "Над 80 души пострадаха при сблъсък на ферибот с морско животно"}
{"url": "http://www.bnews.bg/article/258006-eto_ya_nashata_ruzha_bila_rekordite_po_izmama_na_madof_i_tsetso_mustaka_s_3_4_miliarda_evro", "text": "\n Престъпната схема на българите Ружа и Константин Игнатови е събрала над 3,3 млрд. евро. Това е записано в обвинителния акт на прокуратурата в Манхатън, Ню Йорк, часове, след като стана ясно, че Константин Игнатов е бил арестуван на летището в Лос Анджелис. \r\n\r\n Нашенецът е сочен за настоящия лидер на престъпната група, обвинена в редица финансови престъпления. Сестра му Ружа Игнатова се издирва. Тя се укрива от 2017 г. насам. \r\n\r\n Двамата са основните фигури зад криптовалутата OneCoin, създадена през 2014 г. В обвинителния акт се казва, че измамата е осъществена във Великобритания, Германия, Индия, Китай и България. \r\n\r\n Братът и сестрата са обвинени в организирането на финансова пирамида за милиарди долари и продажба на криптовалута с цел измама. \r\n\r\n В обвинителния акт се посочва, че 38-годишната Ружа Игнатова - съосновател и бивш президент на OneCoin, е обвинена в измама с ценни книжа и пране на пари. \r\n\r\n Константин Игнатов, понастоящем президент на OneCoin, е обвинен в заговор за извършване на финансова измама. Максималното наказание в САЩ за повдигнатите обвинения е до 20 г. лишаване от свобода. \r\n\r\n 38-годишната бизнесдама Ружа Игнатова, която се издирва от властите в Германия и от прокуратурата в САЩ по обвинения за откраднати милиарди долари чрез  криптовалута OneCoin, е била забелязана през лятото в Созопол, съобщиха източници на \"24 часа\". \r\n\r\n \"Виждахме я редовно, остана доста време тук, а яхтата й зимува тук. Забелязва се отдалече, защото е най-внушителна сред останалите на пристанището\", каза предприемач от Созопол. Той видял за последно Игнатова през август, м.г. \r\n \n\t\t\t\t\t\t", "date": "2019.03.09", "title": "Ето я нашата Ружа била рекордите по измама на Мадоф и Цецо Мустака с 3,4 милиарда евро!"}
{"url": "http://www.bnews.bg/article/257999-megan_markal_izrazi_nadezhda_deteto_da_poeme_po_neynite_stapki", "text": "\n Херцогинята на Съсекс Меган Маркъл изрази надежда детето, което очакват напролет със съпруга й принц Хари, да поеме по нейните феминистки стъпки, предаде Ройтерс. \r\nБившата американска актриса каза това на дебат в Кингс Колидж в Лондон по случай Международния ден на жената, 8 март. \r\nПопитана как първото й дете се отнася с нея, 37-годишната Меган отговори: \"Много добре.\" \r\n  \r\nТя разказа, че е гледала по Нетфликс документален филм за феминизма и едно от нещата, които е чула (от бременни феминистки), е било: \"Усещам ембрионалното ритане на феминизма\". \r\n\"Обичам това. Така че момче или момиче, или каквото и да бъде (нашето дете с Хари), ние се надяваме, че случаят ще е такъв, с нашата малка подутина\", заяви Меган. \r\n\r\n   \r\n \n\t\t\t\t\t\t", "date": "2019.03.09", "title": "Меган Маркъл изрази надежда детето ѝ да поеме по нейните стъпки\r\n"}
{"url": "http://www.bnews.bg/article/257997-sasht_zaplashiha_turtsiya_s_tezhki_posledstviya_ako_kupyat_ruski_raketi_es_400", "text": "\n Ако Турция купи руската отбранителна ракетна система С-400 я очакват „тежки последствия“, защото това ще повлияе на сделката за изтребителите F-35 и американската зенитно-ракетна система „Пейтриът“, съобщава Анадолската агенция, цитирана от БГНЕС. \r\n\r\n Говорителят на Пентагона Чарлс Самърс заяви, че решението на Турция да приеме руската защитна система „ще означава, че тя не иска да има достъп до ракети „Пейтриът“ и самолети F-35“. \r\n\r\n По-рано тази седмица генерал Къртис Скапароти заяви пред Сенатска комисия, че се надява Турция да преосмисли решението си за покупката на руската ракетна система С-400. Скапароти, който е един от високопоставените командири в НАТО, посочи няколко проблема на руските ракети, включително несъвместимост със системите на Алианса и заяви, че „С-400 е проблем за всички наши самолети, но по-специфично за изтребителите F-35“. \r\n\r\n След продължителни и неуспешни преговори за закупуване на системи за противовъздушна отбрана от САЩ, през 2017 г. Анкара реши да купи руски системи за противовъздушна отбрана С-400. \r\n\r\n Този ход беше критикуван от Пентагона, който предупреди, че закупуването на С-400 ще навреди на турско-американските отношения и ролята на Турция в НАТО. \r\n \n\t\t\t\t\t\t", "date": "2019.03.09", "title": "САЩ заплашиха Турция с „тежки последствия“, ако купят руски ракети Ес-400"}
{"url": "http://www.bnews.bg/article/257992-katrin_taseva_vodi_v_mnogoboya_v_portugaliya", "text": "\n Катрин Тасева води във временното класиране на многобоя на международния турнир по художествена гимнастика в Лисабон, Португалия. След изиграването на съчетанията с първите два уреда - бухалки и лента, българската гимнастичка получи обща оценка от 39,700 точки. \r\n\r\n За изпълнението си с бухалки тя бе оценена с 20,050 точки, а за съчетанието с лента - с 19,650. \r\n\r\n Втора във временното класиране е друга българка - Невяна Владинова. Тя е с обща оценка 38,100 (бухалки - 19,600, лента - 18,500). \r\n\r\n Татяна Воложанина е пета (35,250 обща оценка), Боряна Калейн е осма (32,500 обща оценка). \r\n\r\n Днес предстои гимнастичките да изиграят съчетанията си с обръч и топка, които ще определят шампионката в многобоя. Финалите на отделните уреди са в неделя (10 март). \r\n\r\n На турнира в Португалия участие взимат предимно местни гимнастички. Българките са сочени за безспорни фаворитки в тяхната конкуренция.  \r\n \n\t\t\t\t\t\t", "date": "2019.03.09", "title": "Катрин Тасева води в многобоя в Португалия"}
{"url": "http://www.bnews.bg/article/257994-geri_nikol_tsenata_na_slavata_e_skapa", "text": "\n „Не си представях славата точно така, но винаги съм искала да успея“ - това сподели певицата Гери-Никол пред БНТ. Цената на славата е скъпа - тя е нож с две остриета, сподели тя. \r\n\r\n „Родената за слава“ певица не пропусна възможността да благодари на родителите си за доброто възпитание, което са ѝ дали. Гери-Никол заяви, че носи отговорността си на кумир по възможно най-добрия начин. \r\n\r\n „Аз не съм учител, аз съм артист“, изтъкна тя. \r\n  \r\n \n\t\t\t\t\t\t", "date": "2019.03.09", "title": "Гери-Никол: Цената на славата е скъпа"}
{"url": "http://www.bnews.bg/article/258002-pochina_aktyorat_vladimir_etush", "text": "\n Актьорът Владимир Етуш почина на 97 години в болница, където е откаран вчера, съобщи ТАСС. \r\n  \r\nЕтуш става много популярен с ролите си във филмите \"Кавказка пленница\", \"Дванадесет стола\", \"Иван Василиевич сменя професията си\", \"Соларис\", \"Приключенията на Буратино\". \r\n\r\n Главните му изяви обаче са на сцената. Цялата му кариера е в театъра \"Е. Вахтангов\" в Москва. Играе в пиеси на Шекспир, Молиер, Бърнард Шоу. \r\n  \r\nУчаствал е във Втората световна война, награден е с ордени, а през 1944 г. е демобилизиран след тежко раняване. \r\n  \r\nВладимир Етуш, който е народен артист на СССР, е лауреат на държавната награда на Руската федерация в областта на литературата и изкуството, печелил е награди \"Кумир\", \"Кристална Турандот\". Кавалер е на ордена \"За заслуги пред Отечеството\". \r\n \n\t\t\t\t\t\t", "date": "2019.03.09", "title": "Почина актьорът Владимир Етуш"}
{"url": "http://www.bnews.bg/article/257990-patsient_otkri_ogan_v_prazhka_bolnitsa_i_rani_dvama_dushi", "text": "\n Пациент откри огън в болница в чешката столица Прага и рани двама болни, намирали се в неговата стая, предадоха световните агенции, цитирани от БТА. Инцидентът е станал около полунощ. Един от ранените е в тежко състояние. \r\n\r\n Нападателят и двамата ранени са лежали в една и съща болнична стая в отделението по хематология. Полицията води разследване на мотивите на нападателя, който бил обезоръжен от медицинските сестри, чули изстрелите.  \r\n \n\t\t\t\t\t\t", "date": "2019.03.09", "title": "Пациент откри огън в пражка болница и рани двама души"}
{"url": "http://www.bnews.bg/article/257984-venetsuela_obvini_sasht_za_mashtabnoto_spirane_na_toka_v_stranata", "text": "\nПравителството на президента Николас Мадуро обвинява Съединените щати за аварията, която прекъсна електрозахранването и потопи Венецуела в хаос. Те заявиха, че ще предоставят на ООН „доказателства” за отговорността на САЩ, съобщава БГНЕС. \r\n\r\nТази информация ще бъде предадена на делегация на Върховния комисариат на ООН по правата на човека, която се очаква да пристигне в Каракас, заяви министърът на комуникациите и информацията Хорхе Родригес. \r\n\r\n„След няколко дни във Венецуела ще пристигне делегация от Службата на ООН по правата на човека, оглавявана от Мишел Бачелет, ще ѝ дадем доказателства за американското участие”, каза г-н Родригес в реч, излъчена по обществената телевизия на Венецуела. \r\n\r\nВенецуела е потопена в хаос от гигантско прекъсване на електрозахранването, което засегна почти цялата страна в четвъртък, въпреки че токът да беше частично възстановен в петък в някои квартали на Каракас. Властите твърдят, че саботажът парализира най-голямата електроцентрала във Венецуела, тази в Гури, в южната част на страната. \r\n\r\nЕкспертите обясняват провала с липсата на държавни инвестиции за поддръжката на инфраструктурата. В продължение на десетилетие, прекъсванията на електрозахранването са често срещани във Венецуела, но сегашното спиране на тока е най-тежкото и сериозно.  \n\t\t\t\t\t\t", "date": "2019.03.09", "title": "Венецуела обвини САЩ за мащабното спиране на тока в страната"}
{"url": "http://www.bnews.bg/article/257998-nezakonni_kamari_s_bokluk_niknat_kray_topolovgrad", "text": "\n Десетки незаконни сметища никнат всеки ден край Тополовград. Наш зрител сигнализира, че те се разрастват. Тъй като кметът е забранил да се глобяват хората, от общината не успяват да се справят с проблема. \r\nПлощта на най-голямото сметище в района е няколко декара. Въпреки че периодично общината го почиства, вместо да изчезва, сметището се разраства и дори обхваща близката гора.  \r\n\r\n Каруцата на Сашо е пълна с боклук и само присъствието на екипа на bTV го отказва да го изхвърли отпадъците сред природата. Така съдовете за смет пред къщите стоят празни, а незаконното сметище расте. \r\n\r\n „Обикновено в краищата на града, кой където живее – е решил, че е по-лесно, вместо на определените за това места, да си изхвърли сред природата боклука”, Тоня Бакалова, началник  отдел „Общ. Собственост”, община Тополовград. \r\n\r\n От общината казват, че  почистват нерегламентираните сметища поне веднъж месечно.  Показват и снимки от свършена работа. Но седмица по-късно, отново има боклук и никой не търси нарушителите. \r\n\r\n Регистрираните незаконни сметища само около Тополовград са четири. От екоинспекцията  започват проверка. За общината ще има предписание и срок, в който да ги почистят. При неспазванe, глобата за общината е от 2 хил. лв. до 20 хил. лв. \r\n \n\t\t\t\t\t\t", "date": "2019.03.09", "title": "Незаконни камари с боклук никнат край Тополовград"}
{"url": "http://www.bnews.bg/article/257991-barekov_s_lyubopitni_razkritiya_za_sreshtata_mu_s_tramp_v_sasht_na_koyato_prisastva_po_ofitsialna_pokana_evrodeputatat_prav_e_povdignal_vaprosa_za_obezshtetenie_na_balgariya_sled_porazheniyata_ot_sanktsiite_sreshtu_rusiya", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", евродепутатът и водещ на предаването Николай Бареков разказа за седмицата, която проведе в САЩ, на среща с президента Доналд Тръмп.  \r\n\r\n Това е втора среща на евродепутата с Тръмп. Лидерът на ББЦ сподели своите наблюдения, че Тръмп е станал още по-голям \"политически актьор\" по неговите думи. Бареков присъства на форум на американските републиканци по официална покана. Този форум е представлявал годишна среща на американските консерватори. На него са присъствали 10 000 републиканци и консерватори от САЩ и около 100 гости от целия свят. \r\n\r\n Бареков сподели, че речта на американския президент е продължила малко по- малко от 3 часа. Тръмп е направил цялостен обзор на международната политика и е дал ясна заявка за втори мандат. От видеата, предоставени от Бареков и екипа му се вижда, че залата е препълнена със симпатизанти на държавния глава. \r\n\r\n БиНюз отбелязва, че българите, които могат да припарят на една ръка разстояние до президента на САЩ са единствено премиерът Борисов, президентът Радев и евродепутатът Николай Бареков. В тази връзка, лидерът на ББЦ заяви, че е допуснат на грандиозния форум не като евродепутат, а като личен приятел на администрацията на президента Тръмп.  \r\n\r\n Запитан дали е бил потърсен от българските институции по повод присъствието му на голямото събитие, Бареков сподели, че е бил потърсен, но не от институции, свързани с Министерски съвет и Президентството. Евродепутатът е бил помолен да предаде известни послания към администрацията на Тръмп. Инициаторите на молбата са имали информация, че лидерът на ББЦ ще бъде приет в държавния департамент на САЩ и че ще проведе среща с човека, който формира политиката в САЩ.  \r\n\r\n Бареков издаде, че в Белия дом се говори открито за корупцията в България и съмнителното управление. Гостът и водещ бе категоричен, че не е \"подлога на американците\". Той работи много добре с тях, но поддържа балансирана позиция и има комуникация и с руското правителство.  \r\n\r\n По повод санкциите срещу Русия, от които са засегнати основно европейски страни, евродепутатът констатира, че българското правителство доминиращо през последните 5 години не защити пострадалите от санкциите. Известно е, че същите санкции са жесток удар върху българския бизнес. В тази връзка, българският евродепутат и член на АКРЕ (Алианс на европейските консерватори и реформисти) е решил да вземе нещата в свои ръце, като повдигне този въпрос пред държавния департамент в САЩ. Акт, който никой български народен представител не е подел до момента.  \r\n\r\n В заключение Бареков отправи съвет към така наречените \"Патриоти\" да не лъжат избирателите си, че ще свалят санкциите към Русия, а да бъдат реалисти, като обяснят на симпатизантите си, че това е сложен въпрос, който ще бъде разгледан и ще се потърси начин за компенсация за третите страни.   \r\n\r\n   \r\n\r\n   \r\n \n\t\t\t\t\t\t", "date": "2019.03.09", "title": "Бареков с любопитни разкрития за срещата му с Тръмп в САЩ, на която присъства по официална покана! Евродепутатът пръв е повдигнал въпроса за обезщетение на България, след пораженията от санкциите срещу Русия!"}
{"url": "http://www.bnews.bg/article/257987-intsident_tezhka_katastrofa_na_okolovrastnoto_v_sofiya", "text": "\n Тежка катастрофа на Околовръстното в София, потвърдиха за NOVA от МВР. Лек автомобил е самокатастрофирал на разклона за Казичене. На място е загинал шофьорът на колата и неговата спътничка. \r\n\r\n Движението не е затруднено. Причината за инцидента се изяснява. \r\n \n\t\t\t\t\t\t", "date": "2019.03.09", "title": "ИНЦИДЕНТ! Тежка катастрофа на Околовръстното в София "}
{"url": "http://www.bnews.bg/article/257986-brexit_mozhe_da_bade_otlozhen_nay_mnogo_s_nyakolko_sedmitsi", "text": "\n Председателят на Европейския парламент Антонио Таяни заяви, че е от решаващо значение да бъде предотвратено хаотичното излизане на Великобритания от ЕС без споразумение, предаде Ройтерс, цитирана от БТА. \r\n\r\n \"\"Твърдият\" Brexit би бил катастрофа за британската икономика и би навредил и на Европейския съюз\", аргументира се Таяни в интервю за германски вестници от групата \"Функе\". Той подчерта, че излизането на Великобритания от ЕС, планирано за 29 март, може да бъде отложено най-много с няколко седмици. \r\n\r\n Британският министър за Brexit Стивън Баркли отхвърли новото предложение на европейския главен преговарящ Мишел Барние за решаване на основния препъникамък в процеса на развода - т. нар. предпазен механизъм за ирландската граница, предаде ДПА, цитирана от БТА. \r\n\r\n В петък Барние каза, че ЕС ще позволи на Великобритания да излезе едностранно от митническия съюз, при запазване на другите елементи от предпазния механизъм, предвиден за избягване на възстановяване на контрола по границата между британската провинция Северна Ирландия и Република Ирландия.  \r\n\r\n По същество предложението се свежда до това Северна Ирландия да напусне ЕС заедно с останалата част от Обединеното кралство, но да остане част от общия европейски пазар, докато Брюксел и Лондон договорят търговско споразумение. Тази идея обаче вече бе отхвърлена от Великобритания. \r\n\r\n \"Сега не му е времето за повтаряне на стари аргументи\", написа британският министър за Brexit в Twitter, отговаряйки директно на европейския главен преговарящ в социалната мрежа. \r\n\r\n Великобритания представи ясни нови предложения. Сега трябва да договорим балансирано решение, което да може да работи и за двете страни\", призова Баркли. \r\n\r\n Заместник-лидерът на Демократичната юнионистка партия (ДЮП) Найджъл Додс също отхвърли категорично предложението на европейския главен преговарящ. \r\n\r\n \"То не е нито реалистично, нито функционално\", каза Додс, чиято малка северноирландска формация крепи в британския парламент правителството на малцинството на консерваторите. Той се аргументира, че предложението на Барние \"не зачита факта, че конституционно и икономически Обединеното кралство е едно цяло\". \r\n\r\n Във вторник Камарата на общините ще се произнесе за втори път по договореното от британската премиерка Тереза Мей споразумение за Brexit. Ако долната камара на британския парламент отново отхвърли сделката, както вече направи през януари, то тя ще трябва да се произнесе в сряда и четвъртък дали иска излизане от ЕС без споразумение или кратко отлагане на Brexit, припомня Ройтерс. \r\n\r\n Примерът на Великобритания ще разубеди други страни за напуснат Европейския съюз, каза още Таяни. Той призова за реформиране на ЕС, но в същото време подчерта необходимостта  \r\nот единство в блока. \r\n \n\t\t\t\t\t\t", "date": "2019.03.09", "title": "Brexit може да бъде отложен най-много с няколко седмици"}
{"url": "http://www.bnews.bg/article/257996-87_raneni_pri_sblasak_mezhdu_feribot_i_kit_v_yaponiya", "text": "\n Най-малко 87 души пострадаха при сблъсъка на високоскоростен ферибот с огромно морско животно, вероятно кит, в Япония, съобщава АФП, цитирана от БГНЕС. Петима от ранените са е тежко състояние, съобщиха от японската брегова охрана. Инцидентът е станал малко преди фериботът да пристигне на остров Садо от пристанището на Ниигата със 120 пътници и 4 души екипаж на борда. \r\n\r\n По всяка вероятно плавателният съд е ударил кит – морско животно, което е често срещано в района. По ферибота са били нанесени сериозни щети, което означава, че морският бозайник е бил особено голям, а ударът силен. \r\n \n\t\t\t\t\t\t", "date": "2019.03.09", "title": "87 ранени при сблъсък между ферибот и кит в Япония"}
{"url": "http://www.bnews.bg/article/257989-barekov_sabitieto_na_angel_dzhambazki_e_parodiya_na_konservatizma_mediite_tirazhirat_falshiva_novina", "text": "\n Ангел Джамбазки лъже, медиите тиражират фалшиви новини. Това заяви евродепутатът Николай Бареков в предаването “Бареков и Байрактаров без цензура”, което се излъчва всяка събота на живо по телевизия Евроком. \r\nПоводът е обявената за днес и масово рекламирана от Джамбазки годишна конференция на АКРЕ, която всъщност реално ще се осъществи на 22 март, а организатор и домакин ще бъде единствената към настоящия момент легитимна консервативна партия “Презареди България - ББЦ”. \r\nБареков уточни, че всеки гражданин може сам да се убеди в това, което казва, на   на АКРЕ, където е публикуван календар с предстоящи събития( . \r\nНа интернет адреса не само се вижда, че годишната конференцията на консерваторите в София ще бъде на 22 март, а и че говорители ще бъдат председателят на Алианса Ян Захрадил, изпълнителният директор на формациятa Ричард Милсъм и евродепутатът Николай Бареков. \r\nАнгел Джамбазки има право да прави свои конгреси, но лъже, че събитието ще е годишна конференция на АКРЕ, категоричен е той. Това ще е форум, на който ще присъстват само българи, като основни гости ще са Каракачанов и Нено Димов, увери Бареков. \r\nТази пародия издава страха на патриотите, категоричен е евродепутатът. \r\nНа въпрос кой плаща тази масивна реклама и организация на събитието, евродепутатът посочи, че варинатите на финансиране са два - или от бюджета на Групата на ЕКР, предвиден за “лични конференции” или от джоба на самия Ангел Джамбазки. \r\nБареков уточни още, че един такъв конгрес струва от порядъка на половин милион, като подчерта, че годишната конференция в София на консерваторитв, която ще се проведе на 22 март и неговата партия ще е домакин, се финансира изцяло от Алианса, който като легитимна формация, призната от ЕП, получава европейско финансиране. \r\n \n\t\t\t\t\t\t", "date": "2019.03.09", "title": "Бареков: Събитието на Ангел Джамбазки е пародия на консерватизма, медиите тиражират фалшива новина"}
{"url": "http://www.bnews.bg/article/257993-ekstraditsiyata_na_arabadzhievi_ispanskite_vlasti_se_zapoznavat_s_dokumentite_ot_balgariya", "text": "\n Документите за екстрадиция на Ветко и Маринела Арабаджиеви вече са изпратени в Испания. \r\nВ момента семейството е в ареста. Очаква се властите в Мадрид през следващите две седмици да преценят, в зависимост от обвинението, къде да се гледа делото за екстрадиция. \r\n\r\n Във вила Меладин в курортното селище Кабрера де мар, бяха открити Арабаджиеви. Имотът е собственост на Георги Семерджиев, когото Софийската районна прокуратура ще разследва за укривателство. \r\n\r\n Къщата е обитаема и в момента, предаде специалният пратеник на bTV в Испания – Рада Домусчиева. Те обаче отказват коментар. \r\n \n\t\t\t\t\t\t", "date": "2019.03.09", "title": "Екстрадицията на Арабаджиеви: Испанските власти се запознават с документите от България"}
{"url": "http://www.bnews.bg/article/257988-mvr_s_podrobnosti_za_spetsaktsiyata_v_noi_silistra_obnovena", "text": "\n Шестима души са привлечени към наказателна отговорност след вчерашната акция в НОИ – Силистра, при която беше задържан и директорът Милен Пенчев, стана ясно на брифинг на прокуратурата и МВР. Разбитата схема е за издаване на фалшиви документи за трудов стаж за получаване на висока пенсия. \r\n\r\n Обвиненията са за членуване в организирана престъпна група.  \r\n\r\n Установено е, че по телефона Пенчев е диктувал на началника на отдел „Отпускане на пенсии” лични данни на лица, които са искали да получават пенсии, за които нямат право. \r\n\r\n „Тя е записвала на бележка абревиатурата „СМЧ – Пенчев”, тоест „Силно мой човек - Пенчев”. С тези отбелязвания служителите знаели, че това са близки до директора хора. По този начин самите пенсионни досиета се изготвяли по-бързо и безпроблемно, не са се извършвали нужните проверки”, обясни Сийка Милева, говорител на Специализираната прокуратура. \r\n\r\n Лицата, които са се възползвали, от такива пенсии, са били от различни прослойки, включително бивши кметове, заместник-кметове и общински съветници.  \r\n\r\n До момента момента разследващите са установили, че по схемата отпуснати пенсии на около 20 души, обясни наблюдаващият прокурор Димитров. Установено е, че те никога не са работили в предприятията, отбелязани в трудовите книжки. Обикновено се е удостоверявал стаж като миньори, тъй като пенсията е висока и това дава възможност и за по-ранно пенсиониране. \r\n\r\n По думите му става въпрос за пенсии от над 600 лв., като някои суми дори са били „таванът” по закон. Тези хора въобще не са имали право на пенсия, някои от тях нямат почти никакъв трудов стаж, посочи още наблюдаващият прокурор. \r\n\r\n Предстои да се прецени за кои от обвинените да бъде поискана постоянна мярка „Задържане под страна”, обясни наблюдаващият прокурор Николай Димитров. \r\n\r\n Част от членовете на групата са били ангажирани с изготвянето на фалшиви удостоверения за трудов стаж. По случая са разпитани множество свидетели. \r\n \n\t\t\t\t\t\t", "date": "2019.03.09", "title": "МВР с подробности за спецакцията в НОИ – Силистра(ОБНОВЕНА)"}
{"url": "http://www.bnews.bg/article/257985-tramp_iska_poveche_pari_ot_sayuznitsite_za_amerikanskite_bazi_na_tyahna_teritoriya", "text": "\nПрезидентът на САЩ Доналд Тръмп иска съюзниците да плащат повече за американските военни бази на тяхна територия. Това предаде Франс прес, като се позова на двама представители на Пентагона, пожелали да запазят анонимност. \r\n\r\nЕдиният от тях каза, че Белият дом е натоварил министерството на отбраната със задачата да изчисли сумата, която може да бъде получена от съюзниците, потвърждавайки информация на агенция „Блумбърг”. \r\n\r\nСпоред „Блумбърг” Тръмп иска Германия, Япония и други страни, където САЩ имат военни бази, да платят по-голям дял от разходите – около 50%, \"за привилегията да ги приютяват\".Това означава, че цената за някои държави ще се увеличи пет или дори шест пъти. \r\n\r\nПопитан за коментар по темата, Гарет Маркис, говорител на Съвета за национална сигурност към Белия дом, припомни, че американският президент \"призова съюзниците от НАТО да изпълнят целта от 2% от БВП за своя бюджет за отбрана, което позволи 100 милиарда долара нови разходи\" в тази област. \r\n\r\nПрез януари Тръмп каза, че някои от съюзниците са \"толкова богати, че лесно биха могли да плащат цената за своята защита\".  \n\t\t\t\t\t\t", "date": "2019.03.09", "title": "Тръмп иска повече пари от съюзниците за американските бази на тяхна територия"}
{"url": "http://www.bnews.bg/article/257995-spetsprokuraturata_iska_zadarzhane_pod_strazha_za_12_dushi_po_deloto_orlandovtsi", "text": "\nСпециализираната прокуратура внесе в Специализирания наказателен съд искания за налагане на мерки за неотклонение „задържане под стража” за 12 души по делото „Орландовци”, съобщава „Фокус”. \r\n\r\nЗа останалите двама обвинени искания не са внесени, тъй като единият в момента изтърпява наказание „Лишаване от свобода” за друго престъпление, а вторият не е намерен. \r\n\r\nТой е обявен е за издирване и предстои да му бъде предявено обвинение. Предстои съдът да насрочи час за съдебното заседание. \r\n\r\nПрестъпната група се е занимавала с разпространение на наркотици, грабежи и кражби. По данни на разследващите, те са свързани с клана на Гольовците, който беше заподозрян за убийството след масов бой в Кюстендил на 17 февруари. \r\n\r\nПо информация на МВР, групата е била подпомаганa и от двама полицейски служители.  \n\t\t\t\t\t\t", "date": "2019.03.09", "title": "Спецпрокуратурата иска „задържане под стража” за 12 души по делото „Орландовци”"}
