{"url": "http://www.bnews.bg/article/265537-doyde_red_i_na_bozhkov_obvinen_e_v_sedem_prestapleniya_i_interpol_go_izdirva_za_arest", "text": "\n Васил Божков е със 7 обвинения и е обявен за общодържавно и международно издирване. Това съобщи главният прокурор Иван Гешев. \r\n\r\n „Изготвена е европейска заповед за арест, тъй като е установено, че същият е изпуснал границите на страната”, каза още обвинител номер 1. \r\n\r\n Заедно с него органите на реда търсят и дясната му ръка Георги Попов, който държи 87% от акциите на ФК \"Левски\" и е акционер в \"Националната лотария\". \r\n\r\n Преди часове Васил Божков не пожела да уточни къде се намира. Единствено поясни, че е на телефона си и има готовност да се отзове, ако бъде призован от прокуратурата. \"Не се крия\", категоричен беше бизнесменът. \r\n\r\n По-рано днес Спецпрокуратурата и полицията влязоха в офисите на холдинга му, както и в кабинетите на \"Националната лотария\" и в Комисията по хазарта, откъдето бяха отведени служители. \r\n \n\t\t\t\t\t\t", "date": "2020.01.29", "title": "Дойде ред и на Божков! Обвинен е в седем престъпления и Интерпол го издирва за арест"}
{"url": "http://www.bnews.bg/article/265532-vasil_bozhkov_progovori_nikoy_ne_me_izdirva", "text": "\n Нищо не знам. Мен да ме издирват? Никой не ме издирва, никой не ми се е обаждал. Това заяви пред БГНЕС Васил Божков, собственик на офисите, които са обект на проверки от страна на полицията и прокуратурата. \r\n\r\n Не знам какво се случва, добави Божков. Като разбера, може би ще коментирам. Нищо не знам в момента. На разположение съм на органите по всяко едно време, подчерта още един от най-богатите българи. \r\n\r\n Припомняме, че прокурори и полиция влязоха рано тази сутрин в Държавната комисия по хазарта, има задържани. \r\n\r\n Полицейска и прокурорска проверка има в централата на “Нове холдинг”, собственост на Васил Божков. Сградата се намира на улица “Московска”, недалеч от храма “Свети Александър Невски”. Полицейска акция има в офис на Националната лотария на улица „Фритьоф Нансен“ в столицата. Акцията е под ръководството на Спецпрокуратурата, но подробности за нея не се съобщават. По същото време има проверки и в бившата резиденция в парк „Витоша“, за която също се смята, че е свързана с бизнесмена.  \r\n \n\t\t\t\t\t\t", "date": "2020.01.29", "title": "Васил Божков проговори: Никой не ме издирва"}
{"url": "http://www.bnews.bg/article/265539-szo_s_izvanredna_sreshta_za_koronavirusa", "text": "\n Комитетът по извънредните ситуации на Световната здравна организация ще проведе среща в четвъртък за трети път за седмица, съобщават световни агенции. \r\n\r\n Комитет ще прецени дали е необходимо да се обяви международно извънредно положение в сферата на общественото здраве заради разпространението на новия коронавирус. \r\n\r\n Рискът да се разпространи заболяването във Финландия все още е малък \r\n\r\n В съобщение на организацията се казва, че Комитетът ще посъветва генералния директор дали вирусът представлява заплаха и какви препоръки трябва да се направят. Съобщението е публикувано преди пресконференция на експерта от СЗО Майк Райън, който посети Китай. \r\n\r\n Комитетът по извънредните ситуации, в който участват 16 независими експерти, на два пъти отказа миналата седмица да обяви международно извънредно положение. Но шефът на СЗО Тедрос Аданом Гебрейесус, който наскоро се върна от визита в Китай, написа в \"Туитър\", че ще свика Комитета, за да се обсъди дали да се вземе решение. \r\n\r\n Решението да се свика среща предимно се основава на увеличения брой на случаите, на доказателствата, че се предава от човек на човека и че има случаи и извън Китай. \r\n\r\n До момента в 15 държави има случаи на коронавирус. Най-малко 132 души са починали от вируса, а повече от 6000 са заболели. \r\n \n\t\t\t\t\t\t", "date": "2020.01.29", "title": "СЗО с извънредна среща за коронавируса\r\n"}
{"url": "http://www.bnews.bg/article/265536-10_hilyadi_iskat_ostavka_na_pravitelstvoto_pred_ministerski_savet", "text": "\n Ресторантьори и хотелиери пробиха полицейския кордон и блокираха движението на булевард ”Цар Освободител”. Стигна се до сблъсъци с полицията. Демонстрантите искат оставка на правителството. \r\n\r\n Те протестират против наредбата за касовите апарати, която трябва да въведе нов софтуер, свързан с Националната агенция за приходите. Към протестите се включиха и други недоволни от управлението на страната. Първоначално протестът, който е многохиляден, започна пред Народното събрание. \r\n\r\n Множеството от хора след това се премести под прозорците на премиера Бойко Борисов. Всички скандират \"Мафия\" и \"Оставка\". Протестиращите помежду си споделят негодуванието си за повалените политики в различни области- МВР, здравеопазване, икономика и т. н.  В момента хората се насочват отново към НС. Те зе зарекоха да стачкуват докато правителството не подаде оставка. \r\n \n\t\t\t\t\t\t", "date": "2020.01.29", "title": "10 хиляди искат оставка на правителството пред Министерски съвет"}
{"url": "http://www.bnews.bg/article/265529-volen_i_mareshki_betoniraha_borisov_karakachanov_i_simeonov_vav_vlastta", "text": "\n Депутатите на Волен Сидеров и Воля бетонираха правителството при гласуването на днешния вот на недоверие. 124 депутати от ГЕРБ, Обединени патриоти, Атака и още двама независими, а ако прибавим и партия Воля, която гласува въздържал се , правителството спокойно може да продължи да съсипва България. Оказва се, че имаме депутати, които искат стабилно съсипване на държавата ни, имаме депутати, които днес гласуваха некадърници да грабят и със заграбените от народа пари да мачкат и налагат диктатура върху най-бедния народ, който освен, че мизерства гладен, вече няма и вода за пиене, а както се очертава скоро няма да има и въздух за дишане. \r\n \n\t\t\t\t\t\t", "date": "2020.01.29", "title": "Волен и Марешки бетонираха Борисов, Каракачанов и Симеонов във властта!"}
{"url": "http://www.bnews.bg/article/265531-premierat_zabrani_na_ministrite_si_da_se_mesyat_v", "text": "\n В конфликта между други институции ви забранявам да се месите и коментирате – това не е наша работа. Имате си дружи ежедневни и много важни задачи. Така се обърна премиерът Бойко Борисов към министрите си в началото на днешното правителствено заседание по повод конфликта между главния прокурор Иван Гешев и президента Румен Радев. \r\n\r\n Единственото, на което наскоро е реагирах, е да отговоря на президент Румен Радев след обвиненията му, че не е присъствал на консултациите за изборния процес. Не бях поканен, бяха поканили Томислав Дончев. Ако някой си мисли, че може да ми кани министрите без да ме уведомява мен – за мен това е тенденциозно и не е правилно. Няма случай, в който Радев да ми е поискал министри и аз да съм отказал. Но да не ме каниш, да се опитваш да ми дърпаш хората и да казваш, че Борисов не е отишъл...По другите теми не участваме и не взимаме отношение. Не е наша работа. Като ви питат, това отговаряте. Реагираме само когато сме нападнати с лъжа ние. И аз го направих, добави той. \r\n\r\n Опитаха се БСП и ДПС да оформят нова коалиция. Прекрасно знаем как управляваха при Орешарски. Благодаря на двете формации в парламента, които подкрепиха правителството – Обединени патриоти и ГЕРБ, заяви Борисов. \r\n \n\t\t\t\t\t\t", "date": "2020.01.29", "title": "Премиерът забрани на министрите си да се месят в ..."}
{"url": "http://www.bnews.bg/article/265535-petima_v_aresta_za_prane_na_pochti_2_mln_lv", "text": "\n Служители на отдел „Икономическа полиция“ и отдел „Разследване“ при ОД на МВР-Варна, под ръководството и надзора на Окръжната прокуратура в града, реализираха специализирана полицейска операция във връзка с досъдебно производство за престъпление по чл. 253 от НК - „пране на пари“ \r\n\r\n При извършените действия по разследване на случая са претърсени 10 адреса във Варна, Аксаково и Полски Тръмбеш. Действията са втори етап от работата по случай, касаещ „пране на пари“ -  900 000 евро. \r\n \r\nСредствата са от измама, осъществена в Швейцария, и са преведени по банкова сметка на българско търговско дружество, т.нар. „бушон“. В хода на действията по разследване е установена система от последвали преводи към различни сметки на български граждани, търговски дружества в България и в чужбина. \r\n\r\n Средствата се били преразпределяни и теглени в брой от поставени лица, които са ги предавали на следващо ниво на организацията, а след това - на организатора. При претърсванията са намерени и иззети множество доказателства, относими към престъпната дейност - рутери от засечените IP адреси, настолни и преносими компютри, таблет, мобилни телефони, СИМ карти, множество флаш - памети и други. \r\n \r\nУстройства за съхранение на данни, ел. подпис, устройства за банкиране, банкови карти на български и чужди банки, неистински печати на две търговски банки и печати на засечените търговски дружества, както и банкови документи. Намерен и иззет е пистолет без документи. \r\n\r\n За срок от 24 часа са задържани 5 лица, добре известни на органите на реда за кражби, грабежи, обсебване и вещно укривателство.  На предходен етап от работата по случая, организаторът на схемата е задържан и приведен в Затвор-Варна. \r\n \r\nСъщият е бил издирван във връзка с влязла в сила присъда „лишаване от свобода“ и червена бюлетина на Интерпол. Мъжът има множество криминални прояви за различни престъпления. \r\n \n\t\t\t\t\t\t", "date": "2020.01.29", "title": "Петима в ареста за пране на почти 2 млн. лв."}
{"url": "http://www.bnews.bg/article/265540-osadiha_tsik_za_propusnati_polzi", "text": "\n   \r\n\r\n Бившият общинския съветник Десислава Йорданова от групата на пловдивските социалисти, спечели окончателно дело за пропуснати ползи срещу Централната избирателна комисия. \r\n\r\n \r\nРешението на Върховния административен съд е от 29.01.2020 година и не подлежи на обжалване. \r\nНеин адвокат е популярният пловдивчанин Кристиан Гьошев - известен с битките си за справедливост срещу държавните и общински администрации. \r\n\r\n \r\nЙорданова, която е дъщеря на депутата от БСП доц.Георги Йорданов - зам.-председател на комисията по здравеопазване в Народното събрание, ще получи обезщетение в размер на 2840, 96 лв. като пропуснати ползи /заплати/ за времето от 10.04.2017 г. до 14.11.2017 г., когато вместо нея Общинската избирателна комисия-Пловдив обявява за избрана Димитринка Вакрилова, за която се говореше, че гравитира около областния лидер на социалистите в Пловдив Георги Гергов. \r\n\r\n По-късно това решение на ОИК е обявено за незаконно от Върховния административен съд и комисията е принудена да обяви Йорданова за съветник. \r\nТова решение е правен прецедент в съдебната практика. До сега никой не беше търсил вреди в следствие на незаконен акт на Общинска избирателна комисия. \r\n\r\n \r\n\"Щастлив съм от крайния съдебен акт. От тук насетне се надявам това решение да кара членовете на Общински и Районни избирателни комисии, както и тези на ЦИК да са внимателни при приемането на административни актове, които навлизат в правната сфера на физически лица.\", заяви адвокат Кристиан Гьошев. \r\n\r\n \r\nОчаква се до дни, друг състав на ВАС да се произнесе с решение по идентично дело на друг пловдивски съветник - арх.Цветелин Цоневски от групата на \"Кауза Пловдив\", който близо година беше извън общински съвет, отново заради незаконно решение на пловдивския ОИК. Негов адвокат отново е Кристиан Гьошев \r\n  \r\n \n\t\t\t\t\t\t", "date": "2020.01.29", "title": "Осъдиха ЦИК за пропуснати ползи! "}
{"url": "http://www.bnews.bg/article/265526-otselya_li_kabinetat_borisov_3_pri_chetvartiya_trus", "text": "\n Кабинетът \"Борисов-3\" оцеля и при четвъртия вот на недоверие. 124 народни представители гласуваха \"против\", 102-ма \"за\" и 9 въздържали се. Опозицията - БСП и ДПС събраха само 102 гласа “за”, ГЕРБ, “Обединени патриоти” и осемте независими депутати гласуваха “против”, а “Воля” се въздържаха. \r\n\r\n Първото гласуване по процедура бе отменено заради объркване в системата. \"Системата не е виждала толкова народни представители и сее стресна\", отбеляза Цвета Караянчева. \r\n\r\n От опозицията отправиха критики, че в залата не присъства премиерът Бойко Борисов. Парламентарният шеф обаче обясни, че по правило, присъствието на министър-председателя не е задължително. \r\n\r\n Атакистът Павел Шопов обаче натърти, че по-шокиращото е, че липсва новият зам.-председател Валери Симеонов. Десислав Чуколов пък се обърна към Караянчева, като отбеляза, че вероятно ги е срам от него.   \r\n\r\n Причина за недоволството на опозицията този път бе провал на политиката по околната среда и водите. \r\n\r\n Веднага след като вотът мина, Даниела Дариткова се обърна към опозицита с думите:\"И слайд шоуто ви беше слабо.\" \r\n\r\n Красимир Ципов пък отбеляза, че вносителите на вота за последните 30 години ясно са доказали, че не могат да се справят с проблемите. \r\n\r\n Регистрираните депутати в пленарна зала бяха 156, по списък - 240. \r\n \n\t\t\t\t\t\t", "date": "2020.01.29", "title": "Оцеля ли Кабинетът “Борисов-3” при четвъртия трус? "}
{"url": "http://www.bnews.bg/article/265533-prieha_promenite_v_zakona_za_hazarta", "text": "\n Промените в Закона за хазарта минаха на първо четене със 116 гласа \"за\", 2 \"против\" и 68 \"въздържали се\".  \r\n\r\n Припомняме, че те бяха внесени от лидера на НФСБ Валери Симеонов и предизвикаха бурни реакции не само в парламента, но и в цялата държава.  \r\n\r\n Със закона се забранява организирането на хазартни игри, разпространението на билети, фишове, талони или други знаци, както и плащането на печалби на хазартни игри от лица или обекти или вериги без съответния лиценз. \r\n\r\n Текстовете предвиждат лотарийни игри, с изключение на томбола, бинго, или техните разновидности, да могат да се организират само от Държавното предприятие \"Български спортен тотализатор\". Законът предвижда в срок до 30 дни от влизане в сила, организаторите, чийто лиценз ще бъде прекратен, да учредят в полза на Държавната комисия по хазарта безусловна и неотменима банкова гаранция в размер на печалбите, които не са изплатени до този момент. \r\n\r\n Предвижда се забрана на продажбите на талони и билети с хазартна цел на по-малко разстояние от 300 метра от училищата. Това правило сега се отнася само за казината. \r\n\r\n Законът дава задължение в срок до 30 дни от влизане в сила, организаторите, чиито лиценз ще бъде прекратен да учредят в полза на Държавната комисия по хазарта безусловна и неотменима банкова гаранция в размер на печалбите, които не са изплатени до този момент. \r\n\r\n \"Целта на законопроекта е да преустанови тази съвременна пандемия, тази проказа, която уврежда здравето, имуществото и живота на закостенелите играчи\", посочи лидерът на НФСБ Валери Симеонов.  \r\n\r\n Днес предстои промените да бъдат гледани на първо четене от депутатите и в Комисията по въпросите на децата, младежта и спорта, след това се очаква да има второ четене и в Комисията по бюджет и финанси. След което предстои второ гласуване в Народното събрание.  \r\n\r\n Припомняме ви, че днес стана ясно, че от БСП промените няма да получат подкрепа. \r\n\r\n   \r\n \n\t\t\t\t\t\t", "date": "2020.01.29", "title": "Приеха промените в Закона за хазарта\r\n"}
{"url": "http://www.bnews.bg/article/265527-govoritelyat_na_geshev_s_podrobnosti_za_spetsaktsiyata_sreshtu_bozhkov", "text": "\n \"В момента се провеждат действия по претърсване в дома и офисите на Васил Божков\", заяви пред БЛИЦ Сия Милева, говорител на главния прокурор Иван Гешев. \r\n  \r\n\r\n \"Действия по претърсване и изземване на документи се провежда и в Държавната комисия по хазарта. Операцията е продължение от действията на МВР и Специализираната прокуратура от миналата седмица\", посочи прокурор Милева пред БЛИЦ. \r\n\r\n Рано тази сутрин екипи на полицията обсадиха офисите и домашните адреси на Васил Божков в София. По неофициални данни има арести в Държавната комисия по хазарта. \r\n\r\n \r\n  \r\n \n\t\t\t\t\t\t", "date": "2020.01.29", "title": "Говорителят на Гешев с подробности за спецакцията срещу Божков! "}
{"url": "http://www.bnews.bg/article/265530-vasil_bozhkov_e_izbyagal_ot_stranata_shte_bade_izdirvan_ot_interpol", "text": "\n Бизнесменът Васил Божков е избягал, според информация той е в неизвестност от неделя, съобщи novini.bg. Божков ще бъде издирван от Интерпол. \r\n\r\n Припомняме, че прокурори и полиция влязоха рано тази сутрин в Държавната комисия по хазарта, има задържани. \r\n\r\n Почти по същото време започна и полицейската акция в офис на \"Националната лотария\" на улица „Фритьоф Нансен“ в столицата. Полицейска и прокурорска проверка има и в централата на \"Нове холдинг\", която е собственост на Васил Божков. Сградата се намира на улица \"Московска\", недалеч от храма \"Ал. Невски\". Микробус на специализираните полицейски сили има в самия двор на \"Нове холдинг\". \r\n\r\n Акцията е под ръководството на Спецпрокуратурата, но подробности за нея не се съобщават. По същото време има проверки и в бившата резиденция в парк „Витоша“, за която също се смята, че е свързана с бизнесмена.  \r\n\r\n Към момента официална информация няма, но според данните от офисите на \"Нове холдинг\" край паметника \"Св. Александър Невски\" са иззети документи. \r\n \n\t\t\t\t\t\t", "date": "2020.01.29", "title": "Васил Божков е избягал от страната! Ще бъде издирван от Интерпол? "}
{"url": "http://www.bnews.bg/article/265528-prokuraturata_preustanovyavame_vsyakakvi_kontakti_s_prezidentstvoto", "text": "\n С оглед стриктното спазване на принципа за разделение на властите, главният прокурор на Република България Иван Гешев заявява, че Прокуратурата преустановява всякакви контакти с президентството, освен официалната писмена кореспонденция, до произнасяне на Конституционния съд по дело №1/2020 г. за даване на задължително тълкуване на разпоредбата на чл. 103 от Конституцията на Република България. Това съобщиха от прокуратурата. \r\n\r\n Мотив за това решение е и необходимостта да се избегнат всякакви съмнения и опити за влияние над институцията, казват още от там. Прокуратурата огласи ЗАПИСИ от СРС-та с президента Радев Разследване, при което са използвани специални разузнавателни средства (СРС) и е записан разговор между командира на Военно-въздушните сили (ВВС) ген.-майор Цанко Стойков и президента Румен Радев, е станало причина главният прокурор Иван Гешев да се обърне към Конституционния съд (КС). БЛИЦ припомня, че в понеделник Гешев поиска тълкуване на текст от конституцията, който засяга имунитета на президента срещу наказателно преследване.  \r\n \n\t\t\t\t\t\t", "date": "2020.01.29", "title": "Прокуратурата: Преустановяваме всякакви контакти с президентството\r\n"}
{"url": "http://www.bnews.bg/article/265534-kordon_ot_politsiya_pazi_deputatite_na_gerb_i_op_ot_protestirashtiya_dreben_biznes_video", "text": "\n \r\n\r\n   \r\n \n\t\t\t\t\t\t", "date": "2020.01.29", "title": "Кордон от полиция пази депутатите на ГЕРБ и ОП от протестиращия дребен бизнес!- видео"}
{"url": "http://www.bnews.bg/article/265538-vasil_bozhkov_pred_btv_tozi_pat_sa_reshili_da_me_premahnat", "text": "\n „Аз съм съществувал в България въпреки политиката. Явно този път твърдо са решили да ме премахнат. Можеха да кажат човешки и да им дам бизнеса и да не се занимавам повече с бизнес. 30 години не са малко“. Това каза в разговор за bTV бизнесменът Васил Божков. \r\n\r\n Днес от прокуратурата обявиха, че е издадена европейска заповед за арест на Божков и са му повдигнати 7 обвинения. Самият той определи обвиненията като „несериозни“. \r\n\r\n Президентът на „Нове Холдинг“ каза, че от медиите разбира, че е издирван: „Никой не ме е търсил, не знам за никакви повдигнати обвинения. Да каже (главният прокурор Иван Гешев – бел. ред.), ако иска публично, ако иска по телефона или с призовка – кога, къде да се явя и аз ще се явя точно на момента там. (…) Има си законов ред, пращат се призовки или по телефона. Ако иска г-н Гешев, публично да каже и аз ще се явя веднага“. \r\n\r\n Той заяви, че не се укрива и има възможност да се върне в България за два часа. Божков не конкретизира в коя държава се намира. Каза само, че не е в страна от Европейския съюз, но „има страни, които не са членки и са на половин час полет“. Преди да бъдат повдигнати обвиненията срещу него, плановете му били да се върне в България в средата на другата седмица. \r\n\r\n Бизнесменът отрече някога да е кадрувал в Комисията по хазарта, като добави, че дори не познавал членовете на комисията. Председателят на структурата Александър Георгиев е в ареста. \r\n\r\n По думите на Божков случващото се с него е „грубо погазване на законите“ от гледна точка на неговите човешки права: „Не мисля да давам отпор на държавата. Държавата сме всички ние. Но тая държава, ако не съблюдава законите, ние ли трябва да ги съблюдаваме?“. \r\n\r\n „Ако приемем за чиста монета (обвиненията – бел. ред.), сигурно сега са открили някакво страшно престъпление. Нали знаете, че този закон го създадоха те – отмениха точка на Кадиев, която го забраняваше и го гласуваха с точка която го разрешава“, коментира още бизнесменът относно промените в Закона за хазарта, откъдето тръгна сагата с него и с облагането на частната \"Национална лотария\". \r\n\r\n Божков подчерта, че само в неговите офиси са правени обиски, докато подобни проверки не е имало при бившите му съдружници братя Найденови, които сега са в силно обтегнати отношения с него. \r\n\r\n   \r\n \n\t\t\t\t\t\t", "date": "2020.01.29", "title": "Васил Божков пред bTV: Този път са решили да ме премахнат"}
{"url": "http://www.bnews.bg/article/265525-izvanredno_politsiya_nahlu_v_ofisa_na_vasil_bozhkov", "text": "\n Полиция се е струпала пред офис на частната \"Национална лотария\" на улица \"Фритьоф Нансен\" в столицата. На място са и представители на Спецпрокуратурата, предаде БГНЕС. Рано тази сутрин са започнали претърсвания на офиса на бизнесмена Васил Божков на \"Московска\" 43. \r\n\r\n На място има и прокурори от Специализираната прокуратура.  \r\n\r\n От държавното обвинение и МВР отказват всякаква информация. \r\n\r\n Очаквайте подробности! \r\n \n\t\t\t\t\t\t", "date": "2020.01.29", "title": "ИЗВЪНРЕДНО! Полиция нахлу в офиса на Васил Божков?"}
