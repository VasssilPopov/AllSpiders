{"url": "http://www.bnews.bg/article/262387-shokirashta_versiya_za_vnezapnata_smart_na_bugi_barabata", "text": "\n Лекарска грешка може да стои в дъното на внезапната кончина на Буги Барабата. Това твърди lupa.bg. Популярният блус музикант с рождено име Марио Събев издъхна неочаквано в събота срещу неделя само на 58-годишна възраст, а смъртта му хвърли в печал музикалното съсловие и хилядите почитатели на творчеството му. \r\n\r\n Близки до Джентълмена от „Коньовица“ разказаха, че Буги Барабата постъпил в петък привечер в софийска болница, където бил опериран от туморно образувание. Докторите успокоили роднини и приятели, че състоянието му е стабилно. Часове по-късно обаче блусарят издъхнал. \r\n\r\n Засега близките на Буги Барабата не съобщават къде е бил опериран Марио Събев и кои доктори са извършили интервенцията, тъй като очакват официалния лекарски доклад. Музикантът е страдал и от диабет, което може да е допринесло за изненадващата му кончина. Марио Събев – Буги Барабата, основа през 80-те години на миналия век бандата „Бараби Блус Бенд“, която издаде шест албума. \r\n\r\n Някогашния професионален шофьор със 17-годишен стаж в БГА „Балкан“ е автор на десетки музикални хитове, сред които изпъкват вечните хитове на Георги Минчев „Няма бира“ и „Равосметка“. В последните години от живота си Барабата бе водещ в радио „Z-Rock“ на сутрешния блок „Буги тайм“ и вечерния „Нека бъде рок“. Само месец преди изненадващата кончина на Буги Барабата, неговата група записа нов албум. Той ще излезе посмъртно до края на месец август в памет на блусаря, призна Александър Панайотов, един от музикантите в „Бараби Блус Бенд“.  \r\n \r\n  \r\n \n\t\t\t\t\t\t", "date": "2019.07.22", "title": "Шокираща версия за внезапната смърт на Буги Барабата"}
{"url": "http://www.bnews.bg/article/262386-rabotodatelite_zovat_kzk_da_proveri_energiyniya_biznes_na_hristo_kovachki", "text": "\n Четирите национално представени работодателски организации изправиха сигнал до Комисията за защита на конкуренцията (КЗК), сезирайки я да разследва действията на група участници на свободния пазар на електрическа енергия. \r\n\r\n Според КРИБ, АИКБ, БСК и БТПП тази група предприятия, която е свързана с бизнесмена Христо Ковачки, по недопустим начин нарушава принципите на свободно договаряне и конкуренция, залегнали в българското законодателство. Работодателите изтъкват, че твърденията им се базират на анализ на публично достъпна информация – на конкретни факти и обстоятелства. Те посочват, че съществена част от електрическата енергия, произвеждана от мощности частна собственост на територията на страната, е под прекия или косвен контрол на субекти, които са свързани лица по смисъла на §1 от допълнителните разпоредби на Търговския закон. \r\n\r\n Визират се следните дружества: \r\n\r\n \r\n\r\n Всички те по един или друг начин са свързани с Христо Ковачки, въпреки че голяма част от тях са офшорна собственост. Бизнесът подчертава, че електрическата енергия, произведена от гореизброените дружества, се продава на свободния пазар на електроенергия от дружеството търговец „Гранд Енерджи дистрибюшън“, което е вързано с посочените производители. Този търговец има подписан договор с „Топлофикация София“ ЕАД, представлявайки я при продажба на електрическата енергия, произведена от когенерацията на дружеството с обем 186 МW. \r\n\r\n Наличието на свързаност между собствениците на производствени мощности и този търговец на свободния пазар представлява концентрация, която обективно създава условия за манипулиране на пазара, смятат работодателите. Според тях са налице и условия за изкуствено създаване на дефицит на електрическа енергия чрез ограничаване на собственото производство и едновременно с това изкупуване чрез свързани търговци на цялото предлагано от държавните дружества-производители количество електроенергия на борсата. \r\n\r\n Отделно от това, под контрола на собствениците на производствените мощности е и застрахователно дружество. То издава застрахователни полици като форма на гаранционно обезпечение при закупуване на електрическа енергия преимуществено на групата търговци, свързани с производителя, което пряко създава конкурентно предимство. Това подсказва, че е възможно и закупената енергия да не бъде платена и подсилва непазарното предимство. \r\n\r\n Също така, според бизнеса, пазарното поведение на гореизброените участници на пазара на електрическа енергия създава съмнения за наличие на картелно споразумение.  „Гранд Енерджи дистрибюшън“, Юропиън трейд оф енерджи“, „Сага комодитис“, „ТМ Технолоджи“, „Енерджи инвест юръп“ -  всичките, свързани със собствениците на производствените мощности, са участвали в проведени тръжни сесии на Българска независима енергийна борса (БНЕБ) през периода от ноември 2018 г. до януари 2019 г., при които са търгувани предлагани от АЕЦ „Козлодуй“ количества електроенергия в размер на около 500 МW. \r\n\r\n Всеки от изброените търговци е закупил на база на двустранен договор електрическа енергия от предложената от АЕЦ “Козлодуй“, като формално по всеки от договорите е спазено ограничението в тръжната документация за закупуване на количества до 10 МВтч, съответно 20 МВтч от един купувач. На практика цялото количество електрическа енергия, предложено по време на споменатите борсови сесии, е закупено от цитираните дружества. Проявява се ясна тенденция съществена част от електроенергията, предлагана на свободния пазар, да се закупува от изброените дружества при елиминиране на останалите търговци, се казва в позицията на работодателските организации. \r\n\r\n Техните данни сочат, че впоследствие закупеното количество електроенергия е търгувано между горецитираните търговци на база двустранни договори.  Преразпределените между тези търговци количества електроенергия се продава на клиентите им  – частни субекти и публични възложители при условия и цени, които заобикалят пазарния борсов механизъм. Бизнесът припомня, че на 19 юни 2019 г. НЕК организира търг за продажба на 98МВт за периода 01.07-30.09.2019 г., при който предизвестено фаворизираше само един възможен купувач с потенциално разполагаемо почасово количество между 0МВт и 490МВт. След намесата на работодателските организации този скандален търг бе прекратен, междувременно НЕК организира още два търга за същия ден, отново с условия, съмнително фаворизиращи един потенциален участник, но и тези търгове бяха отменени. \r\n\r\n В крайна сметка НЕК проведе желания търг на 01 юли 2019 г. и реализира електроенергия с потенциално разполагаемо почасово количество между 0МВт и 250МВт, което количество на 80% се изкупи от две от свързаните дружества, упоменати по-горе. Следователно, тенденцията към концентрация се задълбочи с активното съдействие на НЕК. Настояваме да проверите и този търг, пишат работодателите. Регистрационната система на БНЕБ позволява да се направи проверка и на връзката между оферираните позиции (количество и цена) на сегмент „Ден напред“ на гореспоменатите свързани дружества и тези на НЕК за периода 01.12.2018 г.-14.07.2019 г. Според организациите има основания да се предполага координираност и произлизащи от това високи равновесни почасови цени. Заслужава внимание и изследването на координирано поведение между споменатите търговци и крупни износители на електроенергия като „ГЕН-И“, „Данске комодитис“ и „Алпик“, отново за същия период - 01.12.2018 г.-14.07.2019 г., установимо както през двустранни договори между тях, така и чрез оферираните позиции (количество и цена) на сегмент „Ден напред“. В тази връзка следва да се обърне внимание и на данните за трансграничен обмен от системата на ЕСО, затворените вътрешни сделки между споменатите лица (без физически трансграничен трансфер) и почасовите цени, постигнати за периода на сегмент „Ден напред“, пише в позицията на бизнеса. Според тях изложените факти дават ясни индикации за манипулиране на свободния пазар на електроенергия и прилагане от определени субекти на непазарни търговски практики. \r\n\r\n Пряка последица от действията на икономически свързаните субекти е ограничаването на възможностите на останалите търговци на свободния пазар на електроенергия да закупуват електрическа енергия при ясни и конкурентни условия. Описаният модел на поведение на гореизброените дружества нарушава функционирането на либерализирания пазар на електроенергия. По този начин се създават условия за постоянен дефицит на електрическа енергия и непазарно формиране на цената ѝ. Този процес пряко и негативно рефлектира върху функционирането на цялата българска икономика. \r\n \r\n  \r\n \n\t\t\t\t\t\t", "date": "2019.07.22", "title": "Работодателите зоват КЗК да провери енергийния бизнес на Христо Ковачки\r\n"}
{"url": "http://www.bnews.bg/article/262388-zashto_plovdivchani_narekoha_kmeta_si_mamin_vanyo", "text": "\n Защо пловдивчани нарекоха кмета си \"Мамин Ваньо\"? Въпрос на който никой до сега не се е наел да даде задълбочен отговор. Би Нюз ще се опита да ви представи гледна точка базирана върху официални документи. Годината е 2011-та, а Иван Тотев е избран за кмет на вторият по големина град в България- Пловдив. Кметът встъпва в длъжност \"гол като църковна мишка\" както гласи една народна мъдрост потвърдена и с имуществената декларация на Тотев. Запознайте се сами с декларацията му:   Според декларираното Тотев притежава 1/10 част от парцел с площ от 300 кв.м., тоест негови са само 30 кв.м. получени чрез дарение( не е уточнено от кого).Налични пари и банкови влогове и депозити семейство Тотеви нямат, но за сметка на това имат задължение към лизингова компания на стойност от 8420 лева. Трудовите доходи на семейство Тотеви са повече от скромни - кметът е декларирал 13682 лева за 2011 г., а съпругата му 2162 лева. 2012-та година е много интересна за кмета Тотев! Той вече е горд собственик на 1/10 част от къща в Пловдив с 400 кв.м. застроена площ и стойност 48273 лева. И сега внимавайте за произход на парите е записано - спестявания т.7/2011 г.! Да, ама в декларацията за 2011 г. няма декларирани никави спестявания?! Къде е бляла Сметната палата никой не знае? През 2012 г. семейство Тотеви са погасили и задълженията си към лизинговата компания и отново нямат никакви налични пари и спестявания! Вижте, сами декларацията за 2012 г.:  През 2013 година семейство Тотеви са декларирали изплатения автомобил Хюндай и скромни спестявания на обща сума от 7399 лева общо за двамата. Вижте, сами декларацията:  През 2014 година кметът Тотев рязко забогатява като декларира банков влог от 54000 лева, които обърнете внимание са дарени от родителите му?! Вижте, сами декларацията:  През 2015 година дарените от родителите пари се стопяват до 30000 лева! Вижте, сами декларацията:  Така приключва и първия мандат на Кмета Тотев. Според пловдивчани обаче в декларациите на Тотев липсва един тънък момент, който той не е длъжен да декларира, а именно рязкото повишаване на благосъстоянието на фирмите на мама Роза!? През 2016 година Тотев вече е започнал вторият си мандат като кмет на Пловдив и си е закупи мотоциклет Ямаха за 8500 лева. Вече нямат автомобил \"Хюндай\", тъй като е станал жертва на ПТП, но съпругата му е получила застрахователно обезщетение за 14043 лв. които са декларирани като спестени.Дарените от родителите на Тотев пари са похарчени през 2016 г., но той е спестил от заплати 7689 лева.Вижте, сами декларацията:  През 2017 г. кметът Тотев получава нова порция дарения от родителите си за 119027 лева ( вероятно бизнесът на мама Роза още повече е разцъфтял). Тотев е спестил и 499$, съпругата му е спестила 6324 лева от заплати! Трудовите доходи на семейство Тотеви са повече от скромни, но за това пък родителските дарения стават все по-щедри! Вижте, сами декларацията:   През 2018 г. кметът Тотев декларира 19000 лева налични пари 61279 лева са му останали от родителското дарение, както и онези 499$, а съпругата му разполага с 9846 лева.Вижте, сами декларацията :  През всичките тези години семейство Тотеви води изключително висок стандарт на живот според пловдивчани, а кмета Тотев често е забелязван да шофира много мощни и скъпи джипове, които не фигурират в декларациите му. Семейството почива на екзотични и скъпи места, а подозренията за корупционни практики се сепят като летен дъжд върху Тотев. Но затова пък си има щедри родители, които да покриват разходите му. Сега разбирате ли, защо пловдивчани нарекоха кмета си \"Мамин Ваньо\"?  \r\n \n\t\t\t\t\t\t", "date": "2019.07.22", "title": "Защо пловдивчани нарекоха кмета си \"Мамин Ваньо\"?"}
{"url": "http://www.bnews.bg/article/262372-skandalno_chayka_otvleche_chihuahua", "text": "\n Чайка в британския град Пейтън отвлече чихуахуа от двора на собственичката му и отлетя с кученцето в неизвестна посока, съобщават местни медии. \r\n\r\n Инцидентът стана в графство Девън в Югозападна Англия. Чайката, която пикира над кученцето Гизмо и го похити, е видяна от приятеля на собственичката. \r\nОбявата, чрез която Гизмо се издирва с помощта на социалните мрежи \r\n\r\n \"Приятелят ми беше на двора, простираше пране, когато изведнъж видя, че тя с бръснещ полет се спуска надолу. Тя отлетя с Гизмо без никаква трудност доста надалеч, ние я изгубихме от поглед. Не знам дали го е изхвърлила и къде е той в момента\", сподели 24-годишната Бека Хил. \r\n\r\n Кафяво-бялото кученце все още не е открито. Разтревожената млада дама се надява, че с помощта на социалните мрежи и пресата ще открие своя домашен любимец. \r\n\r\n   \r\n \n\t\t\t\t\t\t", "date": "2019.07.22", "title": "СКАНДАЛНО! Чайка отвлече чихуахуа"}
{"url": "http://www.bnews.bg/article/262371-namalyavat_danatsite_v_gartsiya", "text": "\n Гръцкият премиер Кириакос Мицотакис заяви, че основни приоритети на правителството му ще бъдат намаляване на данъците, създаване на работни места и борба с нарастващата престъпност, предаде AP. \r\n\r\n Мицотакис обяви вчера, откривайки тридневен парламентарен дебат по програмата на правителството му, че незабавно ще намали данъците върху имуществото. Той каза, че ще се придържа към финансовите цели, изисквани от кредиторите на Гърция, включително първичен бюджетен излишък в размер на 3,5 процента от брутния вътрешен продукт. Премиерът обаче добави, че ще опита да договори различни условия следващата година. \r\n \n\t\t\t\t\t\t", "date": "2019.07.22", "title": "Намаляват данъците в Гърция\r\n"}
{"url": "http://www.bnews.bg/article/262374-puskat_prilozhenieto_za_proverka_v_nap_iztekli_sa_dannite_na_4_mln_balgari", "text": "\n НАП ще предостави днес приложението, с което хората могат да проверят какви техни лични данни са изтекли при хакерската атака.Това заяви пред БНР говорителят на агенцията Росен Бъчваров. \r\n\r\n Той заяви, че атаката е показала уязвимостта на компютърната система и отговорност за нея ще се поеме. \r\n\r\n „Ще може да се провери дали има техни данни за мен, какви са тези данни, какво може да направи един гражданин, чийто данни са изтекли. \r\n\r\n Бъчваров допълни, че са изтекли личните данни на над 4 милиона живи български граждани и над 1 милион починали. \r\n\r\n За да направи справка за теч на данни, човек ще трябва да въведе своя ЕГН и еднократен код от съображения за сигурност. \r\n \n\t\t\t\t\t\t", "date": "2019.07.22", "title": "Пускат приложението за проверка в НАП. Изтекли са данните на 4 млн.българи\r\n"}
{"url": "http://www.bnews.bg/article/262383-mis_balgariya_2018_shte_e_vodeshta_na_mis_vlas_snimki", "text": "\n Последната коронована красавица Теодора Мудева за първи път ще влезе в ролята на водеща. Мис България 2018 - та година ще презентира на сцената в трите тура участничките в надпреварата за короната на Мис Влас тази неделя (28.07) от 23 часа в Планет Яхт. \r\n\r\n Красавиците ще дефилират в роклички на 7 звездното шампанско Dеutz, в бански костюми, съчетани с ултра луксозните шалове Jermandre и официалните рокли на Киара Фешън. 10-те участнички ще бъдат оценявани от звездно жури в състав - гостът от Холивуд - Калифорния Зий Ребело, който е продуцент на предаването Темида-цената на истината, Мисис България Станислава Андреева, топ модела Миглена Николова, лицензианта на Мис България Ирина Папазова, мениджърката на Интермоделс Бургас Ваня Маринова, тв водещата Нина-Никол Хамилтън. \r\n\r\n За настроението на гостите между туровете ще се погрижи хаус вокалистката Нелита. Всички участнички ще получат подаръци от Кристиян оф Рома и вина Verano Azur. \r\n\r\n Победителките ще си тръгнат с часовници Doodle, рокли от Киара Фешън, ваучери от фитнеси Пулс, вечеря в ресторант Розе, уикенд почивки в Гранд хотел Влас и др. Финалистката от Мис Влас ще получи право на участие в националната надпревара Мис България в края на годината. \r\n\r\n \r\n \n\t\t\t\t\t\t", "date": "2019.07.22", "title": "Мис България 2018 ще е водеща на Мис Влас(СНИМКИ)"}
{"url": "http://www.bnews.bg/article/262375-horata_sa_izplasheni_opasno_li_e_prilozhenieto_faceapp", "text": "\n Побелели коси и дълбоки бръчки: старостта е тема, която особено младите хора избягват. Въпреки това в момента много от тях изгарят от желание да разберат как биха изглеждали на старини. Приложението FaceАpp предлага на потребителите точно това: да \"остареят\" с няколко десетилетия само за секунди. Или пък да се подмладят. Нужни са само една снимка и няколко кликвания. \r\n\r\n През последните дни социалните мрежи се напълниха с набръчкани лица. Известни актьори, спортисти и музиканти от цял свят също публикуваха свои състарени снимки. И така предизвикаха глобална истерия, която трудно може да остане незабелязана. \r\n\r\n \r\n\r\n Приложението FaceАpp е доказателство за това колко лесно и незабелязано днес изображенията могат да бъдат манипулирани. В основите на програмата е заложен изкуствен интелект, който познава добре естествените процеси на стареене и може да ги приложи към всяко лице. Онези, които желаят да се подмладят с няколко години, да изпробват нова прическа или набързо да се сдобият с брада, също могат да го направят с помощта на FaceApp. Засега изборът не е много голям, а по-значителните промени изискват повече инвестиции. Някои функции, като виртуалните мустаци, например, са достъпни само срещу еднократно заплащане в размер на 44 евро или срещу едногодишен абонамент от 20 евро. \r\n\r\n Милиони хора по света са полудели по FaceApp. За руската компания Wireless Lab, разработила приложението, това е огромен успех. В момента продуктът им е на първо място в света по брой изтегляния в магазините на Apple и Android. Успехът обаче не идва веднага: приложението е на пазара от около две години. То стана популярно едва сега, когато известни личности от цял свят започнаха да публикуват свои снимки в мрежата. \r\n\r\n След като манията по FaceApp стигна и до социалните мрежи, се появиха и първите критични гласове. Експерти предупреждават, че снимките и личните данни на потребителите могат да попаднат в грешни ръце. Дали е така? Какво казват от фирмата, разработила приложението? \r\n\r\n Централата на компанията Wireless Lab се намира в Санкт Петербург. Това се разбира от общите условия за употреба. С изключение на тази информация обаче за фирмата не се знае нищо друго. При по-задълбочен поглед върху правилата за поверителност, първоначалният възторг от употребата на приложението бързо изчезва. Компанията не само че събира данни от потребителите, но и съхранява изображенията. Критиците се страхуват, че руската държава може да ги използва за собствени цели. Въпросът е какво ще прави Владимир Путин със снимките на милиони хора? \r\n\r\n \"Нищо\", казва шефът на компанията Ярослав Гончаров. По думите му, в приложението се качват само изходните изображения на потребителите, които те искат да обработят. Гончаров обяснява, че запаметяването и обработката на снимките са по-ефективни в т.нар. облачно пространство. За тази цел сървърите не били в Русия, а например в САЩ, Сингапур или Ирландия. Освен това били собственост на Амазон или Гугъл. Той уверява, че повечето снимки се изтриват в рамките на 48 часа, както и че метаданните се предоставят само на рекламни партньори. Гончаров изтъква, че това не е нищо ново, Фейсбук и Гугъл отдавна имат подобна практика. \r\n\r\n Критиците обаче не вярват на думите на Ярослав Гончаров. Федералният пълномощник по защитата на данните Улрих Келбер предупреждава, че важни лични данни могат да попаднат на грешното място. Според него формулировката в условията за ползване е прекалено \"неясна\". В САЩ пък всички вече са нащрек, особено след твърдението, че Русия се е намесила в президентските избори през 2016. Руска компания, която събира данни и съхранява снимки? Нищо чудно в скоро време и ФБР да се заеме с FaceАpp. \r\n\r\n Сенаторът Чък Шумър вече изпрати писмо до властите, с което настоява агенцията за защита на потребителите и ФБР да проучат дали разработчиците на приложението предават данни от граждани на САЩ на трети страни. В неговото писмо се твърди: \"дълбоко обезпокоителен\" е фактът, че \"една противникова сила, извършваща киберпрестъпления срещу САЩ\", може да се сдобие с лична информация на толкова много граждани. Участниците в предстоящата надпревара за Белия дом трябва незабавно да изтрият приложението, смятат демократите. \r\n\r\n Само защото става дума за Русия? \r\n\r\n След като първата вълна на възмущение утихна, експертите заявиха, че паниката е била преувеличена. Френски експерт по сигурността, използващ псевдонима Елиът Андерсън, е проверил какви данни използва приложението на фонов режим. Пред \"Гардиън\" той обяснява, че в базата с данни се качват единствено снимките, избрани от потребителите. По-рано в социалните медии се разпространяваха слухове, че FaceApp ще събира всички снимки, съхраняващи се в телефоните. \r\n\r\n Освен снимките, приложението ще запазва модела и серийния номер на смартфона - данни, които повечето други апликации също изтеглят за различни анализи. Спроде френския експерт, страхът от FaceApp се дължи най-вече на факта, че става дума за руска компания. Но дали действително е така? И дали снимките на потребителите все пак ще бъдат използвани и за други цели? Това все още не е ясно. Също толкова неясен е и въпросът дали на старини наистина ще изглеждаме така, както ни показва приложението. \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.07.22", "title": "Хората са изплашени! Опасно ли е приложението FaceApp?"}
{"url": "http://www.bnews.bg/article/262376-okonchatelno_totev_nyama_da_se_kandidatira_za_treti_mandat_kato_kmet_na_plovdiv", "text": "\n Кметът Иван Тотев няма да се кандидатира за трети мандат. Това съобщи самият той на пресконференцията днес. \r\n\r\n \"Ще направя самоотвод на днешните събрания в ГЕРБ и решението ми е категорично. Имам малко нужда от почивка\", обясни градоначалникът. Той увери, че цял живот ще работи за Пловдив, защото изпитва огромна любов към града, но има прегряване, което е настъпило за двата мандата. \r\n \n\t\t\t\t\t\t", "date": "2019.07.22", "title": "ОКОНЧАТЕЛНО: Тотев няма да се кандидатира за трети мандат като кмет на Пловдив"}
{"url": "http://www.bnews.bg/article/262373-hilyadi_aplodiraha_duetite_mezhdu_grafa_i_slatkaristika_grafa_i_next_time_na_one_love_tour_v_bansko_galeriya", "text": "\n Дуетите между Графа и Слаткаристика, Графа и Next Time предизвикаха истински фурор пред хилядната публика, в град Банско! \r\n\r\n Уникална сцена, мощен звук, режисиран спектакъл и звездите на двете държави създадоха незабравими емоции на всички станали част от фестивала. Старт на вечерния концерт дадоха две млади и талантливи момчета – Денис и Антон, възпитаници на Национално музикално училище „Любомир Пипков“. Славеят на Фермата – Лилия Семкова изпя микс от българо-македонски народни песни. Дидо и Митко Кърнев от Д2 зарадваха почитателите на рока и изпълниха вечните си песни, а публиката пя заедно с тях. Михаела Филева събра погледите на всички с невероятната хореография, танцувайки заедно с балета си. Next Time, за трета поредна година, поднесоха на гостите компилация от рок и етно парчета, а дуетът им с Графа – „Свобода“ предизвика експлозия от аплодисменти. Слаткаристика впечатли феновете си с перфектния си външен вид и изпълни най-популярните си хитове, сред които „Терориста“ и „Марадона“, които завладяха и българските класации. Финалът на вечерния концерт бе поверен на Графа, който направи истинско шоу на сцената, а публиката не спираше да скандира и да го аплодира. \r\n\r\n \r\n\r\n Фестивалът One Love Tour стартира от сутринта с куклен театър „Карлсон“. \"Алеята на занаятите\", която тази година се организира с подкрепата на ЮНЕСКО, пренесе посетителите в спомени от детството и събуди интереса на малките към регионалните занаяти. Цял ден хора от всички възрасти мериха сили и възможности в игрите от дуелите на най-българския,  телевизионен формат Фермата. Участници от предишните сезони бяха подготвили над десет вида състезания, познати на зрителите от малкия екран. Адреналина  и емоциите оставиха незабравим спомен на участниците, които с нетърпение очакват новия сезон, тази есен по bTV. Специален гост на фестивала беше Зеленко Зеленков – талисмана на кампанията „Да изчистим България заедно“ и всички обещаха да се включат на 14 септември заедно с него. \r\n\r\n Очакваме Ви на всички концерти в България и Македония: 15 август – гр. Струмица, 25 август – Крива Паланка, 7 септември – гр. Бургас, 14 септември – гр. Варна, 21 септември - гр. Скопие и завършва на 5 октомври в гр. Стара Загора. \r\n\r\n Заповядайте да изживеем заедно „Една Любов“, защото „Love always wins“! \r\n\r\n   \r\n\r\n Снимки: ХАЙЛАЙФ \r\n \n\t\t\t\t\t\t", "date": "2019.07.22", "title": "Хиляди аплодираха дуетите между Графа и Слаткаристика, Графа и Next Time на One Love Tour  в Банско (Галерия)"}
{"url": "http://www.bnews.bg/article/262379-neotkrivaemo_npo_e_finansiralo_deputata_ot_bsp_aleksandar_simov", "text": "\n На странен факт се натъкнахме при проверката на декларациите за интереси на народните ни избраници! Депутатът от БСП Александър Симов е получил подобаващо финансиране от НПО \" Институт за местна демокрация\". Поискахме да се запознаем с дейността на посоченото от депутата НПО и ако ни огрее и ние да си издайстваме финансиране за няколко хиляди евро за пътуване в чужбина! Уви, в нито един регистър не открихме НПО с подобно име. Вероятно за това НПО знае само депутата Симов от БСП. В усилията си да издирим въпросното НПО установихме, че депутата Александър Симов е член на националния съвет на \"Сдружение национално движение русофили\" негов колега е кандидатът за евродепутат от ВМРО ген.Димитър Шивиков! Да същото ВМРО, което гласува за F-16, но както се казва парите и интересите не миришат. Интересното е, че депутатът Симов е реализирал доходи за над 80000 лева, но не се е отказал и от хилядите левове на НПО-то! Явно за развитието на местната демокрация е готов на всичко депутата от БСП Александър Симов! Симов се изявяваше и като водещ на интернет предаването \"Алтернативен поглед\" на Поглед ТВ, но не е декларирал доходи от него. Симов не е декларирал и доходи на съпругата си, която вероятно е безработна. Вижте сами неговата декларация:   \r\n \n\t\t\t\t\t\t", "date": "2019.07.22", "title": "Неоткриваемо НПО е финансирало депутата от БСП Александър Симов?"}
{"url": "http://www.bnews.bg/article/262369-kristiyan_boykov_ne_sam_az_nevinen_sam", "text": "\n Кристиян Бойков, обвиняем за хакерската атака в НАП, обяви, че не той я е извършил. \r\n\r\n Той беше гост в бТВ заедно с работодателя си Георги Янков. \r\n\r\n „Не съм аз и нямам какво да призная, защото съм невинен”, категоричен бе той. \r\n\r\n 20-годишният младеж каза, че се чувства притеснен и нервен и се страхува, че може да бъде осъден и разказа как е станал арестът му. \r\n\r\n „Бях на работа и пуших на терасата, когато колегите ми казаха, че трябва да вляза, защото от ГДБОП са в офиса. Белезниците щракнаха веднага на ръцете ми. Обясниха ми, че акцията е заради изтичането на данните в НАП. Аз получих нервен срив в началото и се успокоих след 2-3 часа. Според мен атаката е срещу фирмата, а не толкова срещу мен. Аз не мисля, че има някой, който да ме мрази и да иска да ми отмъсти“, обясни Бойков. \r\n\r\n Той не пожела да коментира подробности от разследването, защото може да бъде глобен за изнасяне на информация. \r\n\r\n Каза само: „При разпитите ми имаше леки заплахи и неудобни въпроси. Аз реагирах спокойно, защото вече бях осмислил какво се случва. Опитваха се да ме убедят, че съм извършил всичко, но аз нямаше как да направя това, защото съм невинен. Странно е, че за един 20-годишен младеж идват 15 мъже, които са два пъти колкото мен“. \r\n\r\n Дали се определя като вълшебник, както премиерът каза: „Не. Определям се като 20-годишен ученик. В свободното си време играя игри, чета за работата си, посещавам курсове”. \r\n\r\n Кристиян Бойков обясни, че родителите му, приятелката му и колегите му го подкрепят. \r\n\r\n „Не съм богат. Получавам средностатистическа заплата за този сектор“, каза още той. \r\n \n\t\t\t\t\t\t", "date": "2019.07.22", "title": "Кристиян Бойков: Не съм аз. Невинен съм\r\n"}
{"url": "http://www.bnews.bg/article/262378-marian_bachev_v_myuzikala_chikago_na_stsenata_na_opera_v_letniya_teatar_varna_2019", "text": "\n Мариан Бачев в  мюзикъла „Чикаго“ на сцената на Опера в Летния театър  - Варна 2019 \r\n\r\n Два премиерни спектакъла на хитовият мюзикъл „Чикаго“ от Джон Кандър, по либрето на Фред Еб и Боб Фос по пиесата \"Чикаго\" на Морин Далас Уаткинс ще се играят на сцената на Летния театър във Варна. Премиерите на 24 юли и 16 август са част от афиша на  Опера в Летния театър – Варна 2019 и ММФ „Варненско лято“ \r\n\r\n Преведен на 10 езика, мюзикълът е гледан от над 17 милиона зрители в цял свят. Във Варна ще гледаме „Чикаго“ в интерпретацията на режисьора Борис Панкин и Маестро Страцимир Павлов, с любимците на публиката Мариан Бачев и Лилия Илиева в главните роли. Участват още:  Десислава Николова, Андреана Николова, Милена Захариева, Борислав Веженов и др. Оркестър и балет на Държавна опера Варна. \r\n\r\n  Оригиналът на мюзикъла (1975) е на големия американски хореограф и режисьор Боб Фос („Кабаре”и „Ах, този джаз”), а римейкът на „Чикаго“ в памет на Боб Фос (1996), е отличен с 6 награди „Тони“, 2 приза \"Лоурънс Оливие\" и \"Грами\". \r\n \n\t\t\t\t\t\t", "date": "2019.07.22", "title": "Мариан Бачев в  мюзикъла „Чикаго“ на сцената на Опера в Летния театър  - Варна 2019"}
{"url": "http://www.bnews.bg/article/262367-bomba_evrei_izhvarlyat_vmro_na_ulitsata", "text": "\n Наследниците на израелски граждани всеки момент ще заведат дела за възстановяване на земята под централата на ВМРО на ул. \"Пиротска\" № 5. Някога тази земя е била собственост на техните дядовци и баби, които са напуснали през 1948 година България, но притежават всички документи за нейната собственост. Столична община е предоставила земята за изграждане на Македонски културен център, който в последствие ВМРО е присвоило и превърнало в партийна централа. Евреите обаче си искали земята и нямали намерение да се съобразяват с партийните интереси на ВМРО. \r\n \n\t\t\t\t\t\t", "date": "2019.07.22", "title": "Бомба! Евреи изхвърлят ВМРО на улицата!"}
{"url": "http://www.bnews.bg/article/262370-smetnata_palata_razoblichi_partiya_vazrazhdane_poluchavali_stotitsi_hilyadi_partiyna_subsidiya_dokument", "text": "\n Партия \"Възраждане\", която месеци наред създаваше впечатление, че не получава партийна субсидия бе разобличена от Сметната палата, която публикува отчета на партията. От него ясно се вижда, че \"Възраждане\" е получавала партийна субсидия, която е използвала за предизборната си кампания по време на изборите за Европейски парламент. От отчета става ясно, че даренията за партията са повече от скромни и са за 600 лева. По време на кампанията всеки който дръзнеше да спомене, че партия \"Възраждане\" получава партийна субсидия бе агресивно нападан и определян за лъжец. Особено агресивно бе поведението срещу журналиста Димитър Байрактаров, който първи разобличи \"Възраждане\" в лъжите им. Костадинов от \"Възраждане\" дори си позволи в ефира на БНТ да заплашва журналиста със съд, но сега се оказва, че Димитър Байрактаров е казал истината, а четата на Костадинов се е облажила добре от партийната субсиди Ето и линк към подробните отчети на \"Възраждане\", публикувани в Единния регистър по изборния кодекс в сайта на сметната палата: \r\n \n\t\t\t\t\t\t", "date": "2019.07.22", "title": "Сметната палата разобличи партия \"Възраждане\"! Получавали стотици хиляди партийна субсидия!-документ"}
{"url": "http://www.bnews.bg/article/262377-uzhasyavashto_balgarska_studentka_se_obesi_v_italiya", "text": "\n Българска студентка е била намерена обесена на дърво близо до Университета в Павия, съобщават медиите. Според първоначални данни момичето е на 22 години от България. Тялото й било намерено от фермер, висящо на дърво край пътя \"Кампеджи\".  \r\n\r\n За последен път момичето е била видяно в събота сутринта. Според свидетели на излизане от кампуса тя носела въже, което предполага, че сама е взела решението да сложи край на живота си. Съквартирантите и приятелите на момичето вдигнали тревога едва вечерта, когато тя не се прибрала в кампуса. Започнало издирване, като накрая не намерили безжинненото й тяло.  \r\n\r\n По първоначалнни данни няма оставено предсмъртно писмо, а работата на полицията продължава.   \r\n \n\t\t\t\t\t\t", "date": "2019.07.22", "title": "УЖАСЯВАЩО! Българска студентка се обеси в Италия"}
{"url": "http://www.bnews.bg/article/262366-zhega_temperaturite_skachat_do_37_gradusa", "text": "\n Днес ще е слънчево, следобяд ще има временни увеличения на облачността, но ще е почти без валежи. Преди обяд в Източна България ще духа до умерен вятър от юг-югоизток, след пладне ще е почти тихо. Максималните температури ще са предимно между 32° и 37°. Атмосферното налягане слабо ще се понижи, но ще е по-високо от средното за месеца. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ).  \r\n\r\n По Черноморието ще е слънчево и топло. След обяд ще има временни увеличения на облачността, но ще е без валежи. Ще духа слаб южен вятър. Максималните температури ще са между 28° и 31. Вълнението на морето ще е 1 - 2 бала. Температурата на морската вода е 25° - 26°.  \r\n \r\nНад планините ще е слънчево. След обяд ще има временни увеличения на облачността, но ще е почти без валежи. Ще духа умерен до силен вятър от северната четвърт. Максималната температура на височина 1200 метра ще е около 23°, на 2000 метра - около 17°. \r\n\r\n Във вторник над източната половина от страната, по-късно и в планините и планинските райони на Западна България, ще се развива купеста и купесто-дъждовна облачност. Ще има превалявания, придружени с гръмотевици и временно усилване на вятъра, възможни са и градушки. В западната половина от страната от северозапад, в източната - от север-североизток, ще проникне сравнително хладен въздух. \r\n\r\n В сряда преобладаващите максимални температури ще са между 25° и 30°. Краткотрайни превалявания, предимно слаби, ще има на повече места в западната половина от страната. В четвъртък ще е почти без валежи. В Западна България вятърът ще отслабне, в Източна ще остане слаб до умерен, от северна четвърт. Ще започне повишение на температурите. \r\n \n\t\t\t\t\t\t", "date": "2019.07.22", "title": "Жега! Температурите скачат до 37 градуса"}
{"url": "http://www.bnews.bg/article/262368-lasnaha_chernite_pari_na_partiite_ot_otchetite_im", "text": "\n В странна ситуация изпаднаха социологическите агенции след публикуване на финансовите отчети на партиите за проведените евроизбори. Оказва се, че само две партии са отчели разход за социологически проучвания, при това за смешно ниски суми. От БСП са декларирали, че са изхарчили 4700 лева за социологически проучвания, докато от ГЕРБ са декларирали разход от 24000 лева. Според експерти това е ярък пример за давани под масата пари и пълна безконтролност от страна на съответните институции. Ясно е на всички, че през цялата кампания бяхме заливани от социологически изследвания, които се оказва, че са извършвани едва ли не с \"благотворителна\" цел, версия, на която трудно бихме повярвали. Остава обаче анализатори да отговорят истински ли са данните в отчетите на Партиите? Особено фрапиращи са данните в отчета на ВМРО? Оказва се, че сайтове и телевизии са били толкова завладяни от Джамбазки, че са му правили безплатна реклама по време на кампанията, тъй като отчетените средства са повече от скромни, а експертите изразяват мнение, че само медийната кампания на Джамбазки, която е определяна като изключително агресивна е струвала няколко милиона лева! Според експертите тези пари са давани под масата, тъй като са изкарани чрез корупционни практики и мръсни политически сделки.  \r\n \n\t\t\t\t\t\t", "date": "2019.07.22", "title": "Лъснаха черните пари на партиите от отчетите им?"}
{"url": "http://www.bnews.bg/article/262382-10_mln_globa_za_banki_i_firmi_prospali_sdelki_s_prane_na_pari", "text": "\n 10 млн. лв. глоба ще плащат фирми, банкови и кредитни институции, ако не докладват пред ДАНС за съмнителни сделки, предвиждат промени в Закона срещу изпирането на пари, дискутиран от парламентарната комисия по вътрешен ред. Мерките са част от ангажиментите на България за покриване на критериите за членство в Еврозоната, обясни пред \"По света и у нас\" финансовият министър Владислав Горанов. \r\n\r\n Търговски дейности също попадат в полезрението на закона.  \r\n\r\n \"Първата е за лица, които осъществяват търговия и посредническа дейност с културно -исторически ценности. Лица, които осъществяват търговия и обмяна на крипто валута и валута, която е без златно покритие\", коментира Пламен Нунев - председател на парламентарната комисия по вътрешен ред. \r\n\r\n Анонимните сейфове в трезорите най-вероятно ще бъдат забранени.  \r\n\r\n Законът ще изисква всяка съмнителна сделка да се докладва на ДАНС, която ще има право да отказва регистрация на фирми, за които има подозрение, че средствата са от изпиране на пари или за финансиране на тероризъм, както и да отказва регистрация на фирми от офшорни зони. \r\n\r\n Владислав Горанов е категоричен, че санкциите са съразмерни с тежестта на нарушението. \r\n\r\n \"Да, санкциите са големи, защото пари със съмнителен произход, които освен, че могат да служат за политическа корупция, служат често и за финансиране на тероризма. Създават се нови режими, които могат, поне при първоначалното прилагане да будят съмнение, дали това няма да доведе до допълнителни ангажименти, но аз смятам, че ние не бихме могли и не следва да изоставаме от общоевропейските решения по отношение на мерките за борбата с изпирането на пари\", обясни финансовият министър.  \r\n \n\t\t\t\t\t\t", "date": "2019.07.22", "title": "10 млн. глоба за банки и фирми, \"проспали\" сделки с пране на пари"}
{"url": "http://www.bnews.bg/article/262380-kobrata_otnovo_se_yavyava_pred_komisiyata_v_sasht", "text": "\n Изключително важен ден предстои за български боксьор Кубрат Пулев. Кобрата ще се изправи отново пред Атлетическата комисия на щата Калифорния, за да бъде преразгледано наказанието му за целувката с репортерката Джени Суши. \r\n\r\n Заседанието на комисията ще стартира в 20 часа българско време в Сан Диего. Точката за евентуалното връщане на състезателните права на Кубрат Пулев е първа в дневния ред за случаите, които ще бъдат разглеждани, пишат спортните сайтове. \r\n\r\n Очаква се, след изслушването лицензът за Северна Америка на българския да бъде върнат. Кубрат Пулев изпълни всички изисквания, които му бяха посочени от Атлетическата комисия, в това число премина и обучителен курс във връзка със сексуалните посегателства. \r\n\r\n Санкцията му беше наложена през месец май и важи за половин година. Наказанието ще изтече на 23 септември, когато ще се навършат 6 месеца от деня на целувката, но при условие, че тази вечер комисията се произнесе положително по случая. \r\n\r\n Има, макар и нищожна вероятност, след изслушването на Кубрат Пулев, наказанието автоматично да се превърне в 12-месечно и да бъде придружено от допълнителна глоба от 2500 долара. \r\n\r\n При каквото и да е било бъдещо провинение от подобен характер, боксьорът ще бъде лишен до живот от правото да се боксира в пределите на щата Калифорния. В САЩ обаче съществува практиката независимите една от друга комисии да уважават решенията на останалите, които членуват в Асоциацията на боксовите комисии. \r\n\r\n При положително развитие на днешното заседание се очаква съвсем скоро да стане ясно кой ще е следващият съперник на Пулев на професионалния ринг. \r\n\r\n   \r\n \n\t\t\t\t\t\t", "date": "2019.07.22", "title": "Кобрата отново се явява пред комисията в САЩ\r\n"}
{"url": "http://www.bnews.bg/article/262385-zhestoko_zverstvo_otkriha_razchlenen_s_bradva_trup_vav_varna", "text": "\n  Разчленен труп е бил открит във Варна. Това научи ексклузивно БЛИЦ.  \r\n\r\n Според източници на медията човешкото тяло е било насечено с брадва. \r\n\r\n От полицията и прокуратурата потвърдиха пред наш репортер за случая, но отказаха всякакви подробности.  \r\n\r\n „Работим по случая и като имаме готовност да говорим ще го направим“, лаконичен бе и. д. окръжен прокурор на Варна Радослав Лазаров.  \r\n\r\n БЛИЦ ще бъде пестелив по отношение на изнасяне на информация по тежкото криминално престъпление, защото разследващите трескаво работят по изясняване на причините.  \r\n\r\n Единственото, което може да се каже засега е, че има сигнал за намерени части от човешко тяло. \r\n \n\t\t\t\t\t\t", "date": "2019.07.22", "title": "ЖЕСТОКО ЗВЕРСТВО! Откриха разчленен с брадва труп във Варна!\r\n\r\n"}
{"url": "http://www.bnews.bg/article/262384-izvanredno_nova_hakerska_ataka_mishenata_komisiyata_za_zashtita_na_lichnite_danni", "text": "\n Опит за хакерска атака е направен в Комисията за защита на личните данни, потвърди за БНР председателят ѝ Венцислав Караджов. \r\n\r\n Опитът е направен през безжичната Wi-Fi мрежа на комисията, което означава, че извършителят физически е бил в района на сградата ѝ, за да се опита да извърши хакерска атака в системата. \r\n\r\n Караджов подчерта, че атаката е спряна и затова не може да каже дали целта е бил сайтът на Комисията или базата данни. Според него това е целенасочен опит за саботаж на работата на Комисията. \r\n \n\t\t\t\t\t\t", "date": "2019.07.22", "title": "ИЗВЪНРЕДНО! Нова хакерска атака. Мишената – Комисията за защита на личните данни\r\n"}
{"url": "http://www.bnews.bg/article/262381-ofitsialno_ivan_geshev_e_noviyat_glaven_prokuror", "text": "\n \r\nЗам.-главният прокурор Иван Гешев е първият номиниран за нов главен прокурор. Зад кандидатурата застават 11 души от Висшия съдебен съвет, сред които и сегашният главен прокурор Сотир Цацаров. Това фактически обезмисля процедурата за избор на нов главен обвинител. Би трябвало номинацията да се направи от трима души от прокурорската квота на ВСС. \r\n\r\n В случая Гешев е подкрепен от 11 души, което означава, че няма как друга кандидатура да бъде издигната, защото няма кой да я предложи и подкрепи. \r\n\r\n Номинацията му бе издигната на заседание на ВСС от съдебни кадровици. \r\n\r\n Гешев е дал съгласието си да бъде кандидат, заяви Даниела Машева, която представи номинацията му. \r\n\r\n Неотдавна Иван Гешев заяви пред журналисти, а и по други поводи: 99,9 на сто е сигурно, че няма да се кандидатирам за главен прокурор. \r\n\r\n Очевидно е „сработил“ единия процент. \r\n \n\t\t\t\t\t\t", "date": "2019.07.22", "title": "ОФИЦИАЛНО! Иван Гешев е новият главен прокурор"}
