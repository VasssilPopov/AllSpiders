{"url": "http://www.bnews.bg/article/242161-ami_sega_vas_otmeni_reshenieto_za_ovos_za_stroezha_na_aets_belene", "text": "\n Тричленен състав на Върховния административен съд (ВАС) отмени оценката за въздействие на околната среда, с която е одобрено осъществяването на инвестиционно предложение „Изграждане на нова ядрена мощност от най-ново поколение на площадката на АЕЦ „Козлодуй“ на Площадка 2. \r\n\r\n Решението подлежи на обжалване пред петчленен състав на ВАС. \r\n\r\n \r\n \n\t\t\t\t\t\t", "date": "2018.05.17", "title": "АМИ СЕГА? ВАС отмени решението за ОВОС за строежа на АЕЦ \"Белене\"!"}
{"url": "http://www.bnews.bg/article/242130-emir_ot_ogledalen_svyat_vliza_v_zatvora_zaradi", "text": "\n Турски знаменитости, сред които любимият на зрителките на телевизионни сериали актьор Чаатай Улусой (Емир от \"Огледален свят\" и Яман от \"Кварталът на богатите\"), са сред 34-ма подсъдими, които получиха присъди затвор за търговия с наркотици, съобщава БТА, цитирайки турския в. \"Дейли сабах\". \r\n\r\n Съд в Истанбул произнесе вчера присъдите по продължилото пет години дело, в което освен Улусой подсъдими са актрисата и модел Гизем Караджа (\"Пътят на Емир\"), певецът Дженк Ерен и други популярни лица. \r\n\r\n Улусой и Караджа бяха осъдени на четири години и два месеца затвор, а Ерен получи шест години и три месеца по същото дело. \r\n\r\n Обвиняемите отхвърлиха обвиненията за търговия с наркотици, макар че някои от тях признаха, че са взимали дрога. Те бяха пуснати на свобода в хода на процеса, след като за кратко бяха арестувани при зрелищна операция. \r\n\r\n Присъдата беше изненадваща предвид факта, че съдиите обичайно издават условни присъди, когато определят по-кратък престой зад решетките, отбелязва \"Дейли сабах\". \r\n\r\n 27-годишният Улусой се прочу с ролята си в сериала \"Огледален свят\" през 2011 г. Той бе в актьорския състав на турската версия на американската телевизионна поредица \"Кварталът на богатите\", а понастоящем участва в научнопопулярен сериал на Нетфликс. \r\n \n\t\t\t\t\t\t", "date": "2018.05.17", "title": "Емир от \"Огледален свят\" влиза в затвора, заради... "}
{"url": "http://www.bnews.bg/article/242158-makron_kaza_septemvri_shte_bade_yasno_kakvo_shte_stane_s_prevozvachite", "text": "\n „В рамките на това и аз съм поел ангажименти. Първата тема, която споменавате е пакетът „Мобилност”, която е много чувствителна и аз бих желал да постигнем компромиси по нея в идните месеци. Франция е поела ангажименти в тази област. Аз мисля, че тази реформа бе необходима, съответно България се ангажира много сериозно. Ние сме благоприятно настроение към определянето на правила, като отчитаме спецификата на сухопътния транспорт в България. През идните седмици мисля, че ще намерим такава възможност, така че да финализираме през септември тази тема, а именно да постигнем балансирано споразумение, което да доведе до добра социална закрила, както и справедлива конкуренция. Мисля, че от гледна точка на календара това ще се случи към септември”, каза пред журналисти след срещата на върха в столицата френският президент Манюел Макрон. \r\n\r\n „Що се отнася до Шенген много работа бе осъществена и тя е призната. Искам да поздравя качеството на защита на българските граници. Остават да се водят технически разговори между министрите и през юни трябва да обсъдим настоящото функциониране на Шенген и на Дъблин. Мисля, че няма да е отговорно, нито добре за България и настоящите членки, да се бърза с ангажименти, при все, че сме в процес на промяна. Бих желал да спазим сроковете, които сме си определили, а именно да реформираме Шенген, регламента „Дъблин” до средата на годината, както и всичко свързано със свободното движение на хора и съответно миграционните правила, за да можем да водим спокоен дебат свързан с присъединяването на България към това пространство. Накрая, що се отнася до Еврозоната, имаме механизъм IRM – това е предверието, ако България изпълни критериите, а днес изглежда, че тя ги изпълнява. Франция желае България да може да се присъедини към IRM II, а след това да влезе в банковия съюз, което ще даде възможност да се наблюдава отлично банковата система на България. Работата, която ще бъде осъществена идните седмици с ЕЦБ и нейните служители, мисля, че за мен това е много важно и бих желал, спазвайки правилата да осъществим напредък. Днес, позовавайки се на анализите всички условия са изпълнени, за да може България да се присъедини към IRM II едновременно с присъединяването си към банковия съюз”, подчерта той. \r\n\r\n Припомняме, че днес под прозорците на НДК стигна протеста на превозвачите, които са против искания на Макрон за промени в условията на работата им. Премиерът Бойко Борисов пък заяви, че почти  \r\n \n\t\t\t\t\t\t", "date": "2018.05.17", "title": "Макрон каза: Септември ще бъде ясно какво ще стане с превозвачите"}
{"url": "http://www.bnews.bg/article/242160-pak_intsident_s_vlak_lokomotivat_blasna_avtobus_s_minyori", "text": "\n Петима души са пострадали при инцидент край Симеоновград. Пътнически влак е блъснал автобус до спирка „Марица” на прелеза за Гълъбово. \r\n  \r\nАвтобусът е превозвал работници от Рудник 3 на мини „Марица Изток”. Пострадалите са без опасност за живота. Трима от тях са настанени в болницата в Харманли, един е в хасковската болница. Автобусът е минал през стар прелез. \r\n  \r\n \n\t\t\t\t\t\t", "date": "2018.05.17", "title": "ПАК ИНЦИДЕНТ С ВЛАК: Локомотивът блъсна автобус с миньори!"}
{"url": "http://www.bnews.bg/article/242157-deloto_za_atentata_v_sarafovo_v_otpechatatsi_i_ekspertizi", "text": "\n Нито един отпечатък или ДНК – проба не свързва обвиняемите за делото за атентата на летище „Бургас“ преди 6 години с престъплението или с присъствието им по Черноморието в този период. Това стана ясно след като днес бяха разпитани редица вещи лица, изготвили експертизи. Два дни поред, Специализираният наказателен съд заседава в Бургас, тъй като много от призованите свидетели не отидоха на делата в София.  \r\nМножество дактилоскопски експертизи са изготвени относно атентата и подготовката за него. Сред тях – на фалшивите лични документи на имената на Жак Филип Мартен и Ралф Рико; няколко договора за наемане на автомобили, с които те са пътували, според обвинението; банкноти, с които са плащали, включително петдесетолевката, която атентаторът Мохамед Хасан Ел Хюсейни е дал на таксиметровия шофьор, който го е закарал до летището и две кутии от мобилни телефони. Отпечатъците по тези предмети или са били негодни за ползване, или са били на българите, които са сключвали контрактите, както и на самия таксиметров шофьор. Единствено по един от договорите, подписан от човека с фалшивото име Брайън Джеймисън е имало много отпечатъци, повечето от тях – на българските служители в рент – а – кар компанията, но шест от тях са непознати, защото го няма в нашите масиви.  \r\nПодобно е положението и с ДНК – пробите. Или са били негодни (кръвните проби са били разложени), или са били смесени с такива на други хора.  \r\nТова не доказва никакво участие на обвиняемите Мелиад Фара и Хасан Ел Хадж Хасан, които се съдят задочно, поясниха служебните им адвокати Калина Тодорова и Радослав Николов. Тодорова поясни: \r\n„Към момента няма никъде оставени, в тези експертизи, няма следи от този, когото аз представлявам и задочно го съдят – Мелиад Фара“, коментира тя.  \r\nРадослав Николов потвърди, че няма конкретни доказателства в тези експертизи, че неговият подзащитен има връзка с атентата. Това, според един от прокурорите Красимир Тренчев, не е проблем:  \r\n„Има доста косвени доказателства за лицата. Не само косвени. И договорите, с които са наемали автомобилите, които са ползвали, и разпознаванията, които са извършени от свидетелите…“, каза Тренчев и поясни, че по време на процеса ще станат ясни останалите доказателства.  \r\nВ целия случай се появи и един мистериозен човек. За него разказаха разпитаните вчера свидетели – хотелиери, служители и управители в интернет – клубове, фирми за коли под наем. Айзък (или Исаак) наел квартира в Несебър през май, 2012 г. Представял се за израелец, а всяка вечер посещавал интернет – клуб, където говорил по скайп с брат си. Изчезнал ден преди атентата. Няма доказателства да е свързан с престъплението, нито прокуратурата го е проверявала, а причината да попадне в кориците на делото е, че разследващите са събирали подробности за всички, които са се сторили подозрителни на свидетелите.  \r\nЕдиният подсъдим, Мелиад Фара, е имал проблем при наемането на автомобил. Две фирми в Несебър отказват да му дадат кола, защото е предоставил само шофьорска книжка, без снимка и е отказал да даде други документи за самоличност. Това успял да направи в Равда, а служителката от компанията дори го откарала до Несебър.  \r\nХасан Ел Хадж също е бил отседнал в несебърски хотел. Предплащал нощувката си всяка сутрин, а последната дори не ползвал, но не поискал да му върнат парите. Ходел непрекъснато с шапка и с раница, не общувал с никого, хранел се предимно със сьомга.  \r\nДелото продължава в София на 13 юни, тогава трябва да бъдат разпитани и свидетели от Варна, съобщава OFFNews. \r\n \n\t\t\t\t\t\t", "date": "2018.05.17", "title": "Делото за атентата в Сарафово в отпечатъци и експертизи"}
{"url": "http://www.bnews.bg/article/242143-azis_oproverga_sluhovete_che_gubi_glasa_si", "text": "\n Азис вече е напълно здрав! Певецът, който преди дни бе приет спешно в болница заради усложнения след ангина е напълно е възстановен. Кралят на попфолка е изписан от болницата и вече е в дома си, като няма никакви проблеми или усложнения след кризата, която преживя. Певецът се чувства отлично и е готов за нови участия. \r\nМузикантът изкара няколко дни в болницата, а лекарите се притесняваха, че може да загуби гласа си. И въпреки че вече се чувства отлично, Азис следва препоръките им да си почива у дома и да не излиза много — много навън. \r\nСеденето вкъщи обаче силно изнервя музиканта. Азис има навика да не се застоява дълго на едно място и принудителната изолация го дразни. При все това, той се вслушва в съветите на лекарите, за да избегне по-сериозни усложнения. \r\nЗатова Азис постоянно кани приятели в дома си, с които да се отдаде на раздумка и да му минава по-бързо времето. Певецът не пропусна да покаже, че няма никакви проблеми и с гласа си, като изпял легендарната българска песен „Що не ма ожениш, мамо”, на голямата Недялка Керанова. \r\n  \r\n \n\t\t\t\t\t\t", "date": "2018.05.17", "title": "Азис опроверга слуховете, че губи гласа си "}
{"url": "http://www.bnews.bg/article/242159-umuvat_dali_da_vavedat_vaksina_sreshtu_varitsela", "text": "\n Следващите 2-3 г. развитието на имунизационния календар ще има две направления - ограничаване на броя имунизации и въвеждане на нови ваксини. От една страна ще се намалява приема на противотуберкулозната ваксина. България е била единствена с 5 приема. Вече е отпаднала имунизацията при 17-годишните, догодина ще отпадне и при 11-годишните. \r\n\r\n Това заяви в Добрич главният държавен здравен инспектор д-р Ангел Кунчев, цитиран от БНР. Повод за визитата му в добруджанския град бе среща със специалистите в РЗИ Добрич на тема \"Ваксини и здраве\". \r\n\r\n Ще се добавят нови ваксини. Обсъжда се въвеждане на ваксина срещу варицела. 11 държави от ЕС имат тази ваксина в своите календари. Доста време се колебахме - това е една от най-леките детски шарки, но разпространението й е мащабно.  \r\nМ.г. имаше 25 007 по-миналата г. 32 хил. случая. През 2017 г. са хоспитализирани 420 деца с усложнения след варицела. Има и смъртни случаи при млади мъже, каза д-р Кунчев. \r\n\r\n Ще бъде въведена грипна ваксина за рискови групи при хората над 60-годишна възраст. \r\n\r\n Имаме много добра разпределение на календара за ваксини. До навършване на първата година трябва са съсредоточени почти 90 % от имунизациите, обобщи д-р Кунчев. \r\n \n\t\t\t\t\t\t", "date": "2018.05.17", "title": "Умуват дали да въведат ваксина срещу варицела"}
{"url": "http://www.bnews.bg/article/242162-vladimir_pelov_se_izsmya_v_litseto_na_mvr_i_tsetska_napisa_pismo_do_prezidenta_i_ombudsmana_razkazva_zashto_e_izbyagal", "text": "\n Избягалият затворник Владимир Пелов се подигра с МВР и ресорната министърка Цецка Цачева. Той изпрати писмо до  Румен Радев, омбудсмана Мая Манолова и БТВ. Нова тв също съобщават за писмо от него. \r\n\r\n В осем страници той описва мотивите си да избяга от затвора. Твърди, че е осъден несправедливо, получил е тежко наказание, което е равносилно на смъртна присъда и това го е предизвикало да избяга. \r\n\r\n Пелов не посочва как се е сдобил с оръжието. \r\n\r\n Синът на Пелов е потвърдил автетичността на писмото - почеркът и стилът на изказване били на баща му. \r\n\r\n \r\n \n\t\t\t\t\t\t", "date": "2018.05.17", "title": "Владимир Пелов се изсмя в лицето на МВР и Цецка, написа писмо до президента и омбудсмана, разказва защо е избягал!"}
{"url": "http://www.bnews.bg/article/242156-federatsiyata_po_voleybol_puska_10_000_bezplatni_bileta_za_detsa_i_hora_v_neravnostoyno_polozhenie", "text": "\n Федерацията ни по волейбол пуска 10 хиляди безплатни билета за деца и хора в неравностойно положение за Световното първенство. Мондиалът стартира на 9 септември с мач между България и Финландия в двореца на културата и спорта във Варна. \r\n\r\n За първи път в историята на световния мъжки волейбол първенството ще върви в две страни – Италия и България. Очаква с да се изиграят общо 94 мача, като 42 от тях ще бъдат пред българска публика. \r\n\r\n \"Шестте най-добри отбора, 3 от България и три от Италия, се срещат в Италия и там в разстояние на една седмица изиграват вече финалните срещи до разпределение на медалите\", заяви председателят на УС на федерацията инж. Данчо Лазаров, предаде Канал 3. \r\n\r\n В Русе, който е домакин заедно с Варна и София, , ще гостуват най-добрите волейболисти на Бразилия, Холандия, Франция, Канада, Египет и Китай \r\n\r\n \"Имаме специални цени и билети за инвалиди, за детски билети само искам да кажа че по време на световното първенство сме предвидили 10 000 безплатни детски билета\", сподели вицепрезидентът на федерация Любомир Ганев. \r\n\r\n Очаква се над 1 милион зрители на мач да проследят срещите в България пред телевизионните екрани, а на живо в залите ще ги гледат над 150 000 души. \r\n \n\t\t\t\t\t\t", "date": "2018.05.17", "title": "Федерацията по волейбол пуска 10 000 безплатни билета за деца и хора в неравностойно положение"}
{"url": "http://www.bnews.bg/article/242155-narkomanat_koyto_naraga_borislav_v_troleya_ostava_v_aresta", "text": "\n 33-годишният мъж, който наръга 18-годишния Борислав Великов с нож в тролейбус №7 в столицата, остава в ареста. Това реши Софийският градски съд. Георги Георгиев  е обвинен в опит за убийство по хулигански подбуди, предаде БЛИЦ. \r\n\r\n Срещу него има събрани достатъчно доказателства, сред които и свидетелски показания на пътниците. Според съда, има опасност, ако излезе на свобода, Георгиев да се укрие или да извърши друго престъпление. \r\nПрипомняме, че Георги Георгиев, който е криминално проявен и наркоман, нападна с нож 18-годишното момче заради забележка от негова страна към момчета, които плюели люспи от семки на пода на возилото.   18-годишното момче се занимава със спорт от 10-годишен. \r\n  \r\n \n\t\t\t\t\t\t", "date": "2018.05.17", "title": "Наркоманът, който наръга Борислав в тролея, остава в ареста!"}
{"url": "http://www.bnews.bg/article/242127-liyana_proplaka_svatba_nyama_da_ima_mahmud_shte_mi_vzeme_deteto", "text": "\n Бившият й Махмуд Йозджан заплашва да вземе дъщеря й, ако се венчае за друг. Попфолк певицата Лияна няма да стане официално съпруга на новата си изгора Цецо, твърди \"България Днес\". \r\n\r\n Забраната това да се случи идва не от кого да е, а от бившия мъж на чалгарката - Махмуд Йозджан. Кюрдът, на когото не се разрешава да пребивава в страната ни, поради проблем със закона има много ревнив нрав. Според общите познати Махмуд отсякъл, че ще отвлече дъщерята на Лияна - Дениз, която е и негово дете, ако певицата се ожени официално за друг и той стане баща на момичето им. \r\n\"Тази забрана е от години. Махмуд дава свободата на Лияна да бъде с мъже, но религията му не позволява тя официално да се омъжва за друг мъж\", обясни ни приятелка до певицата. \r\nВ момента изпълнителката на \"Каменно сърце\" е лудо влюбена в Цецо, който е завършил финанси в Лондон и има бизнес в сферата на ресторантьорството. Богатият момък е собственик и на най-популярната верига наргиле барове в столицата, която е любимо място на младата аудитория. Двамата с Лияна се запознават след предаването \"Мармалад\" по Би Ти Ви миналата година, в което Лияна участва, а Цецо гледал случайно. \r\n\"Намери ми телефона, обади ми се и така започнаха нещата\", призна Лияна. Връзката им е изключително хармонична и заради него певицата дори се отказа завинаги от фолк кариерата си. \r\n\"На годеника ми никак не му допада идеята любимата му жена да обикаля нощните заведения. Но аз никога не съм пяла, за да бъда популярна. Просто това е работа. Тя се харесва на хората, които са част от живота ми. Не всеки приема за нормално обаче вечер след вечер да съм някъде сред много мъже и жени в по-особено състояние и да радвам техните уши и очи\", сподели Лияна. \r\n\r\n Преди няколко години изпълнителката реши да слезе от сцената и да се скрие от светлините на прожекторите. Тя се чувстваше наранена от писанията по неин адрес и за да спре клюките, спря с живите си участия по клубове. \r\nНовият избор на половинка на Лияна определено е доста чуден за околните, защото до момента тя е спрягана само с лоши момчета, за които трудно може да се чуе положителна оценка. Преди години певицата се превърна в най-мразената жена в България, след като открадна футболиста Благой Георгиев от бившата му приятелка Христина, която тогава беше бременна с детето им. \r\nЛияна обаче изобщо не се притесни от негативната реакция срещу нея, а започна да обикаля из всички медии, за да обяснява колко много се обичат. Само няколко месеца по-късно Благой Георгиев я заряза и се прибра при Христина. А Лияна изпадна в тежка депресия. Тя намери отново утеха при бащата на дъщеря си - мафиота Махмуд Йозджан, който от години живее в Турция, защото не може да припари в България. \r\n\r\n Фолкаджийката дори се сгоди за него за известно време. Но в крайна сметка се отказа от сватбата, защото трябваше да заживее в южната ни съседка, а семейството на Махмуд било много консервативно. Лияна призна, че не може да свикне с тамошните порядки. След това певицата влезе във \"ВИП брадър 2013“, където отново забърка страшен скандал. Лияна си падна по боксьора Тервел Пулев, без да знае, че той е семеен и с малко дете. Той също не остана безразличен към певицата и дори я награби в банята, където те си знаят какво е станало. Но от продукцията бързо се намесиха и потушиха скандала след обаждане на брат му Кубрат в телевизията. \r\nСлед скандалното си участие в риалити шоуто Лияна се отказа напълно от светските изяви и се покри за дълъг период от време. С днешна дата обаче тя отново се появи, за да обясни на целия свят колко е щастлива с Цецо. \r\nПротивно на очакванията, певицата не е с популярни мъже заради техните пари, защото самата тя не може да се оплаче от липса на пари. \"В семейството ни сме пожизнено осигурени. Стар софийски род сме, нашите роднини на мен и на Коцето (също фолкпевец - б.а.) са били едни от заможните софиянци. Благодарение на знанията си и на заслугите към държавата моят прапрадядо е работил към външно министерство. Дядо ми Константин Попов е един от главните проектанти на каскадата от язовир „Искър“ до Пасарел. Бил е и председател на стенографите в България още като ученик. Неговият баща - прадядо ми, е бил обявен за враг на народа, защото е имал имущество. Изкарал си е парите с пот на челото, но всичко е отчуждено, след което той на 50 години получава рак и за една седмица умира. И друго - той е имал и хотел в Боровец с 20 келнери. Всичко е разграбено и отчуждено, защото навремето успелите хора са били мразени, както и сега. Но сега поне не могат да ти откраднат своето. Обаче гледат да те съсипят по друг начин\", обяснява Лияна. \r\n \n\t\t\t\t\t\t", "date": "2018.05.17", "title": "Лияна проплака: Сватба няма да има, Махмуд ще ми вземе детето"}
{"url": "http://www.bnews.bg/article/242140-vlado_karamazov_se_diplomiral_s_izmama", "text": "\n Владо Карамазов не винаги е бил звезда. Като тийнейджър секс символът на родния театър бил най-голямата издънка в класа си. Той едва взел диплома за средно образование и то само благодарение на брат си, който бил истинският талант в семейството. Учителите пишели тройки на Владо единствено от уважение към баткото-отличник, писа „Уикенд“. \r\n\r\n Карамазов не се гордее с образованието си в средното училище, но и не счита за нужно да крие колко слаб ученик е бил. Че е завършил на късмет, личи от свидетелството му за професионална квалификация, което актьорът не се притеснява за показва публично. То се издава заедно с диплома за завършено средно образование. Както се вижда, тройките не са били изключение в бележника на бъдещата звезда. В дипломата му има „среден” по английски език и по два специални предмета – Икономика и Отчетност на общественото хранене.  \r\n\r\n Оказва се, че в тийнейджърските години Владимир Александров, както е истинското име на актьора, се е готвил не за театъра, а за кухнята. Понеже изкарал двойки на изпитите по математика и след 7-и, и след 8-и клас, нямало как да влезе в престижна гимназия и се записал в Техникума по обществено хранене. Там вече учел по-големият му брат Иван. Той бил талант, а Владо – пълен провал. Толкова бил зле в кухнята, че предпочитал да бели картофи цял ден, отколкото да доближи печката и да сготви дори една супа. Записал се в специалност „сладкарство” само защото и брат му учел същото. „Пишеха ми тройки по милост заради него”, признава по-късно звездата.  \r\n\r\n Години наред той крие, че дипломата му за средно образование всъщност е взета с измама. Държавният му изпит е в кухнята на един от големите хотели в София. Пада му се да прави торта „Гараш” и шоколадово руло. Бъдещият сладкар обаче не знае нито рецептата за едното, нито за другото. За негов късмет, още тогава е голям чаровник и успява да омагьоса главната сладкарка на хотела. Жената била доста наблюдателна и веднага забелязала, че Владко е с две леви ръце и в кухнята е като в небрано лозе. Питала го дали ще се справи, а той й излял душата си. \r\n\r\n Казал, че иска да става актьор, че не знае как се прави торта и руло и че е отчаян. Мислел, че никога няма да вземе диплома, което означавало край с мечтите му за НАТФИЗ. Жената се смилила над него и тайно забъркала и тортата, и рулото. Благодарение на това в дипломата на Карамазов гордо блести шестица на държавния изпит по практика. Знанията по теория са оценена с четворка, но най-важното е, че младежът успява да се дипломира и това отваря неговият път към сцената. Той е приет в НАТФИЗ и бързо се превръща в звезда, а вълненията около дипломирането, което тогава било ней-важното нещо на света, днес вече са като усмивки от старите ленти.  \r\n \n\t\t\t\t\t\t", "date": "2018.05.17", "title": "Владо Карамазов се дипломирал с измама "}
{"url": "http://www.bnews.bg/article/242151-konflikt_na_interesi_deputat_patriotar_krie_80_godishnata_si_mayka_biznesmen_dokument", "text": "\n \r\nДепутатът Георги Колев от Обединени патриоти повече от година крие 80-годишната си майка, която върти сериозен бизнес. \r\n\r\n Осемдесетгодишната депутатска майка - Марийка Маринова Колева, е горд собственик на фирмата  \"Интелсофтранс\"-ЕООД,  с регистрация в град Хасково. \r\n\r\n Бизнес делата на Марийка Колева се разпростират и акционерното дружество \"К.М.К.ТИУМФ\", където същата е член на  Съвета на директорите. Интересна подробност е, че депутатът Георги Колев не е декларирал конфликт на интереси със собствената си майка, която му се явява роднина по права линия. Още по - интересно е, че  досега нито една институция не е задължила депутата да стори това. \r\n\r\n Припомняме, че предеседател на  парламентарната комисия  за борба с корупцията, конфликт на интереси и парламентарна етика е патриотарът Борис Ячев, за когото нарушението на колегата му Колев е останало невидимо. Припомняме още, че нарушаването на законите се е превърнало в рецидив за патриотарите, които вече се чувстват вероятно за богове и над закона. \r\nНе се знае при гласуването на кои закони депутатът Георги Колев е бил в конфликт на интереси и в какво се  изразяват те. Напълно е възможно да става въпрос за корпоративен интерес за милиони левове. Би Нюз се обръща към г-н Пламен Георгиев - председател на КОНПИ за предприемане на незабавни действия, както и към главния прокурор Сотир Цацаров! \r\n \n\t\t\t\t\t\t", "date": "2018.05.17", "title": "КОНФЛИКТ НА ИНТЕРЕСИ: Депутат-патриотар крие 80-годишната си майка-бизнесмен!  (ДОКУМЕНТ)"}
{"url": "http://www.bnews.bg/article/242129-veneta_raykova_sazhalyava_za_tisho_ne_znam_zashto_se_razvedohme", "text": "\n Водещата на „Папараци” Венета Райкова вече не е щастлива от положението си на свободна жена. Телевизионерката открила, че статутът на самотна майка не е за нея и е започнала да съжалява за решението си за развод със съпруга си Тихомир. Дори наскоро се закъхарила, че този път тя е дала тласък на процеса и връщане назад в него няма, видя HotArena. \r\n„И аз още не мога да осъзная какво стана, ама на - разведохме се и това е! Ако ни питат хората и ние не знаем защо го направихме, често казано”, съвсем чистосърдечно си призна блондинката след поредния въпрос на почитателите й за решението да скъса с Тишо.  \r\nМакар двамата с брадъра и настоящ покерджия да са официално приключили със семейния си живот, след като в началото на годината подадоха документи за развод, това далеч не значи, че не се понасят. Дори напротив – двамата се виждат за всички големи празници и не пропускат да се забавляват по ресторанти и кафенета. Твърдят, че причината за това е техният 9-годишен син Патрик, на когото искат да спестят усещането, че е изоставен от един от двамата си родители.  \r\n„За мен най-важното нещо е да отгледам спокойно, възпитано и щастливо детето си”, настоява Венета и никой не може да отрече, че полага големи усилия за това, пише \"Таблоид\".  \r\nВодещата не подценява никоя нужда на сина си и се старае от сега да възпита в него поведение на джентълмен. Късмет е, че в това отношение Райкова признава и баща му Тихомир за особено добър пример. Малкият попивал от него правилното отношение към една жена и след това го репетирал с майка си. „Патрик е един малък мъж. Подарява ми подаръци, които сам е купил с парите, които е спестил. Предлага да плати сметката и дори понякога настоява на баща си да го остави”, разказвала е водещата.  \r\nТихомир също не остава по-назад в грижите за бившата си жена и се опитва да засвидетелства по всякакъв начин подкрепата си. Освен, че е поел част от издръжката над сина си, както е по закон, той не пести от удоволствия, които да споделя не само с Патрик, но и с Венета. Тримата макар и вече неофициално обединени като семейство традиционно излизали на срещи.  \r\n„Тихомир идва да ни вземе от вкъщи за вечеря, малко като на среща, само дето имаме деветгодишен син. Като изключим това, че не правим секс, май нищо не се е променило отпреди 5 години”, шегува се с положението Венета.   \r\n  \r\n \n\t\t\t\t\t\t", "date": "2018.05.17", "title": "Венета Райкова съжалява за Тишо: Не знам защо се разведохме "}
{"url": "http://www.bnews.bg/article/242123-tri_filma_vrashtat_spomenite_za_golemiya_boyan_petrov", "text": "\n Обществената телевизия отново ще даде възможност на зрителите да преживеят заедно с Боян Петров изпитанията при покоряването на най-високите върхове на планетата. Три филма, продуцирани от БНТ, ще разкрият красотата на високите цели и силата на човешкия дух и воля. \r\n\r\n Документалната лента „3 х 8000“ ще има специално издание в събота (19 май), веднага след централната информационна емисия „По света и у нас“ по БНТ1. За първи път обществената телевизия показа изкачването на Кангчендзьонга (8586), Броуд пик (8047) и К2 (8611 м) за рекордните 70 дни, в края на 2014 година. Автори на филма за уникалните постижения на алпиниста са самият той и режисьорът Жоро Торнев. \r\n\r\n За този киноразказ те получиха наградата за български филм на Банско Филм Фест през 2015 година. „За последните дни „3 х 8000“ има рекорден брой гледания в YouTube канала на предаването „Отблизо с Мира Добрева“ – над 70 000. В момента доработвам филма с кадри и от другите експедиции на Боян Петров към останалите осемхилядници. \r\n\r\n С тези промени той вече е „10 х 8000“. Финалът ще бъде различен. В последните 10 минути зрителите ще видят уникални кадри от спасителната операция с хеликоптери при върха Шиша Пангма“ – разкрива режисьорът Жоро Торнев. Филмът е запечатал кадри от изкачването на дълго мечтания от Боян връх К2. На 31 юли 2014 година той става първият българин, стъпил на най-трудния осемхилядник – без кислород и без височинен носач, точно 60 години след Лино Лачедели и Акиле Компаньони При телевизионната премиера на филма Боян описва преживяното като космическо усещане. На 20 май (неделя) БНТ2 ще излъчи „Битката за върховете с Боян Петров“ от 12:00 часа. Във филма зрителите няма да видят очакваната битка с природата, а тази в самия човек. Документалният разказ описва изкачването на смъртоносния гигант Анапурна (8091м), петия по височина Макалу (8485м) и върха-убиец Нанга Парбат (8126м). \r\n\r\n Алпинистът успя да изкачи трите осемхилядника само за 86 дни през 2016 г. като част от проекта му „Българин към 14х8000“. Оператор на филма е Боян Петров, а режисьор – Алеко Желязков. Повторението му е в неделя по БНТ Свят от 23:30 часа. Последният филм на покорителя на върховете ще бъде показан на 27 май от 12:00 часа по БНТ2. \r\n\r\n „Лятото свършва през юни“ представя атакуването на осемхилядниците Гашербрум II (8036м) в Каракорум през юли 2017 г. и Даулагири (8167м) в Хималаите през септември 2017 г. И този филм Боян Петров реализира в съавторство с режисьора Алеко Желязков. \r\n\r\n Повторението на „Лятото свършва през юни“ е същия ден от 23:30 часа по БНТ Свят. \r\n\r\n Гледайте специалните издания на документалните филми „3 х 8000“ (19 май от 20:45 часа по БНТ1), „Битката за върховете“ (20 май от 12:00 часа по БНТ2 и повторение на 20 май от 23:30 часа по БНТ Свят ) \r\n  \r\n \n\t\t\t\t\t\t", "date": "2018.05.17", "title": "Три филма връщат спомените за големия Боян Петров "}
{"url": "http://www.bnews.bg/article/242153-partiite_v_italiya_se_razbraha_za_koalitsionno_pravitelstvo", "text": "\n Водещите италиански партии Движение \"5 звезди\" и \"Лига\" постигнаха принципно споразумение по програмата на коалиционно правителство, предаде Ройтерс. Очаква се те да намалят данъците, да засилят социалните разходи и да отправят най-голямото предизвикателство към ЕС след британския референдум за Брекзита преди две години. \r\n\r\n Лидерите на крайнодясната \"Лига\" Матео Салвини и Движение \"5 звезди\" Луиджи Ди Майо, които се оказаха сред победителите на изборите от 4 март, обсъждаха общата политическа програма с цел да намерят изход от патовата ситуация, продължила повече от 10 седмици. След края на продължилата над 4 часа среща между двамата водещи политици Ди Майо заяви, че партиите трябва да уточнят само няколко дребни подробности. Очаква се програмата да бъде финализирана по-късно днес, предава БТА. \r\n\r\n Малко преди това източник от Движение \"5 звезди\" заяви, че като цяло програмата е уточнена и тя не съдържа нищо, сочещо евентуално излизане на страната от еврозоната или от ЕС. \r\n\r\n Споразумението все още не е публикувано и трябва да бъде одобрено от членовете на партиите, както и от италианския президент Серджо Матарела. \r\n\r\n Ди Майо съобщи, че е постигнат напредък по избирането на коалиционен премиер, но не съобщи име. \r\n \n\t\t\t\t\t\t", "date": "2018.05.17", "title": "Партиите в Италия се разбраха за коалиционно правителство"}
{"url": "http://www.bnews.bg/article/242144-zhurnalistat_vasil_petev_s_bezposhtaden_komentar_za_sreshtata_na_liderite_v_sofiya", "text": "\n Журналистът Васил Петев с безпощаден коментар за срещата на лидерите в София! Ето какво написа той във фейсбук страницата си: \r\n\r\n За всеки от големите гости, България има по нещо. \r\n\r\n За Макрон - агнешко. Кеф му русата Златка, кеф му Черната, кеф му Цвета Караянчева.  \r\nЗа Меркел - Кобилкина. Партньорството с Русия рано или късно връща доверието в члена. \r\nЗа Тереза Змей - сестра й Илиана Змеьовска. Двете заедно могат да отцепят пещерата Дяволското гърло от ЕС, а после да пушат химическо оръжие, докато Башар Асад бере сталактити. \r\nЗа Орбан - Валери Симеонов. Ще играят на комар със залог, коя част от оградата ще падне първа, и всичко това на фона на дебат с тема, трябва ли да премахнем рекламата на олигофрения от СКАТ ТВ? \r\n\r\n За всички останали гости ще танцува Лиляна Павлова. \"Добро утро, аз съм от ол инклузива, искате ли свинско за закуска или първо желаете да се срещнете с г-н Каракачанов?\" \r\n\r\n Така е у нас. Гостоприемни сме. У нас вируса на СПИН умира от радост след като премине границата. \r\n\r\n  Фейсбук: Васил Петев \r\n \n\t\t\t\t\t\t", "date": "2018.05.17", "title": "Журналистът Васил Петев с безпощаден коментар за срещата на лидерите в София!"}
{"url": "http://www.bnews.bg/article/242137-skandal_izbuhna_mezhdu_obshtinskite_savetnitsi_zaradi_stroezha_na_instalatsiya_za_gorene_na_otpadatsi_v_stolitsata_nakraya_te_reshiha_da", "text": "\n София ще строи инсталация за горене на отпадъци, която ще се построи в имота на ТЕЦ \"София\", зад Централна жп гара. Това стана ясно след бурно заседание на Столичния общински съвет (СОС), продължило 3,5 часа. \"За\" бяха 36 души, \"против\" - 16, \"въздържал се\" - 6. \r\n\r\n Преди започването на заседанието, общинските съветници от Реформаторския блок Марта Георгиева и от БСП Калоян Паргов поискаха точката за доклада на Фандъкова за инсталацията за горене на отпадъци да отпадне от дневния ред. \r\n\r\n Георгиева поясни, че има внасяне на подписка за референдум за строежа на инсталацията с аргументи като този, \"Топлофикация София\" ще трябва да плаща обезщетение, ако няма достатъчно количество отпадък за горене, но водещият заседанието Николай Стойнев от ГЕРБ обяви, че тепърва подписката трябва да бъде придвижвана за разглеждане в структурите на Столичния общински съвет (СОС). \r\n\r\n В крайна сметка от 46 гласували общински съветници, само 14 поискаха да се отложи решението за строеж на инсталацията, докато 30 съветници се изказаха в подкрепа на това решението да се гласува днес (17 май), а двама се въздържаха. \r\nПредседателят на групата на ГЕРБ в СОС Малина Едрева пък обясни, че строежът на инсталацията бил европейски ангажимент и заради това трябвало сега да се гласува. \r\n\r\n В крайна сметка от 46 гласували общински съветници, само 14 поискаха да се отложи решението за строеж на инсталацията, докато 30 съветници се изказаха в подкрепа на това решението да се гласува днес (17 май), а двама се въздържаха. \r\nСъгласно заложеното в проектодоговора, изграждането на инсталацията ще стане от \"Топлофикация София\". Цената е 157 538 018 евро без ДДС, като 58,28% или 91 813 153 евро идват от Европейския фонд за развитие, а останалите т.е. до 67 млн. евро – чрез заем от ЕИБ. Заемът ще се връща 19 години, като още на петета трябва да стартира връщането на главницата. Средно по 5 млн. евро годишно ще се връщат всяка година, а като източници за погасяване на дълга са посочени приходите на \"Топлофикация София\". \r\n\r\n Индикативната лихва на заема е 1,5%. Проектирането и строителството на инсталацията ще отнеме 36 месеца, а още 24 месеца се предвидени за отстраняване на дефекти – след въвеждане в експлоатация. 36 месеца след като заработи предприятието ще може да му се оказва техническа помощ от изпълнителя. Очакваната печалба е 10 млн. евро на година, а годишните разходи били 7 млн. евро. Самата Фандъкова защити проекта като \"поредната стъпка за изграждане на цялостна интегрирана система за управление на битовите отпадъци на София\". Това не е проект, който се подготвя и прави за месец-два, каквито твърдения чувам. \r\n\r\n Построихме и работят инсталациите за зелени и битови отпадъци, посочи кметицата на столицата. Тя видя строежа на инсталацията за горене на отпадъци като \"европейско бъдеще\" и призна, че била получила много съвети, включително от хора от своя екип, да се откаже от инсталацията. Фандъкова определи за \"внушения\", че новата инсталация ще отрови допълнително въздуха на София и даде пример с Виена, където имало 4 инсталации, а най-старата била в центъра и била архитектурна забележителност. За пример по отношение на горене на отпадъци, което да се превърне в производство на енергия, кметицата даде и скандинавските държави. \r\n\r\n Фандъкова каза и, че с тази инсталация София ще депонира под 10% от отпадъците си (бел. ред. - сега депонирането е с дял 16%, по думите на кметицата) и с това ще бъде покрита поставената от ЕК цел, която следва да бъде постигната до 2030 година. Освен това, технологията на завода била най-добрата - изгарянето на скара, при 850 градуса температура, което казали консултантите от Дания (бел. ред. - по информация на Actualno.com комисионната за работата на консултантите е 2 млн. евро), а с инсталацията ще намалее \"заетостта\" на ТЕЦ \"София\". Кметицата обаче не даде точни числа за отделяните фурани и диоксини, които се сочат като канцерогенни вещества, а само каза, че количеството намалява. Фандъкова добави и, че още днес (17 май) се надява да тръгне специален сайт за инсталацията. \r\n\r\n Ще има и данни в реално време, включително за качеството на въздуха, които ще идват от мониторингова система, която ще следи работата на инсталацията. Инсталациите непрекъснато се модернизират, завърши с аргументите столичната кметица, която изрично подчерта, че ЕК също ще направи проверка на цялостната интегрирана система за отпадъците, което е още една гаранция. \r\n\r\n Проблемът е, че в доклада пише, че фините прахови частици остават същите, като се добави четвърти комин - не ми се струва логично, моля да ми бъде разяснено, заяви общинският съветник от Реформаторския блок Трайчо Трайков. Зам.-кметът по екология Йоана Христова отговори, че се разглеждали \"кумулативно\" всички инсталации в системата за отпадъци на София - трябвало да се гледа \"кумулативно\". Марта Георгива пък директно обвини Фандъкова, че заблуждава с предоставянето на различни данни, хем кани за обществено обсъждане гражданите, хем не дава всички документи, а и говори за политически консенсус - вероятно защото такъв трябвало, за да одобри ЕК проекта. \r\n\r\n Георгиева добави и, че всъщност фините прахови частици се увеличават с 12,5 тона годишно съгласно ОВОС, а в доклада на Фандъкова това е променено. Кметицата отвърна, че не позволява да бъде обвинявана в неща, които никога не била казвала - не съм твърдяла, че има политически консенсус и това не е необходима част от условията да се защити проектът. \r\n\r\n А председателят на постоянната комисия по опазване на околната среда, земеделие и гори към СОС Лорита Радева, съпруга на вътрешния министър Валентин Радев, обвини Георгиева в лъжи и я посъветва да си прочете докладите, а съветникът от ГЕРБ Татяна Георгиева поиска от Марта Георгиева \"да се извини в лично отношение на г-жа Фандъкова\". Не знам дали да не го разбирам като заплаха предвид семейното ви положение, отвърна Георгиева. В крайна сметка Йоана Христова каза, че нормата при работата на инсталацията щяла да доведе до отделяне на 1 милиграм вредни месии на куб. метър, при европейска норма от 10 милиграма на куб. метър, като се очаква границата по изискванията на ЕС да бъде намалена на 5 милиграма на куб. метър, информира Actualno.com \r\n  \r\n \n\t\t\t\t\t\t", "date": "2018.05.17", "title": "Скандал избухна между общинските съветници заради строежа на инсталация за горене на отпадъци в столицата. Накрая те решиха да..."}
{"url": "http://www.bnews.bg/article/242139-eks_shefat_na_onkologiyata_v_plovdiv_otiva_na_sad_za_shteta_ot_blizo_polovin_milion_leva", "text": "\n Днес, 17 май 2018 г., Софийска градска прокуратура (СГП) внесе в Окръжен съд Пловдив обвинителен акт срещу Красимир В. за безстопанственост в особено големи размери, представляваща особено тежък случай – престъпление по чл. 219, ал.4, вр. ал.1 от НК, съобщиха от държавното обвинение. \r\n\r\n Красимир В. е обвинен за това, че 31.08.2016г. в гр. Пловдив като управител на „Комплексен онкологичен център – Пловдив“ ЕООД, не е положил достатъчно грижи за възложена му работа във връзка с ефективното и добросъвестно разходване на средствата на дружеството и от това са последвали значителни щети за „КОЦ-Пловдив“ ЕООД в размер на сумата от 405 190, 92 лева без ДДС. \r\n\r\n В качеството си на възложител по Закона за обществените поръчки, Красимир В., без да проведе пазарни консултации, без да потърси съвети от независими експерти или органи или от участници на пазара, е открил процедура по обществена поръчка с предмет: „Доставка, монтаж и въвеждане в експлоатация на компютърен томограф“ с прогнозна стойност 950 000 лева без ДДС. \r\n\r\n Процедурата по обществената поръчка приключила със сключването на договор на стойност 898 000лв с единствената фирма, подала оферта за участие. След сключване на договора тази фирма закупила компютърен томограф на стойност 492 809, 08 лева без ДДС и го предоставила на КОЦ Пловдив. \r\n\r\n Разликата от 405 190, 92 лв. между платената сума от КОЦ Пловдив за придобиване на компютърния томограф и реалната му пазарна цена се равнява в размер на 964,74 минимални работни заплати за страната, което определя щетата като такава  в „особено големи размери“. \r\n\r\n Спрямо Красимир В. е определена мярка за неотклонение „подписка“. \r\n\r\n Ако бъде признат за виновен той може да получи наказание „лишаване от свобода“ от три до десет години, като съдът може да постанови лишаване от право да заема определена обществен или държавна длъжност, както и да упражнява определена професия или дейност. \r\n \n\t\t\t\t\t\t", "date": "2018.05.17", "title": "Екс шефът на онкологията в Пловдив отива на съд за щета от близо половин милион лева"}
{"url": "http://www.bnews.bg/article/241450-zadarzhan_e_mazh_v_kardzhali_za_napadenie_nad_medik", "text": "\n Задържан е 35-годишен мъж за нападение над медик в Кърджали, съобщиха от МВР. \r\n\r\n Сигнал за инцидента e получен днес към 11 ч. Минути преди това медицински екип е посетил адрес на ул. „Юмер Лютви“ след повикване за спешен случай с възрастна жена. При пристигането си медиците били посрещнати от 35-годишен мъж.  \r\n\r\n След вербална агресия той ударил с юмрук в лицето 51-годишен медицински служител, който от удара паднал назад по стълбите. Медикът е настанен в болница.  \r\n\r\n Агресивният мъж е в полицейския арест. По случая е уведомен прокурор и е образувано бързо производство. \r\n \n\t\t\t\t\t\t", "date": "2018.05.17", "title": "Задържан е мъж в Кърджали за нападение над медик"}
{"url": "http://www.bnews.bg/article/242133-fenka_pomisli_antani_hopkins_za_kloshar", "text": "\n Фенка помисли Антъни Хопкинс за клошар. Това се случило по време на снимките на новата екранизация по „Крал Лир“ на Шекспир за BBC, разказа режисьорът на продукцията Ричърд Еър. До неудобната ситуация се стигнало, след като сюжетната линия позиционирала носителят на „Оскар“ в раздърпани дрехи и вехтошарска количка на улиците в английския град Стивънидж. „Когато снимахме в там една жена дойде до Тони и каза „Знаеш ли, там надолу по пътя има хостел. Така че можеш да идеш там с твоята количка\" - спомни си Еър. С участие в „Крал Лир“ се разписват още Ема Томсън, Емили Уотсън и Андрю Скот. \r\n  \r\n \n\t\t\t\t\t\t", "date": "2018.05.17", "title": "Фенка помисли Антъни Хопкинс за клошар"}
{"url": "http://www.bnews.bg/article/242116-sled_razdyalata_s_dzhamov_desi_tsoneva_ne_shte_da_chue_za_svatba", "text": "\n „Рано ми е за сватба. С гаджето ми се познаваме едва от година”. Така Деси Цонева отклонява всякакви въпроси свързани с потенциален брак. Чаровната водеща преди дни бе засечена на моминско парти на своя приятелка. Цяла вечер тя не свали воала от главата си, но прие да го носи само за майтапа. \r\nИначе не иска и да чуе за сватба. \r\n„Не съм готова за сватба. Няма да се женя скоро. Рано ни е още да мислим за тези неща. Това е сериозно решение. Все пак ние сме заедно само от една година”, заяви още Деси. \r\n35-годишната дама има връзка с издателя Явор Стефанов, но колкото и да се обичат, двамата очевидно не бързат със сватбата. Преди година Деси бе по-уверена от всякога, че иска брак и още деца. Тогава тя бе обвързана с Георги Джамов и крояха планове за луда сватба, пише България днес. \r\nДеси дори искаше да се омъжи, докато се спускат със ски по пистите на Банско, но малко след годежа обяви, че сватба няма да има. Със сегашния си приятел Цонева изживява истинска романтична приказка, но все още не е готова за брак. Това не й пречи да изживява вълнуващи ваканции по екзотични места, като последното от тях бяха Малдивите. \r\nА малко след завръщането си, Деси празнува на моминско парти със своя приятелка. Макар и на шега водещата влезе в ролята на булката, като се окичи с воала. Но не иска и да чуе, да го носи насериозно. \r\nПреди години Цонева все пак се видя като булка, по време на брака си с Янчо Таков — младши. Двамата имат син, но бракът им приключи с пълна катастрофа, две години след като си казаха заветното „Да”. Това е и причината Деси да не иска да чуе за втори брак, за който по-късно може да съжалява. \r\n \n\t\t\t\t\t\t", "date": "2018.05.17", "title": "След раздялата с Джамов, Деси Цонева не ще да чуе за сватба"}
{"url": "http://www.bnews.bg/article/242125-sinoptichkata_natali_trifonova_aut_ot_badzhak_tv", "text": "\n Натали Трифонова до няколко месеца ще е аут от bTV. Това издадоха хора от медията, цитирани от \"Уикенд\". \r\n\r\n Секси синоптичката била назначена по заместване на колежката си Станислава Цалова, която е в майчинство. Титулярката обаче смятала скоро да се връща на работа. Проблемът в bTV, бил че от централата в чужбина отпускали само три места за синоптици. В момента това са Емил Чолаков, Христина Балинска и Натали. Последната обаче нямала постоянен щат. В деня, когато Станислава Цалова реши да прекрати отпуска си по майчинство, заместничката й трябва да бъде уволнена. За маркетинг шефовете в телевизията това било голям проблем, понеже дългокраката блондинка е едно от любимите лица на зрителите. За броени седмици тя събра фенска маса, за която дори колежката й от Нова тв Никол Станкулова може само да мечтае. \r\n\r\n Въпреки това обаче трудно ще се намери начин да я задържат на работа. \"Ако искат Натали да остане, ще трябва да лобират за нея пред шефовете в чужбина, а тях не ги интересува коя е звезда и коя - не. Интересуват ги само голите цифри. Ако са решили, че телевизията има бюджет за трима синоптици, трудно ще се съгласят на четвърти щат\", смятат хората от bTV. Според тях, за да остане дългокраката Натали, ще трябва да уволнят някого другиго. Това обаче е почти невъзможно. Единственият шанс бил някой да напусне по собствено желание. \r\n  \r\n \n\t\t\t\t\t\t", "date": "2018.05.17", "title": "Синоптичката Натали Трифонова аут от Баджак тв"}
{"url": "http://www.bnews.bg/article/242142-darzhavnite_sluzhiteli_skochiha_na_konpi_ne_iskame_da_razkrivame_lichniya_si_zhivot", "text": "\n Стотици хиляди държавни чиновници от втория и третия ешелон на администрацията са в паника от това, че трябва да подават декларации, в които да изнесат данни за любовните си партньори, с които съжителстват. \r\n\r\n Професионалното обединение на държавните служители излезе с гневно становище по повод декларациите по чл. 35 от Закона за противодействие на корупцията и отнемане на незаконно придобитото имущество /ЗПКОНПИ/, които следва да попълнят почти всички служители в държавната администрация.  \r\n\r\n Според организацията е напълно ненормално и служителите на най-ниските експертни нива, които нямат контролни функции, да попълват документи \"със смущаващо съдържание\". Те смятат разкриването на данни за висшите административни позиции за напълно необходимо, но за дребните служители в държавната администрация за напълно неоправдано - предпоставка за много семейни скандали, които биха били избегнати, ако чувствителната информация за партньора в сянка я няма черно на бяло. \r\n\r\n От Комисията за противодействие на корупцията и за отнемане на незаконно придобитото имущество обясниха пред OFFNews, че съдържанието на декларациите е определено от Народното събрание и не е приумица на ведомството на Пламен Георгиев.  \r\n\r\n Странно е, че сега се появява недоволство по обхвата на документа, при положение, че законът бе гласуван още през януари, казаха оттам. \r\n\r\n Ето и цялото становище на Професионалното обединение на държавните служители: \r\n\r\n След като се запозна с утвърдените Декларации по чл. 35 от Закона за противодействие на корупцията и отнемане на незаконно придобитото имущество /ЗПКОНПИ/, които следва да попълнят почти всички служители в държавната администрация /без незначителен брой технически и изпълнителски длъжности/ и след получени запитвания и коментари от свои членове, Професионалното обединение на държавните служители (ПОДС) изказва тревога и недоумение относно съдържанието и целите на този документ. \r\n\r\n Още с публикуването на ЗПКОНПИ, бяхме изненадани от обхвата на това задължение стигащо до най-ниските експертни нива без никакви контролни функции, но очаквахме, че това обстоятелство ще бъде отчетено и документът ще е по-опростен с оглед различните възможностите за корупционни практики на различните нива в администрацията. Това не се случи – и днес, а и в следващите дни, служителите в администрацията ще се занимават с попълването на данни, които не винаги са разбираеми, свързани са със затруднения при набавянето на информация и са смущаващи по своето съдържание. Сложният процес на попълването им, независимо от указанията, също няма логично обяснение. \r\n\r\n Декларациите будят много и разнообразни въпроси, на които няма еднозначни отговори: \r\n\r\n - Декларирането на голям обем лични данни и обстоятелства, свързани със съпрузи или лица с фактическо съжителство, вероятно ще създадат семейни проблеми. Ако това е оправдано за висшите публични длъжности, за редовите служители е необяснимо. \r\n\r\n - Изискването да се декларират имуществени и други подробни сведения за лицата около държавния служител би следвало да е съобразено със Закона за защита на личните данни т.е. да е налично изрично съгласие, още повече няколко дни преди да влезе в сила Общия регламент за защита на личните данни. Декларацията допуска деклариране на чужда лична информация – за съпруг, деца и лица с които служителите са в съжителство на семейни начала – имена, ЕГН, имоти, моторни превозни средства, депозити и влогове в банки и финансови институции, акции, дялове и т.н. чувствителна информация от гледна точна на защитата на личните данни. \r\n\r\n - В графите за попълване на имуществата има година на придобиване, която в много случаи ще е не само преди съответното лице да е добило качеството на държавен служител, но и не е съществувала държавна служба. Трудно може и да се намери и тогавашната им цена. \r\n\r\n - Собствеността върху ниви, гори и пр. не е удостоверена с нотариални актове и често е с неясно разпределение на дялове между наследниците. Ще има и случаи, в които дори служителят да е в незнание, че е наследил имот/имущество/пари, но ще носи административно наказателна отговорност. \r\n\r\n - Необяснимо е защо се декларират и средствата в пенсионните фондове, които не могат да се разходват, а и няма човек който да е наясно колко точно средства има в неговата партида. Подобна ще е ситуацията и със застраховките „Живот“ и други подобни които са със спестовен характер според декларацията и също подлежат на деклариране. \r\n\r\n - Не е ясно как да си сигурен в точността на декларираната сума „налични средства“ на 31.12.2017 г., колко средства ще трябва да се платят на банки, финансови институции, лизингови компании и др. за да удостоверят кой какво има по партиди, сметки и т.н. \r\n\r\n - На първа страница на Декларацията стои надписът „Вх.№ в КПКОНПИ“, което се оказа грешка. В противен случай би означавало близо 130000 служители в държавната администрация да я подават лично пред този орган. \r\n\r\n - При напускане на администрацията /въпреки, че са подавани ежегодно данните/ служителят трябва да попълни отново декларацията, а след една година от напускането – още веднъж да я подаде. Интересно как ще се залавят напусналите служители, особено ако не са в страната вече. \r\n\r\n - Събраните колосални масиви от чувствителни данни за служителите и техните семейства, подадени на хартиен и електронен носител ще изискват специални мерки за защита, които категорично не са осигурени и ще е трудно да се съхраняват в досиетата, тъй като едва ли всяка администрация има възможности за осигуряване на висока степен на защита. В министерствата вероятно – да, но в малките общини и кметствата?! \r\n\r\n Изброените въпроси съвсем не изчерпват всички поводи за тревога, които изпитват „деклараторите“, взирайки се с недоумение в графите. \r\n\r\n Общото усещане е, че назначавани на ниски и средни експертни позиции те влизат автоматично в числото на заподозрени в тежка корупция лица, тъй като се декларират данни за притежавани сухопътни, плавателни и летателни превозни средства. Целият документ има излъчване на „виновен до доказване на противното“. \r\n\r\n Не е ясно дали е направена оценка на въздействието на този закон, и ако е направена какво е съотношението между необходимите средства, време и усилия и очакваните резултати, или по-популярно съотношението „разходи – ползи“ от това мащабно упражнение. През май тази година и ежегодно над 120 000 служители ще губят време и нерви да попълнят тази всеобхватна информация, разположена на 10-на страници. Интересно е и какъв брой контролни органи ще е нужен, за да се провери надеждно всичко това. Ако данните ще се проверяват само при наличие на сигнал, то в разрез със всички правила за събиране и обработка на лични данни – принципа „прекомерност“ се събират толкова мащабно и подборно данни за имуществото, дълговете, приходите, живота и семейните връзки на всеки държавен служител. \r\n\r\n Декларацията в този си обем е прекомерна и единствено е приложима за висшите публични служители (които я и попълваха до сега), за висшите държавни служители и всички контролни органи, но за редовите служители е излишна и плашеща административна тежест. \r\n\r\n Дали вместо борба с корупцията, не се обяви война на брака и всички негови проявления!? Младите високо компетентни експерти, ще се запитат дали си заслужава срещу невисоките си възнаграждения да са длъжни да предоставят толкова голяма част от личния си живот и ежегодно да попълват безумни по обем и съдържание документи. Интересен би било проучване колко служители ще напуснат администрацията в периода 09.05.2018 г. до 09.06.2018 г., за да не декларират имуществото на хората на които държат и обичат. Подобен анализ трябваше, а не се направи, през 2009 г. когато беше приет първия закон за борба с корупцията и по същия начин претърпя неуспех при влизането си в сила. Беше преработен, включително и по отношение съдържанието на декларацията. През януари и февруари 2009 г. ключови експертни от администрацията напуснаха, заради влизащата в сила рестриктивни разпоредби. \r\n\r\n Законът предвижда проверката на декларациите, както и производството по установяване на конфликт на интереси да се извършват от комисия от служители (там където няма обособени Инспекторати по Закона за администрацията), изрично овластени от органа по назначаването да осъществяват тези функции. Това предполага ангажиране на допълнителен ресурс за обезпечаване на тези дейности, за които не съществува реален механизъм и възможност за осъществяване. Съгласно чл.44, ал.1 от закона проверката на декларациите се извършва чрез пряк достъп до електронните регистри, бази данни и информационни масиви, поддържани от държавните органи, какъвто достъп служителите нямат. Дори и да се осигури такъв достъп, то се създава една огромна група от овластени служители, които ще имат привелигирован достъп до чувствителна информация не само за служителите, но и за целите им семейства. Кой ще контролира тях?! Тепърва трябва се мисли и по създаването на организация за извършване на проверките, а и независимо по какъв начин ще се реши – чрез сключване на споразумения между институциите, чрез размяна на писмена кореспонденция или по друг начин, това безспорно ще натовари служители от администрацията с несвойствени за изпълняваната от тях държавна служба функции. \r\n\r\n ПОДС смята корупцията за едно от най-отвратителните явления в държавната администрация. Нейната хранителна среда са политически и роднински назначения на недостатъчно компетентни служители, на достатъчно високи и/или ключови постове. Корупцията не е само искане и получаване на подкуп. Тя е влияние, търговия с това влияние, получаване без законово основание, похвали и отличия, награди, сплашване, смачкване на достойнство, на кариери, на надежди и очаквания. Корупцията изтрива постепенно моралните устои на нашето общество. Действия и поведение неприемани и осъждани преди 10-15 години, сега са напълно допустими и търпими от гражданското ни общество, те вече не са изключения – те са практика, добра управленска практика. Корупция е и недостойните назначения, налагани от водената политика и преди и сега в държавната администрация и в сферите от държавно управление. \r\n\r\n Така подхранвана корупцията едва ли ще се пребори по този начин и с тези средства. Тя се разпространява отгоре на долу и така трябва да се преследва. Корупционни нагласи сред служителите са формират от примера на техните началници и от създадената система и наложени практики, в която ги насилват понякога да се впишат, с компромисите, които трябва да направят, за да не си загубят работата. Тези компромиси едва ли ще произведат средства за такова всеобхватно „разбогатяване“ на ниските длъжностни нива, а за високите – системата е създала достатъчно възможности за избягване на справедливи наказания. \r\n\r\n Обръщаме се към законодателите и органите, създадени да борят уродливите корупционни практики да преосмислят тези декларации, техния обем и съдържание, които са несъразмерни с отговорностите на огромния брой почтени държавни служители с надеждата да създадат документи съответни на техните функции и задължения. \r\n \n\t\t\t\t\t\t", "date": "2018.05.17", "title": "Държавните служители скочиха на КОНПИ: Не искаме да разкриваме личния си живот!"}
{"url": "http://www.bnews.bg/article/242122-190_mln_ot_es_za_transportna_vrazka_mezhdu_zapadnite_balkani", "text": "\n Представиха четвъртия пакет за транспортна свързаност в Югоизточна Европа на срещата на върха ЕС-Западните Балкани в София. ЕС ще отпусне повече от 190 милиона евро за 11 инфраструктурни проекта. \r\n\r\n Това става ясно от информацията на сайта на Western Balkans Investment Framework. \r\n\r\n Общият ангажимент на ЕС в тази инициатива е 70% от обещаните 1 милиард евро през 2014 г., докато общо инвестициите достигнаха 2,4 милиарда евро. \r\n \n\t\t\t\t\t\t", "date": "2018.05.17", "title": "€190 млн. от ЕС за транспортна връзка между Западните Балкани"}
{"url": "http://www.bnews.bg/article/242109-kristin_sled_udara_ot_divna_postoyanno_imam_koshmari_i_panikataki", "text": "\n Кристин минава през истински кошмар след претърпяната автомобилна катастрофа през март. Въпреки своята крехка физика и силна емоционалност тя се държи като истински боец в тежкия процес по възстановяването си, като всеки ден изживява отново и отново ужаса от сблъсъка. За първи път след жестокия инцидент на пътя тя разказва за своята битка за живот. В своята изповед обаче не желае да намесва името на момичето зад волана - певицата Дивна \r\n\"У нас поради бездействие или липса на ресурси не бяха извършени никакви интервенции, които да доведат до възстановяването на Криси - разяснява нейният родител. - Травмите, с които бе приета от турските експерти, бяха: тежка инфекция на костите, натрошена бедрена кост, раздробено коляно, неправилно зараснала тазобедрена кост, големи открити рани, липсващи меки тъкани и на двата крака и декубитална рана на петата.\" \r\nВ истанбулската болница Илиева претърпява няколко операции, а последната - на коляното, е извършена от професорите Турхан Озлер, Фаик Алтънташ и техният екип. Цели десет часа те се борят да възстановят 5-сантиметровото скъсяване на крака на Кристин. \r\nОттук нататък на хубавицата й предстоят тежки физиотерапии и пластични интервенции, които ще бъдат извършвани отново в Турция при специалистите, вдигнали я на крака. Илиева тепърва трябва да даде всичко от себе си, за да се възстанови напълно, а битката й занапред ще продължи поне 2 години. \r\n- Криси, как се чувстваш вече, когато най-сетне си у дома? \r\n- Много добре. Вече разполагам с едно спокойствие. Вярата ми се върна, защото имаше много моменти, в които я губех. Дните ми след инцидента бяха сиви и мрачни. Често се депресирах и си казвах: \"Няма да се оправя.\" Сега, когато съм си вкъщи при семейството и приятелите ми идват да ме виждат, съм много по-щастлива. В момента имам частична парализа на крака. Занапред всичко зависи от мен, защото коляното ми е наредено перфектно, само му трябва месец да зарасне. \r\n- Кой беше най-кошмарният епизод за теб досега? \r\n- Най-лоши и болезнени бяха за мен първите два дни след всяка операция. Всъщност още не мога да преценя дали това време бе най-кошмарно, или спомените ми от самата катастрофа. И до ден днешен изживявам самия удар в себе си отново и отново. \r\n- Какво помниш от катастрофата? \r\n- Всичко. Засега обаче не мога да разказвам в детайли, защото тече разследване и не е свършило досъдебното производство. Още не съм разпитвана за случилото се. Беше истински ад, докато стигна до болницата в Плевен. Там помня само, че имаше много лекари и всички бяха вперили поглед в мен. Помня как ми срязаха анцуга и ми свалиха обувките. Дотам. \r\n- Какво се случи после? \r\n- Първите десет дни бях в реанимация. Беше ужасно. Правиха ми снимки, изследвания, вакове (процедура, при която травмите се вакуумират със специална гъба - бел.ред.). И четири пъти ме слагаха в барокамера. В реанимация ми беше много тежко, защото не можех да спя. Аз съм човек, който винаги трябва да прави нещо и не мога просто да бездействам. Постоянно чувах охкане, пъшкане и гледах всякакви други пациенти. \r\nТогава молех да ми дадат нещо за спане и против болката, но все ми казваха: \"Не може.\" Костваше ми страхотни усилия дори да се въртя наляво и надясно. Имах вакове и фиксатор на краката. \r\nЕдин вак трябва да седи три дни. Гъбата може да е сребърна, аз бях с такава, за да издържа повече и да няма срастване, но при мен стоеше до 7 дни. Което води до срастване. В един момент десният ми крак имаше гной и стана зелен. Не смеех да погледна под одеялото. Имаше проблеми с машината, която пищеше и даваше сигнал, че не смуче добре или не е добре поставена, но в един момент просто някой натискаше едно копче и тя спираше. Дори самата аз започнах да спирам пищенето. Единственото, което ме държеше тогава, бе, че след като излязох от реанимация, можеха да идват да ме виждат роднините и приятелите ми.  Когато вече ме качиха в отделението по травматология, една санитарка ми размести крака. После два дни не смеех въобще да го мръдна. \r\nМайката на Кристин Стефания споделя: Получих съобщение от професор Угур бей в 2 часа през нощта. За тях няма нощ и ден, винаги се отзовават. \r\nОбясниха ми какво ще се случи, ако отидем, и какво - ако не отидем. Гарантираха ми, че за една седмица тя ще се изправи. Ние обяснихме, че не можем да тръгнем веднага, защото са празници и няма как да подготвим документите й от болницата. Те ни попитаха: Какво значи, че са празници, когато става въпрос за спешен случай? Там още на първата седмица искаха да работят по коляното й, но не знаеха колко е влошено състоянието й и най-вече бактериалната инфекция. \r\nА Кристин допълва: Ако до две седмици не бях заминала, нямаше да проходя. В момента обаче силата ми толкова се е изчерпала, че се питам откъде да я взема. Аз съм много чувствителна и преживявам всичко много навътре. Постоянно имам кошмари, паникатаки. Мисля, спомням си, съжалявам... Истината е, че съм рухнала и понякога се чудя как продължавам да се държа. Гледам се в огледалото и не мога да си позная лицето, толкова е измъчено, а аз не съм такава. Благодарна съм, че все пак не бе по-тежко, защото можеше да съм с два счупени крака и нямаше да го преживея. Определено животът ми се промени тотално. Оцених много хора и неща. Поставих си нови цели. Няма го този човек, който бе преди в мен - в добрия смисъл. \r\n- Планираш ли да се завърнеш към професията си на модел? \r\n- Според обстоятелствата. Много си обичам работата и ми липсва. Когато си погледна краката, ми е много тежко. За в бъдеще съм решила категорично да се занимавам и с благотворителност. Кампанията, която се направи за мен с даряването на кръв, много ме разчувства. Толкова много добри хора откликнаха. Дори непознати. Не съм очаквала. Вече знам какво е да си в позицията на нуждаещ се, затова искам на свой ред да помагам на другите. \r\nАз ще се оправя, ще докажа, че мога и че има втори шанс, че човек не трябва да се отказва и предава никога. Още не знам какви каузи ще предприема, но знам, че със сигурност и аз ще дам от кръвта си за други хора. Искам да благодаря на семейството ми, на приятелите ми и на всички хора с големи сърца, които ми помогнаха. Надявам се, че ще мога да върна полученото добро в този живот. \r\n- Къде искаш да отидеш и какво искаш да направиш, когато вече можеш да се разхождаш свободно сама? \r\n- Нямам търпение да седна и да си вържа обувките и да си взема душ права. Да бъда с приятели и да се разхождам по малките улички на София в топла лятна вечер.  Искам да изразя безкрайната си благодарност на всички доктори в Турция, които направиха чудеса и невъзможното се случи! Те не загубиха вяра и надежда за това аз да бъда отново на крака! Това са професорите Угур Бингол, Турхан Озлер, Фаик Алтънташ, д-р Исмаил Йозден, д-р Есра и много други. \r\nБорбата на Илиева продължава, а лечението й изисква много средства. Всеки, който желае, може да я подкрепи чрез дарителската сметка, открита от нейното семейство. \r\n\"Първа инвестиционна банка\" \r\nIBAN: BG70FINV91501317158471 \r\n  \r\n \n\t\t\t\t\t\t", "date": "2018.05.17", "title": "Кристин след УДАРА от Дивна: Постоянно имам кошмари и паникатаки! "}
{"url": "http://www.bnews.bg/article/242141-vnimanie_opasen_kompyutaren_virus_stalin_porazyava_kompyutrite", "text": "\n За появата на компютърния вирус „Сталин” сигнализира група специалисти по сигурността. Той все още е в тестови период и е засегнал незначителен брой компютри по света. Възможно е обаче да се появят негови нови, по-агресивни версии. \r\nЗа зловредния софтуер сигнализира група експерти по сигурността, наречена MalwareHunterTeam. Оттам съобщават, че първите атаки на вируса са засечени в последните няколко дни. Основният му отличителен белег е, че не цели каквато и да е печалба, а има изцяло унищожителен характер. \r\nВирусът, познат под имената StalinScreamer, StalinLocker или просто Stalin, блокира всички функции на операционната система. Екранът се заключва и на него се появява таймер и снимка на бившия генерален секретар на ЦК на Комунистическата партия на СССР – Йосиф Сталин. Всичко това под звуците на химна на Съветския съюз. \r\n\r\n Потребителят има 10 минути, за да въведе цифров код. Правилната му стойност се изчислява като се извади актуалната дата от датата 30 декември 1922 г, когато е подписана декларацията за създаване на СССР. \r\nАко се въведе грешен код или 10-те минути изтекат вирусът изтрива цялата информация от всички харддискове, свързани с компютъра, включително и себе си. Рестартирането на компютъра не помага, а напротив – само съкращава времето за реакция. В случай, че се въведе правилният код – вирусът се деактивира и самоизтрива. \r\nОт MalwareHunterTeam казват в интервю за британското издание SCMagazine, че вирусът идва „без да иска пари и без да оставя никакъв контакт със създателите му” и добавят, че „Сталин” не е вариант на нищо, познато до момента. \r\nЕкспертът по сигурността Марк Джеймс казва за изданието, че вирусът цели единствено да унищожава информация и да привлича внимание. \r\n„Средностатистическият краен потребител няма да има нито времето, нито склонността да открие и напише правилния код. Така че изтриването на всичката информация е почти напълно гарантирано. Единствената защита е да имате добър комплексен антивирусен софтуер, който да засече и изтрие вируса”, обясни той. \r\nНачините да се заразите с вируса са чрез спам имейли, които обикновено съдържат прикачен файл. Вирусът може да се предаде и чрез заразени документи, инсталационни файлове или чрез добавки към браузъра. Повечето съвременни антивирусни програми обаче засичат „Сталин” и го обезвреждат. Съобщава се обаче, че вградената защита на Windows 10 – Windows Defender не успява да го засече. \r\nДо момента обсегът на вируса не е голям и засегнатите компютри в световен мащаб са малък брой. Предполага се обаче, че „Сталин” все още е в тестови период и са възможни бъдещи по-агресивни негови версии, предаде Дарик. \r\n \n\t\t\t\t\t\t", "date": "2018.05.17", "title": "Внимание: Опасен компютърен вирус \"Сталин\" поразява компютрите!"}
{"url": "http://www.bnews.bg/article/242146-balgariya_i_sarbiya_podpisaha_gazovata_vrazka_borisov_se_izvini_na_sofiyantsi_za_trafika", "text": "\n България и Сърбия подписаха газовата връзка и това стана преди брифинга, който дадоха българският министър председател Бойко Борисов, председателят на ЕС Доналд Туск и председателят на ЕК Жан Клод Юнкер. \r\n\r\n \"Съгласихме се да увеличим бюджетът за Еразъм +, така, че да може повече студенти да се изучават в Европа. Намалихме и таксите за роуминг. Програмата за свързаност не е алтернатива, нито заместваща програма на разширението. Това е начинът да се използва времето от днес до утре по по-ефективен начин. Не виждам друго бъдеще за Западните Балкани, освен европейска. Няма друга алтернатива, посочи той. Според него тяхното място е в европейската общност. Съгласихме се вчера вечерта, че ЕС ще засили иновациите, за да отговори на технологичните предизвикателства. Всичко това ще се базира на нашите европейски ценности. Що се отнася до ядрената сделка с Иран - ще я поддържаме, докато Иран изпълнява условията по нея. По търговията със САЩ постигнахме единен подход“, каза Доналд Туск.  \r\n\r\n Докато иранците уважават ангажиментите си, ЕС ще се придържа към договора започваме процес към връщане на регламент за екстериториалните санкции в Съюза, каза Жан-Клод Юнкер. Той припомни, че архитект на договора с Иран е бил именно ЕС. \r\n\r\n „Обявените американски санкции няма да останат без ефект. Това трябва да се знае. Ние в ЕК имаме задача да защитаваме нашите европейски предприятия и особено малките и средните. Вчера вечерта бях насърчен от дебата, който водихме“, каза той. По думите му предложенията нa EK са били последвани от държавните правителствени ръководители. \r\n\r\n „Започваме процес към връщане към така наречения регламент от 1996 г., който е свързан с екстериториалните санкции в ЕС. Трябва да го направим и същевременно не бива да изчакваме. Освен това решихме да позволим на Европейската инвестиционна банка да посредничи на инвестициите на европейските предприятия в Иран“, каза той и уточни, че ЕК ще продължи своето сътрудничество с Иран. Юнкер поясни, че и комисарят по енергетика скоро ще бъде там, за да проследи връзките с иранските власти. \r\n\r\n \"Проблемът с нашите приятели отвъд океана е, че те са непредсказуеми. Проблем е, когато най-големият ти приятел е непредсказуем. Имаме най-високи очаквания към Вашингтон. Нашето становище е да продължим нашето тясно сътрудничество с настоящата американска администрация, но за тази цел имаме нужда от по-малко капризи и по-предсказуем подход. Говорим за всички аспекти от геополитиката\", подчерта Туск. \r\n\r\n \"Искам да се извиня на всички софиянци за чудовищния трафик, който създадохме. Извинявам се, но мисля, че ползите за България са много повече. Искам да благодаря на всички лидери от ЕС, които дойдоха. Това е едно уважение не към мен, а към българския народ. Никой не помни имената, помни се думата България като успешно председателство\", заяви на свой ред премиерът Борисов. \r\n\r\n \"Видяхте, че днес президентът Вучич и президентът Тачи си стиснаха ръцете и подписаха общи договори. Нещо, което до днес изглеждаше невъзможно\", каза още той. \r\n\r\n \"Ако Западните Балкани олицетворяват една страна, тя ще е по БВП 6 млрд. евро. Това е БВП на Словакия. Днес всички тези два дни, радости, тъги и усилия, които полагаме, е да приемем икономика, колкото Словакия, с население по-малко от Румъния. Е, това ли плаши ЕС? Това ли са големите страхове? Не е ли по-добре тези държави да се стараят да покрият европейските критерии, а не да оставим друго геополитическо влияние в тези страни\", добави министър-председателят. \r\n\r\n \"Всички си тръгнаха от срещата с по едно наум. Днес Ангела Меркел, Еманюел Макрон и Тереза Мей направиха доста символична разходка като минаха по Моста на влюбените, както и снимката на Вучич и Тачи, както и договореностите между Ципрас и Заев, които само те си знаят, после ще кажат на страните си какво са решили\", обяви Борисов. \r\n\r\n \"Трябва да бъдем единни. Както Ангела Меркел каза, един лист не трябва да мине през нас\", цитирай той германския канцлер. \r\n\r\n \"Щастлив съм, че видяхте толкова подписани споразумения, включително и споразумението за интерконектора със Сърбия\", коментира още премиерът. \r\n\r\n \"Сега продължава в истинска работна обстановка с банките, министрите и премиерите, за да може реално утре да тръгнем с готови проекти\", добави Борисов. \r\n \n\t\t\t\t\t\t", "date": "2018.05.17", "title": "България и Сърбия подписаха газовата връзка, Борисов се извини на софиянци за трафика"}
{"url": "http://www.bnews.bg/article/242154-dve_sedmitsi_razsledvane_i_sad_za_poboynika_na_medsestra_ot_svoge", "text": "\n За по-малко от две седмици Районна прокуратура – Своге е приключила досъдебно производство и е внесла обвинителен акт срещу А.С. за извършено от него престъпление по чл. 131, ал. 2, т. 3, вр. чл. 130, ал. 1 от НК. \r\n\r\n Той бил привлечен към наказателна отговорност, след като около 16 ч. на 02.05.2018 г., в сградата на „МБАЛ Своге“ ЕООД, причинил на медицински специалист лека телесна повреда. \r\n\r\n Мъжът нападнал медицинската сестра в манипулационна стая на хирургичното отделение при изпълнение на службата й. От нанесените й удари с ръце и крака жената получила кръвонасядания, съчетани с травматичен оток, на главата, в областта на лявата ушна мида, както и по двете бедра. \r\n\r\n Понастоящем спрямо обвиняемия е взета мярка за неотклонение „подписка“, съобщиха от държавното обвинение. \r\n\r\n Предстои съдът да определи дата за съдебно заседание за разглеждане и решаване на делото. \r\n \n\t\t\t\t\t\t", "date": "2018.05.17", "title": "Две седмици разследване и съд за побойника на медсестра от Своге"}
{"url": "http://www.bnews.bg/article/242149-eto_kolko_poluchavat_darzhavnite_sluzhiteli_borisov_sashto_da_si_napravi_spravka", "text": "\n \r\n4320 лв. e мaĸcимaлнaтa зaплaтa нa диpeĸтop нa диpeĸция в дъpжaвнaтa aдминиcтpaция, пoĸaзвaт дaннитe oт дoĸлaд, пyблиĸyвaн нa интepнeт cтpaницaтa нa Mиниcтepcĸи cъвeт. Cyмaтa e ocнoвнo възнaгpaждeниe бeз дoпълнитeлнoтo мaтepиaлнo cтимyлиpaнe и дoбaвĸи зa cтaж и e aĸтyaлнa ĸъм cpeдaтa нa м.г. Глaвният ceĸpeтap в миниcтepcтвo мoжe дa пoлyчaвa дo 4000 лв., cтaвa яcнo oщe oт дoĸлaдa - мaĸap тoвa дa e нaй-виcoĸaтa пpoфecиoнaлнa пoзиция. \r\nMинимaлнo възнaгpaждeниe oт 460 лeвa мoгaт дa пoлyчaвaт cпeциaлиcтитe, глaвнитe cпeциaлиcти, cтapшитe cпeциaлиcти, тexничecĸитe cътpyдници, изпълнитeлитe, млaдшитe eĸcпepти и финaнcoвитe ĸoнтpoльopи. Oт oбoбщeнитe дaнни cтaвa яcнo, чe 7 278 cлyжитeли в дъpжaвнaтa aдминиcтpaция пoлyчaвaт ocнoвнa мeceчнa зaплaтa дo 550 лeвa. Cpeднo, ĸъм 1 юли 2017 г. cпpямo гoдинa пo-paнo възнaгpaждeниятa ca ce пoвишили c 2,5%. He e пyблиĸyвaн oбщият paзмep нa cpeдcтвaтa, oтдeлeни oт дъpжaвaтa зa зaплaти нa cлyжитeлитe. Πpeз 2017 гoдинa oбщият бpoй нa зaeтитe щaтни бpoйĸи в aдминиcтpaциятa e 128 905. Oт тяx 6 382 вeчe ca пeнcиoнepи, нo пpoдължaвaт дa paбoтят. \r\nB цeнтpaлнaтa aдминиcтpaция бpoят нa зaeтитe щaтни бpoйĸи пpeз 2017 г. e 95 904. B тepитopиaлнaтa aдминиcтpaция пpeз 2017 г. ca зaeти 33 001. Щaтнитe бpoйĸи, зaeти oт жeни във вcичĸи cтpyĸтypи нa дъpжaвнaтa aдминиcтpaция ca 67 500 или 52.4% oт вcичĸи зaeти. B ĸpaя нa 2017 г. aдминиcтpaциятa paзпoлaгa cъc 115 743 бpoя ĸoмпютъpa, oтĸoитo 17 942 пpeнocими и 97 801 нacтoлни. Oбoбщeнитe дaнни зa изпoлзвaнитe тeлeфoнни ycлyги пoĸaзвaт, чe пpeз 2017 г. в cтpyĸтypитe нa изпълнитeлнaтa влacт ce пoлзвaт 355 327 aĸтивни тeлeфoнни нoмepa. Oбщият paзxoд зa тяx пpeз 2017 г. възлизa нa 21 518 816.19 лв., съобщава money.bg. \r\n \n\t\t\t\t\t\t", "date": "2018.05.17", "title": "Ето колко получават държавните служители!  Борисов също да си направи справка!"}
{"url": "http://www.bnews.bg/article/242136-sblasak_mezhdu_dva_avtomobila_pomete_peshehodka_na_trotoar_tya", "text": "\n Днес, около 13:10 часа, на кръстовището на бул. „Хр. Смирненски” и ул. „Подвис”, е възникнало ПТП между Л.А. „Тойота” с 43-годишна водачка от Варна и Л.А. „Фолксваген” с водач на 22 г. от Бургас. \r\n\r\n След сблъсъка между двата автомобила, вторият се отклонява от траекторията си и блъска жена, намираща се на тротоара. 67-годишната пешеходка е откарана незабавно в болнично заведение, където е починала. \r\n\r\n Изясняват се причините и обстоятелствата, довели до инцидента. По случая е образувано досъдебно производство, съобщиха от ОДМВР-Варна. \r\n \n\t\t\t\t\t\t", "date": "2018.05.17", "title": "Сблъсък между два автомобила помете пешеходка на тротоар, тя..."}
{"url": "http://www.bnews.bg/article/242131-priyateli_na_boyan_petrov_organizirat_pohod_do_kopitoto_v_pamet_na_alpinista", "text": "\n \r\nПриятели на алпиниста Боян Петров организират тази неделя поход в негова памет. \r\nСборната точка е в квартал Княжево в 9 ч., а след това ще се достигне до местността Копитото на Витоша. \r\n\r\n Това съобщиха администраторите на новата група във Фейсбук, която бе създадена вчера, след като стана ясно, че спасителната операция е прекратена -  \"Да изкачим връхче в памет на Боян\". \r\n\r\n В неделя, група приятели на Боян Петров организират поход в негова памет по маршрута, за който той постоянно разказва - от Княжево до Копитото. Това е маршрута, по който той тренира преди всеки връх. \r\n\r\n Ето и линк към събитието, за всеки, който има желание да се присъедини: \r\n\r\n Събитието е организирано от приятели на Боян, които са кръстили инициативата \"От Княжево до Копитото - в памет на нашия приятел Боян\". \r\n\r\n Те съобщават следното: \r\n\r\n Ние сме група приятели, които имаха честта да се докоснат до величието и енергията на Боян Петров, докато работехме с него през последните две години.  \r\nВ неделя организираме поход в негова памет по маршрута, за който той постоянно ни разказваше - от Княжево до Копитото. Маршрут, който така и не успяхме да извървим заедно с него. По този маршрут той тренираше преди всеки връх, а ние само слушахме с вдъхновение.  \r\nЩе се радваме да се присъединиш и ти!  \r\nСъбираме се в 9 часа (20.05) сутринта при бар Шишарката. \r\n \n\t\t\t\t\t\t", "date": "2018.05.17", "title": "Приятели на Боян Петров организират поход до Копитото в памет на алпиниста"}
{"url": "http://www.bnews.bg/article/242134-borisov_se_pohvali_che_tropnal_po_masata_na_merkel_i_makron_za_prevozvachite_kakvo_shte_stane_obache", "text": "\n \"Снощи до 2:30 часа с канцлера Меркел, с президента Макрон, с транспортния министър Московски текст по текст, дума по дума сме гледали, те имат своите аргументи, ние своите\". Това обяви министър- председателят Бойко Борисов на влизане преди Срещата на върха между лидерите на ЕС и на страните от Западните Балкани.  Така той потвърди, че е имал среднощна среща с Меркел и Макрон, за да бъде обсъдена темата за пакет \"Мобилност\". \r\n\r\n \"Максимален диалог сме направили. Няма нещо, което да не съм обяснил. Очаквам да намерим решение. Президентът Макрон също обеща като се прибере с канцлера Меркел да се разпореди на нейните експерти, заедно с френските, нашите експерти, още един път с комисията да прегледат всеки детайл. Основният им аргумент е, че нашите шофьори биват третирани по лош начин. Не спят на хубави места, не поддържат най-добрите хигиенни навици, поради спецификата на своята работа. Всичко обсъдихме, може би 3 часа вечерта\", обяви Бойко Борисов, прераде Канал 3. \r\n \n\t\t\t\t\t\t", "date": "2018.05.17", "title": "Борисов се похвали, че тропнал по масата на Меркел и Макрон за превозвачите, какво ще стане обаче..."}
{"url": "http://www.bnews.bg/article/242115-rumen_lukanov_se_razvede_sled_30_godini_brak", "text": "\n На 54-годишна възраст Румен Луканов остана без семейство. Бившият водещ на телевизионната игра „Сделка или не” по Нова телевизия се е развел тихомълком с бившата си съпруга Ина. Делото е било на 15 май, вторник, писа „Уикенд”. \r\n\r\n Двамата успели да се споразумеят и бракоразводното им дело приключило само с две заседания. На първото помирително дело Ина и Румен заявили, че са се договорили по имуществените въпроси. Двамата им сина вече били пълнолетни, така че не се налагало съдът да се произнася за родителските им права. В семейния им дом в малка кооперация на столичната улица „Бачо Киро”, на третия етаж останали да живеят само Ина и по-малкият им син Франк. \r\n\r\n По-големият им наследник Матю от няколко години се е установил в Лондон и се грижи сам за себе си. На 15-и май по обяд Ина и Румен за втори и последен път прекрачили прага на фаталната зала 13 в Софийския районен съд. За изненада на съдийския състав, които са присъствали на всякакви семейни панаири, те приятелски си бъбрели и дори си тръгнали заедно от съда след края на делото. \r\n\r\n Слуховете, че Луканов слага рога на жена си, с която бяха заедно цели 30 години, циркулираха от 2-3 години. Едва миналото лято Луканов бе уловен за първи път в крачка. Румен бе щракнат от папараци да интимничи с апетитна блондинка на име Ралица, но шоуменът никак не се притесни от разкритието. Тъй като бил семеен човек, а в заведението и магазините му за вино всички го познавали, той въртял любов в офиса си на бул. „Стамболийски”, недалеч от мола. Според запознати, русокосата красавица била известна сомелиерка и съдружничка на Румен в бизнеса с вина. \r\n \n\t\t\t\t\t\t", "date": "2018.05.17", "title": "Румен Луканов се разведе след 30 години брак"}
{"url": "http://www.bnews.bg/article/242118-uzhasyavashto_mlad_mazh_se_razmaza_v_beton_i", "text": "\n Младеж на 22 години младеж загина на място при тежка катастрофа на булевард \"Освобождение\" в Хасково. \r\n\r\n Инцидентът е станал в сряда вечер около  23 часа. На изхода от Хасково в посока Кърджали, на кръговото кръстовище, хасковлията се е движил с лек автомобил \"Фолксваген\" с несъобразена скорост с релефа на пътя. Водачът е загубил контрол над колата и се е ударил в бетонните блокове на кръговото кръстовище. Колата е преминала през кръстовището и се е ударила в бетонна ограда на крайпътен имот. Водачът е загинал на място. Образувано е досъдебно производство”, съобщават от ОДМВР-Хасково. \r\n\r\n При удара колата е разбила част от бордюрите на кръговото и се е врязала в тревната площ.   На място са били изпратени полицаи, пожарникари и екип на Бърза помощ. По непотвърдена информация, загиналият хасковлия се казва Мирослав и е син на бивш полицай, съобщава haskovo.net.  \r\n \n\t\t\t\t\t\t", "date": "2018.05.17", "title": "УЖАСЯВАЩО: Млад мъж се размаза в бетон и… "}
{"url": "http://www.bnews.bg/article/242110-skandalniyat_nik_shtayn_mami_zritelite_s_menteta_na_modarn_toking", "text": "\n Ник Щайн измами почитателите на Модърн Токинг у нас, които очакваха да видят оригиналният дует, но вместо тях, скандалният водещ им пробута имитатори. \r\n\r\n В ново предаване по Евроком , което води Ник Щайн, вместо Дитер Болен и Томас Андерс зрителите видяха Михаел Бойрих и Андре Бранд. Двамата са направили трибют на групата още през 1999г. и оттогава се къпят в славата на популярните изпълнители. \r\nTe пяха в студиото върху оригиналните плейбеци на истинския дует. Ник Щайн през цялото време обявяваше оригиналното име на дуета –менте Modern Talking reloaded. В студиото имаше жива връзка и много зрители се обаждаха за да споделят, че са израснали с тяхната музика, но нито певците, нито водещият обясниха, че те не са оригиналните изпълнители на тези парчета, пише „Телеграф“. Единият от дуета дори обясняваше как е създадена дадена песен, макар че няма нищо общо с тази работа. \r\n \n\t\t\t\t\t\t", "date": "2018.05.17", "title": "Скандалният Ник Щайн мами зрителите с ментета на Модърн Токинг"}
{"url": "http://www.bnews.bg/article/242126-telefonni_izmamnitsi_pribraha_45_bona_ot_vazrastna_zhena_obeshtali_y_dozhivotno_uvelichenie_na_pensiyata", "text": "\n Криминалисти работят по установяване на извършител и помагач на телефонна измама за близо 45 000 лева, съобщиха от пресцентъра на областната полиция в Шумен. \r\n\r\n Жертва на измамниците е 80-годишна жена от областния град. \r\n\r\n Вчера по обяд непознат се обадил в дома й и се представил за полицай по познатия вече сценарий – обещал й, че при успешна акция, в знак на благодарност, щяла де получи доживотно увеличение на пенсията и оставил телефон за връзка с номер 08112. \r\n\r\n След като приключил разговорът, 80-годишната жена опитала да се обади на този номер, но не успяла. Малко след това я потърсил непознат мъж, който й казал, че по най-бързия начин трябва да намери 20 000 лева и да ги предаде, за да не се случи най-лошото с нея и близките й. \r\n\r\n След отправените закани и заплахи последвало ново обаждане от мнимия полицай. В резултат на многократни обаждания и разговори жената била убедена да остави пред входната си врата всички нейни и на близките й спестявания, общо 44 800 лева, и златни накити. \r\n\r\n Малко след 17 часа жената разбрала, че е била измамена и по-късно е разпитана в полицейското управление в Шумен. \r\n\r\n За случая е уведомен прокурор от Районната прокуратура в Шумен. Образувано е досъдебно производство по чл. 209 ал. 1 от НК. \r\n\r\n Управляващите, не ви ли пука за възрастните?! Или вие стоите зад измамниците? Само питаме… срам за българските власти, които години наред доказват, че са абсолютно безсилни да се справят и измамниците, които съсипват стотици животи. \r\n \n\t\t\t\t\t\t", "date": "2018.05.17", "title": "Телефонни измамници прибраха 45 бона от възрастна жена, обещали й доживотно увеличение на пенсията!"}
{"url": "http://www.bnews.bg/article/242121-za_pred_chuzhdentsite_ananiev_si_vze_pouka_sled_hokaneto_ot_borisov_vazhni_otdeleniya_v_bolnitsata_vav_vratsa_prorabotiha", "text": "\n От днес Отделението по анестезиология, реанимация и интензивно лечение към МБАЛ \"Христо Ботев\" във Враца възстановява дейността си. Това съобщиха от пресслужбата на Министерството на здравеопазването, цитирайки ръководството на лечебното заведение. \r\nОт болницата са уточнили, че за да се стигне до положителната развръзка, активно е съдействал началникът на отделението д-р Ростислав Стефанов. Вече е изготвен и график за работата на реанимацията в областната болница. \r\nВъзстановена е и оперативната дейност на Отделението по акушерство и гинекология, както и на хирургичните отделения. Все още се работи за подновяване на функционирането на спешното приемно отделение. \r\nЕкипът на министър Кирил Ананиев приветства проявеното разбиране и отговорното поведение на работещите в болницата и отново уверява, че министерството прави всичко възможно за възстановяването на нормалния ритъм на работа. \r\n \n\t\t\t\t\t\t", "date": "2018.05.17", "title": "За пред чужденците! Ананиев си взе поука след хокането от Борисов – важни отделения в болницата във Враца проработиха! "}
{"url": "http://www.bnews.bg/article/242132-i_posledniyat_dayadzhiya_ot_krimi_shemata_izhvarcha_ot_sluzhba_v_blagoevgrad", "text": "\n \r\nСпециализираният наказателен съд отстрани от длъжност и десетия обвинен служител в Автомобилната администрация в Благоевград, съобщиха от държавното обвинение. \r\nДнес, 17 май 2018 г., по искане на Специализираната прокуратура, Специализираният наказателен съд отстрани от длъжност и десетия служител на Областния отдел „Автомобилна администрация“ в Благоевград, обвинен за участие в организирана престъпна група за подкупи. . Десетият не се яви в съдебната зала по здравословни причини, за него Специализираната прокуратура изготви и внесе в съда отделно искане за отстраняване от длъжност. \r\nСъдът уважи искането на прокуратурата и за неговото отстраняване, заради наличието на обосновано предположение, че е извършил умишленото престъпление във връзка с работата си. Налице е и основание да се счита, че служебното положение на обвиняемия ще създаде пречки за обективното, всестранно и пълно изясняване на обстоятелствата по делото. \r\n\r\n Транспортните фирми били предупреждавани за проверките и им било казвано какви документи да имат. Така от порядъка на хиляди левове са налагани дребни глоби. Инспекторите отчитали някаква дейност, а дружествата не плащали големи глоби. За целта плащали \"такса\" на инспекторите. И вместо 10 000, фирмите плащали 200 лева. Стигало се до там, че били подправяни товарителници, за да се наложат фиктивни минимални глоби. \r\n\r\n Парите били слагани в пликове, всяка фирма плащала 300 евро. Сумите били давани с документите. А в края на деня парите били разпределяни. Голяма част от фирмите били на чужденци, а финансовата дейност се движела от счетоводители с пълномощно. \r\n\r\n Всеки ден били прибирани между 1000 и 1200 евро. \r\n\r\n Директорът на ГДБОП Ивайло Спиридонов заяви, че разработката започнала по сигнали на хора, които плащали подкупи. Имали и оперативна информация. Инспекторите били следени от ноември миналата година. \r\n\r\n Единият от задържаните бил съпруг на обвинител от спецпрокуратурата, която била в отпуск от вчера \r\n\r\n \r\n \n\t\t\t\t\t\t", "date": "2018.05.17", "title": "И последният даяджия от крими схемата изхвърча от служба в Благоевград"}
{"url": "http://www.bnews.bg/article/242081-izleze_parviyat_treylar_na_biografichniya_film_za_queen_video", "text": "\n Излезе първият трейлър на биографичния музикален филм \"Бохемска рапсодия\". Сюжетът обхваща 15-годишния период от сформирането на група \"Queen\" до грандиозната благотворителана инициатива на 13 юли 1985 г. под надслов \"Live Aid\". \r\n\r\n В рамките на събитието са проведени едновременно два големи концерта на стадион \"Уембли\" в Лондон и на стадион \"Джон Кенеди\" във Филаделфия, съпътствани от по-малки концерти по същото време в тоговашните СССР, Югославия, Западна Германия, както и в Канада, Япония, Австрия, Австралия. \r\n\"Бохемска рапсодия\" е тържество и празнуване на \"Queen\", на тяхната музика и на изключителния им фронтмен Фреди Меркюри, който се противопостави на стереотипите и разби статуквото, за да се превърне в един от най-обичаните артисти на планетата. Филмът проследява главоломното издигане на бандата чрез емблематичните им песни и революционния звук, шеметния стил на живот на Меркюри, който на моменти излиза извън контрол, и триумфалното им обединение в навечерието на \"Live Aid\", когато Меркюри, изправен пред животозастрашаваща болест, води групата по време на едно от най-големите изпълнения в историята на рок музиката. Това е един процес, утвърждаващ музикалното наследство на една група, която винаги е била по-скоро семейство и която продължава да вдъхновява аутсайдери, мечтатели и любители на музиката до ден-днешен\", гласи краткият анонс към трейлъра. \r\nСценарият на дългоочакваната лента е написан от Антъни Маккартън, а звездата на филма ще бъде Рами Малек, който ще влезе в ролята на Фреди Меркюри. \r\nСнимките започнаха в Лондон през септември 2017 г. под режисурата на Браян Сингър, който обаче беше уволнен два месеца по-късно заради многобройните си отсъствия от снимачната площадка и поради неразбирателствата си с актьорите и със снимачния екип. Веднага след това на режисьорския стол седна Декстър Флетчър, за да завърши работата по снимките и постпродукцията. \r\nСнимачната работа приключи през януари 2018 г. Разпространението на филма първоначално беше планирано от \"20th Century Fox\" за 2 ноември 2018 г., а сега като нова премиерна дата е посочен 24 октомври 2018 г. \r\nМилионите фенове на групата отдавна очакват филм за \"Queen\", който да надникне и зад кулисите на бляскавия живот на култовия ù фронтмен. За такъв проект се говори поне от 2013 г., като първоначалната информация беше, че в образа на Фреди Меркюри ще влезе провокативният Саша Барън Коен. Поради творчески различия с изпълнителните продуценти на филма Брайън Мей и Роджър Тейлър от \"Queen\" обаче Коен се отказа от този проект. \r\nМесеци по-късно като фаворит за ролята беше посочен Даниел Радклиф, който по това време беше нашумял с образа на Хари Потър. В крайна сметка в ролята ще видим Рами Малек, в чието лице може да разпознаете Елиът Алдерсън – младия, затворен в себе си програмист от \"Mr. Robot\", който през нощта се превръща в непроследим хакер, или пък стеснителния Кени от комедийния ситком \"Войната вкъщи\". Видеото вижте  \r\n \n\t\t\t\t\t\t", "date": "2018.05.17", "title": "Излезе първият трейлър на биографичния филм за \"Queen\" (ВИДЕО)"}
{"url": "http://www.bnews.bg/article/242114-izpisaha_patriarh_neofit_ot_bolnitsa", "text": "\n Патриарх Неофит е изписан от болницата днес, съобщават от Светия синод. \r\n\r\n „Честитейки Ви всесърдечно големия Християнски празник Възнесение Господне, с радост ви известявам, че Негово Светейшество Българският патриарх и Софийски митрополит Неофит е изписан от болницата и е у дома си в Софийската св. митрополия. Да се помолим Милостивият Бог да му дарува крепко здраве и дълголетие начело на Българската православна църква!”, написаха от Синода. \r\n\r\n Преди месец патриарх Неофит беше приет в болница „Токуда” заради проблеми със сърцето. \r\n \n\t\t\t\t\t\t", "date": "2018.05.17", "title": "Изписаха патриарх Неофит от болница "}
{"url": "http://www.bnews.bg/article/242083-kamen_vodenicharov_praznuva_chrd_na_selo", "text": "\n  Актьорът Камен Воденичаров отпразнува 52-рия си рожден ден на село. \r\n\r\n Станалият известен с емблематичните си роли в хумористичните предавания \"Ку-ку\" и \"Каналето\" сподели снимки от райско кътче в село Българене, което се намира между Ловеч и Троян, и призна, че вилата е на негова много добра приятелка. Честитките и благородната завист за дестинацията на празненството не закъсняха в профила му в социалната мрежа. \r\n\r\n В момента Воденичаров се занимава преди всичко със сглобяването на пълнометражния документален филм „София - градът“, като очакванията са той да е готов до края на месец юни. По-късно филмът ще има и премиера. \r\n \n\t\t\t\t\t\t", "date": "2018.05.17", "title": " Камен Воденичаров празнува ЧРД на село"}
{"url": "http://www.bnews.bg/article/242117-shok_abiturienti_se_oblyakoha_kato_travestiti_video", "text": "\n Група момчета от Софийската математическа гимназия шокираха интернет пространството с костюмите за изпращането преди абитуриентския си бал. \r\n\r\n Вместо да облекат стилен костюм, те обаче решиха да се направят на травестити и облякоха рокли, сложиха си перуки, гримириха се и дори си поставиха гърди. \r\n\r\n Видимо става въпрос за около 15-ина момчета, най-вероятно целия клас, които се появяват след съученичките си на двора на иначе елитното софийско училище. \r\n\r\n Проявата бе запечатана на видео, което пък бе публикувано във Фейксбук страницата на Софийска математическа гимназия \"Паисий Хилендарски\" със заглавие \"Красавиците и...\". \r\n\r\n \r\n\r\n   \r\n \n\t\t\t\t\t\t", "date": "2018.05.17", "title": "ШОК: Абитуриенти се облякоха като травестити (ВИДЕО) "}
{"url": "http://www.bnews.bg/article/242119-elektronna_tsigara_ubi_chovek", "text": "\n Американец почина, след като електронната му цигара се е взривила, а парчета са се забили в черепа му, съобщи Би Би Си. \r\n\r\n Експлозията е била последвана от пожар. 38-годишният Талмадж Делия е получил 80% изгаряния. \r\n\r\n Причината за смъртта му обаче са парчетата от електронната цигара, които са се забили в главата му след взрива, потвърждава съдебномедицинска експертиза.  \r\n\r\n Инцидентът станал на 5 май. Пожарникари открили тялото на мъжа в горяща стая в къщата на семейството на мъжа във Флорида.  \r\n\r\n Това е първият регистриран случай на смърт след експлозия на електронна цигара в САЩ.  \r\n\r\n Между 2009 и 2016 г. в САЩ са регистрирани 195 инцидента на експлозия или пожар, предизвикани от електронни цигари. При инцидентите са пострадали 133-ма души, 38 от които сериозно. \r\n \n\t\t\t\t\t\t", "date": "2018.05.17", "title": "Електронна цигара УБИ човек!"}
{"url": "http://www.bnews.bg/article/242113-interesno_glasuvane_vizhte_kak_deputatite_prieha_doklada_za_chez", "text": "\n Парламентът прие доклада на анкетната комисия за сделката с ЧЕЗ след два дни дебати. На финала обаче, по време на гласуването, \r\n\r\n нито един депутат не се обяви \"против\". \"За\" гласуваха 148 народни представители, а 26 се въздържаха. \r\n\r\n ГЕРБ обяви комисията за ялова, ДПС нарече доклада манипулативен, а от БСП критикуваха изначалната причина за казуса - зле направената приватизация. \r\n\r\n Цялата пара отиде в свирката, възкликна шефът на енергийната комисия Делян Добрев. Депутатът от ГЕРБ констатира, че временната комисия за ЧЕЗ \"излезе ялова\". \r\n\r\n Тя не допринесе с никаква нова информация от последните два месеца, допълни Добрев. \r\n\r\n \"Председателят на комисията беше много активен. Поздравявам го и от трибуната, защото наистина много се стара, но просто нямаше какво повече да се направи\", поздрави той Жельо Бойчев от БСП. Както са казали хората: \"Цялата пара отиде в свирката\", обобщи Делян Добрев. \r\n\r\n По време на дискусията най-пространен и подробен анализ направи енергийният спец в ДПС Рамадан Аталай, който обяви документа за манипулативен и подвеждащ. Аталай повтори своите съображения срещу нуждата въобще от подобна комисия и доклад, и против намесата в частно-правни сделки от страна на държавата. \r\n\r\n \"Бойко Борисов и управляващите постоянно говорят, че не искат да се вдигат цените на ел. енергията, но всяка инвестиция води до повишаване на цената й\", наблегна Аталай. Да не бягаме да гасим мераци, призова депутатът от енергийната комисия, който смята, че така се руши авторитетът на НС. Моята критичност се базира на желанието народното представителство да бъде ефективно и да не влиза в постоянни сценарии, апелира Аталай. \r\n \n\t\t\t\t\t\t", "date": "2018.05.17", "title": "Интересно гласуване: Вижте как депутатите приеха доклада за ЧЕЗ..."}
{"url": "http://www.bnews.bg/article/242102-tragediyata_s_boyan_petrov_otkaza_nasko_skatov_ot_pokoryavane_na_everest", "text": "\n Атанас Скатов, който на 13 май изкачи още един осемхилядник - Чо Ою (8188 метра), е много вероятно да не поеме към Еверест, както първоначално беше планирал. Сливналията обясни пред БЛИЦ, че трагедията с Боян Петров е на път да го разубеди да поеме към Покрива на света за трети път, след като два пъти вече го покори. \r\n\r\n \"Много жалко за Боян! Голяма трагедия, но така е при нас - знаем, че винаги може да се случи нещо и сме до там! След това, което стана, обмислям да отложа атаката на Еверест. Качих Чо Ою без кислород и без шерп. Сам пренасях багажа си от около 30 килограма, който разпределях по лагерите. Страшно трудно ми беше, но успях. И следващата ми цел е да кача и Еверест без чужда помощ и без кислород\", сподели Скатов пред БЛИЦ от град Тингри, където събира сили от няколко дни. \r\n\r\n \"По принцип планирам в петък да се отправя към Еверест, но не знам... може и да се откажа. В четвъртък трябва да стане ясно какво ще става. Другото, което ме спира е, че изключително много затегнаха мерките за сигурност след случилото се с Боян. Не искат да ме пускат на Еверест без шерп. Правят го от гледна точка на сигурността, искат да се подсигурят. За шерпата обаче се плаща доста - около 6 хиляди долара, а аз толкова пари нямам в себе си... На Еверест всички се качват с шерп и с кислород. На година има по едва два-три случая като моя - да го качиш без кислород и без шерп. По принцип той им носи бутилките и останалия багаж. При нормално качване на Еверест на всеки алпинист са му нужни шест бутилки кислород, като всяка от тях тежи 3 килограма. Работата на шерпа е да ги носи и разпределя по лагерите. Към момента има два варианта, но е по-вероятно да не тръгна... или по-точно казано: да не ми позволят да тръгна!\", съобщи Атанас Скатов. \r\n \n\t\t\t\t\t\t", "date": "2018.05.17", "title": "Трагедията с Боян Петров отказа Наско Скатов от покоряване на Еверест "}
{"url": "http://www.bnews.bg/article/242135-tsipras_i_zaev_se_razbraha_za_imeto_na_makedoniya_na_sreshtata_v_sofiya", "text": "\n Имаме решение с Алексис (Ципрас - гръцкият премиер - б.а.) за името на Македония. Това каза македонският премиер Зоран Заев след като приключи Срещата за Западните Балкани в НДК. \r\n\r\n Зоран Заев и Алексис Ципрас имаха двустранна среща в София. На нея са били обсъдени различните варианти за ново име на Македония, които са били предложени от правителството в Скопие, разказа Заев. Намерен е един вариант, който е добър и за двете държави. \r\n\r\n Сега предстои да го обсъдим с двамата президенти на Македония и Гърция и опозиционните партии. Ако всичко е наред скоро ще има решение, заяви Заев. \r\n\r\n Македонският премиер не каза дали вариантът предвижда промяна в конституцията на Македония. \r\n\r\n Ако договореното между мен и Алексис не бъде одобрено, ще продължим с разговорите, каза Заев пък на въпрос дали ще има решение до юни месец. През юни са срещата на върха на НАТО и Европейския съвет, хубаво е да сме се договорили до тогава, но ако не, ще продължим преговорите, заяви Заев. На срещата на върха на НАТО Македония може да бъде поканена за членство, ако се е договорила с Гърция за името. Това е последната пречка. На Европейския съвет пък ще получи дата за начало на преговорите за влизане в ЕС, отново ако се е договорила с Гърция, съобщи \"24 часа\". \r\n \n\t\t\t\t\t\t", "date": "2018.05.17", "title": "Ципрас и Заев се разбраха за името на Македония на срещата в София"}
{"url": "http://www.bnews.bg/article/242077-vlyubenata_dara_ne_iskam_da_razvalyat_prikazkata_ni", "text": "\n Дара, която поддържа активен живот в социалните мрежи, пази в тайна личния си живот. \r\n\r\n Тя все пак реши да сподели с читателите на Grazia малко подробности около романтичната си връзка с поета Константин Трендафилов. \r\n\r\n Двамата се срещнаха пред камерите - в шоуто \"Черешката на тортата\" и още тогава припламна искрата между двамата. Много скоро след това те решиха да споделят личното си пространство и заживяха заедно. \r\n\r\n \"След дълги разговори припознахме и харесахме един в друг нормалните си човешки черти\", казва Дара. И уточнява: \"Допускам много малко хора да ме опознаят истински извън артистичния ми образ\". \r\n\r\n Двамата с Константин се стараят да държат личния си свят далече от очите на хората. \"Суеверна съм и смятам, че колкото повече хора виждат малките ни тайни за щастие, толкова повече ще се опитват да развалят приказката ни\". Все пак, тя споделя, че за нея Константин е любопитен, креативен и подкрепящ. Певицата смята, че той харесва в нея това, че е \"откровена, усмихната и любвеобилна\". \r\n \n\t\t\t\t\t\t", "date": "2018.05.17", "title": "Влюбената Дара: Не искам да развалят приказката ни"}
{"url": "http://www.bnews.bg/article/242112-1000_leva_struva_svobodata_na_koloezdacha_ot_yuzhniya_park", "text": "\n Софийският градски съд освободи под гаранция от 1000 лв. колоездача, който блъсна дете в Южния парк и избяга, предаде bTV. \r\n\r\n Борислав Миланов помоли съда да го освободи, за да започне работа и да помогне с каквото може на пострадалото момиченце. \r\n\r\n Според магистратите не е съдействал, не е помагал след инцидента и поведението му е укоримо. Не е предоставил данни или телефонен номер, но пък сам се е предал. \r\n\r\n Съдът обаче приема, че Миланов не е опасен за обществото и се е предал сам в полицията. Решението е окончателно и не подлежи на обжалване. \r\n\r\n   \r\n \n\t\t\t\t\t\t", "date": "2018.05.17", "title": "1000 лева струва свободата на колоездача от Южния парк"}
{"url": "http://www.bnews.bg/article/242107-opasna_kradla_mvr_bezsilni_da_nameryat_zhena_otkradnala_chanta_v", "text": "\n Столичното Шесто РПУ търси съдействие от гражданите за установяване самоличността на жена, съобщиха от пресцентъра на вътрешното ведомство. \r\n\r\n Тя е откраднала чанта с документи на 13 април в УМБАЛСМ „Пирогов“. Въпреки предприетите оперативно-издирвателни действия до момента извършителката на престъплението не е установена.  \r\n\r\n От столичната полиция умоляват гражданите, които имат информация за жената от снимката, свалена от камерите в лечебното заведение, да сигнализират на тел.112, 982 1762, 982 1754 или в най-близкото районно управление на МВР. \r\n\r\n Анонимността им е гарантирана! \r\n\r\n   \r\n \n\t\t\t\t\t\t", "date": "2018.05.17", "title": "Опасна крадла! МВР безсилни да намерят жена, откраднала чанта в…\r\n"}
{"url": "http://www.bnews.bg/article/242106-balgarite_teglili_barzi_krediti_za_blizo_3_miliarda", "text": "\n Към края на март вземанията по кредити на дружествата, специализирани в кредитиране, са достигнали 2,848 млрд. лв. (2,7% от БВП), докато преди година те са били 2,593 млрд. лв. (2,6% от БВП). Това сочи, че кредитите са се увеличили с 9,8% (254,8 млн. лв.) на годишна и с 3,6% (99,6 млн. лв.) на тримесечна база, показват данни на Българската народна банка, цитирани от Инвестор. \r\n\r\n Статистиката обхваща основно дейността на дружествата, специализирани в кредитиране, на предприятията, които са ангажирани с факторинг, и на други специализирани финансови корпорации, като например такива с рисков и развоен капитал. Извън обхвата на данните са банковите заеми, припомня Investor.bg. \r\n\r\n Експертите на централната банка отчитат, че върху вземанията по кредити оказват влияние нетните продажби на кредити от дружествата, които за последните 12 месеца са в размер на 107,9 млн. лева. \r\n\r\n На годишна база продадените кредити са в размер на 147,5 млн. лв. (в т.ч. 28,8 млн. лв. през първото тримесечие на 2018 г.), а закупените - 39,6 млн. лв. (в т.ч. 1,4 млн. лв. от януари до март). \r\n\r\n В матуритетната структура преобладават кредитите над пет години, които в края на март са 1,124 млрд. лв. Те се увеличават със 17,4% (166,4 млн.лв.) на годишна и с 6,8% (71,2 млн. лв.) на тримесечна база. Относителният дял на тези кредити в общия размер на вземанията по заеми нараства от 36,9% в края на март 2017 г. до 39,5% в края на същия месец на 2018 година. \r\n\r\n Към 31 март вземанията по заеми с матуритет над 1 до 5 години възлизат на 807,6 млн. лева. На годишна база те нарастват с 10,3% (75,7 млн.лв.) и с 2,5% (19,8 млн.лв.) в сравнение с края на четвъртото тримесечие на миналата година. \r\n\r\n Вземанията по кредити с матуритет до 1 година в края на март 2018 г. достигат 573,2 млн. лв., като нарастват с 11,4% (58,5 млн.лв.) на годишна база и с 1,5% (8,2 млн. лв.) на тримесечна. \r\n\r\n Към края на март 2018 г. размерът на необслужваните бързи кредити е 342,8 млн. лева. За една година лошите заеми намаляват с 11,8% (45,8 млн. лева). В сравнение с края на декември 2017 година обаче те се увеличават с 0,1% (0,4 млн. лева) и прекъсват тренда на намаление, който имаха 13 тримесечия - от края на юни 2015 г. \r\n \n\t\t\t\t\t\t", "date": "2018.05.17", "title": "Българите теглили бързи кредити за близо 3 милиарда"}
{"url": "http://www.bnews.bg/article/242084-ani_hoang_v_shok_sled_strelbata_po_neya_bog_vizhda_vsichko", "text": "\n Певицата Ани Хоанг е в шок, след като стана обект на нападение по време на път заедно с мъжа до себе си Люси Иларионов. Изпълнителката все още не може да дойде на себе си, затова прекарва времето си при родителите, обясни режисьорът в предаването „На кафе”. \r\n\r\n Преди минути Ани избухна в социалните мрежи, като предупреди агресорът, че Бог вижда всичко. И тя, и Люси са убедени, че се прави опит скандалът да бъде замазан и прикрит, но не смятат да се отказват да говорят за него. „По някакъв начин аз виждам, че искат това да се потули и че не се действа по начина, по който трябва да се действа\", каза Иларионов в няколко от телевизионните си интервюта в последните часове. \r\n  \r\n \n\t\t\t\t\t\t", "date": "2018.05.17", "title": "Ани Хоанг в шок след стрелбата по нея: Бог вижда всичко!"}
{"url": "http://www.bnews.bg/article/242108-chovek_na_dps_pisal_programata_na_patriotite", "text": "\n Все повече става ясно, че т. нар. патриоти са инженеринг на ДПС. Нещо повече, оказва се, че програмата на патриотите е писана именно от човекът на ДПС, който пък официално е представен на избирателите не от кой да е, а именно от Валери Симеонов. \r\n\r\n Симеонов публично обявява, че човекът на ДПС е негов таен съветник, който е писал програмата на патриотите. Към днешна дата така наречения таен съветник на Симеонов е вече горд депутат- патриот. Би Нюз разполага с интересни материали за дейността на въпросната персона, която се характеризира с мошеничество и измами в особено големи размери. \r\n\r\n Ето едно от мошеничествата на  депутата патриот и човек на ДПС подробно описано в материалите. Ужиленото предприятие е \"Памукотекс\". \r\n\r\n \" Г-н К. предложи да извърши доставка на радиатори от Русия чрез негов бивш преподавател в университета доц. Василев, който понастоящем бил директор на общинска фирма в гр. Пловдив. Между \"Памукотекс\" и ЕТ-то на г-н К. се подписа договор по силата на който \"Памукотекс\" се задължаваше да преведе на 3 500 000 ( три милиона и петстотин хиляди лева). \r\n\r\n След превеждането на парите  към ЕТ-то собственост на К., същия избяга от град Хасково заедно с парите. След 3 месеца доц. Василев върна 700 000 (седемстотин хиляди лева), а по-късно се разбра, че е в затвора. \r\n\r\n Г-н К. изчезна безследно с останалите 2 800 000 ( два милиона и осемстотин хиляди лева) на \" Памукотекс\". Така започват обясненията за престъпната дейност на идеолога и писател на програмата на патриотарите. \r\n\r\n Би Нюз умишлено използва инициали, тъй като добре осъзнаваме, че въпросната персона разполага с достатъчно власт, за да унищожи и документи и материали, които го уличават. Трудно обаче ще унищожи снимка, на която е позирал с един от терористите подготвяли атентатите на гара Буново и хотел \"Сливен\". \r\n\r\n За да стане ясно какви хора ни управляват, ще публикуваме всеки ден част от извършените престъпления по ограбването на България от въпросния депутат- патриот. Даваме си ясна сметка за натискът, който ще бъде упражнен върху медията ни, но все някой трябва да се нагърби с осветяването на престъпници, които уж работят за интересите на народа, че на всичкото отгоре и клетва са положили да го правят… \r\n\r\n Очаквайте и 2-ра част на скандалния случай само в BNews. \r\n \n\t\t\t\t\t\t", "date": "2018.05.17", "title": "Човек на ДПС писал програмата на патриотите!"}
{"url": "http://www.bnews.bg/article/242111-zemetresenie_razlyulya_gartsiya", "text": "\n Силно земетресение беше регистрирано в южната ни съседка Гърция. Трусът е възникнал в района на полуостров Пелопонес. \r\n\r\n Земетресението е било с магнитуд от 5.0 по скалата на Рихтер според данни на Европейския средиземноморски сеизмологичен център. \r\n\r\n Земетресението е станало на 181 километра южно от столицата Атина, на 127 километра югоизточно от гръцкия град Триполи, на 26 километра южно от град Гефира. \r\n \n\t\t\t\t\t\t", "date": "2018.05.17", "title": "Земетресение разлюля Гърция "}
{"url": "http://www.bnews.bg/article/242075-tedi_velinova_chukna_40_s_razkoshen_buket", "text": "\n Теди Велинова се похвали в Инстаграм с разкошен букет за 40-ия си рожден ден. \r\n\r\n Съпругата на д-р Енчев сподели цитат от Коко Шанел на английски, с който отбеляза порастването си. \r\n\r\n \"Можеш да бъдеш прекрасна на 30...Oчарователна на 40...Неустоима през останалата част от живота си...Така че днес съм най-очарователния човек на света!\", написа Велинова в профила си в Инстаграм. \r\n\r\n Майката на две деца и съпругът ѝ - естетичният хирург д-р Енчев, редовно си подаряват разкошни ваканции. Те често отскачат до Гърция, Италия, Франция, Малдивите и други популярни дестинации. \r\n \n\t\t\t\t\t\t", "date": "2018.05.17", "title": "Теди Велинова чукна 40 с разкошен букет"}
{"url": "http://www.bnews.bg/article/242105-mostat_na_vlyubenite_otvede_merkel_makron_i_mey_pri_boyko_borisov_edinstvo_belyaza_megasreshtata_v_sofiya", "text": "\n Срещата между Европейския съюз и Западните Балкани започна по интересен начин - Ангела Меркел, френският президент Еманюел Макрон и Тереза Мей пристигнат пеша по \"Моста на влюбените\", за да стигнат заедно до НДК, където ги чакаше Бойко Борисов. \r\n\r\n Забележително единни по основните теми от международния дневен ред, лидерите на страните от ЕС влязоха в НДК за участие в основното събитие на българското европредседателство – срещата между евросъюза и страните от Западните Балкани. \r\n\r\n Всички бяха единни около това - ЕС остава в ядрената сделка с Иран и ще работи за нормализиране на отношенията с ислямската република; със САЩ търговските преговори са приемливи само ако Вашингтон не прилага натиск, а страните от Западните Балкани ще получат европейска перспектива. \r\n\r\n В подкрепа на споразумението с Иран се изказа и германският канцлер Ангела Меркел: „Всички от ЕС поддържат това споразумение и казват, че трябва да останем, на тази база трябва да продължим преговорите”. \r\n\r\n Тя преповтори и че в отношенията със САЩ не трябва да има бариери. \r\n\r\n В отговор на въпрос стана ясно, че Меркел е в течение и по темата с българските превозвачи. „Ще продължим преговорите, внимателно изслушахме българската страна. Държим на добро социално положение на шофьорите”, подчерта тя. \r\n\r\n Българският премиер Бойко Борисов уточни, че по промяна в спорните текстове от пакет „Мобилност” ще участват немски, френски и български експерти. \r\n\r\n „Всички разбират колко са важни Западните Балкани. Всички имат своите притеснения”, посочи той. \r\n\r\n „Вървим към широко разширяване, Западните Балкани трябва да имат стратегия, която да следват отблизо и да ги окуражаваме, но без да сме лицемери”, каза френският президент Еманюел Макрон. По иранската тема той коментира, че сделката от 2015 г. не само трябва да се запази, но и да се надгради, предаде БТВ. \r\n \n\t\t\t\t\t\t", "date": "2018.05.17", "title": "Мостът на влюбените отведе Меркел, Макрон и Мей при Бойко Борисов! Единство беляза мегасрещата в София! "}
{"url": "http://www.bnews.bg/article/242073-despodov_zabi_zlatno_momiche", "text": "\n Българския спорт има нова звездна двойка! Нападателят на ЦСКА—София Кирил Десподов има връзка със „златното момиче” Петя Борисова. \r\nДвамата се крият все още от обществото, с изключение на няколко фотоса в Инстаграм и няколко послания колко влюбени са един в друг. Кирил и Петя не пропускат да засвидетелстват и подкрепата си един към друг в трудни и важни моменти, пише „България днес”. \r\nСпоред близки до двойката, те се запознали преди няколко седмици в столичен клуб. Макар и спортисти, двамата са големи купонджии и именно в столично заведение става и забивката. \r\nПетя е сочена за една от новите световни шампионки на България и през тази година тя натрупа опит с участието си в няколко международни турнира, от които се върна с медали. \r\nПетя е и една от най-чаровните родни гимнастички. Така че не е чудно, че пленила Десподов. \r\nСамият той доскоро се изявяваше като плейбой и не може да се похвали с някоя сериозна връзка зад гърба си. 21-годишния национал се радва на сериозно женско внимание и неведнъж е бил в компанията на засукани мадами, включително и на мисис България Мария Вачева. \r\nОт известно време обаче снимките му в компанията на други девойки секнаха. Според хора от „Българска армия” това се дължи именно на любовта му с Петя Борисова. \r\n  \r\n \n\t\t\t\t\t\t", "date": "2018.05.17", "title": "Десподов заби „златно момиче” "}
{"url": "http://www.bnews.bg/article/242104-transportnite_prevozvachi_na_bunt_pred_ochite_na_evroliderite", "text": "\n Шофьори на товарни камиони и пътнически автобуси, както и собственици на фирми от бранша излязоха на протест срещу мерките на Европейската комисия (ЕК), събрани в т.нар. \"пакети мобилност\". \r\n  \r\nВ столицата протстиращите блокират движението в лявата лента на булевард „Цариградско шосе” в посока центъра, между 7-ми и 4-ти км, където ще разположат товарните си автомобили до 17.00 ч. \r\n  \r\nВ ранния следобед шофьорите ще проведат шествие от площад „Македония” до пространството около НДК, което ще завърши с митинг по време на провеждащата се в София Среща на върха на Европейския съюз със Западните Балкани. \r\n  \r\nПротести ще има и в Пловдив, Варна, Бургас, Русе, Плевен, Велико Търново, Видин, Враца, Свиленград, на граничните пунктове Кулата и Илинден.  \r\n  \r\nАко влезе в сила \"пакетът мобилност\", известен като \"закона Макрон\", ще предизвика фалити на около 30% от българските фирми в бранша и ще остави без работа поне 30 000 души, заяви пред Дарик Васил Пиронков, председател на Сдружението на автобусните превозвачи и собственик на фирма за товарни превози. \r\n \n\t\t\t\t\t\t", "date": "2018.05.17", "title": "Транспортните превозвачи на БУНТ пред очите на евролидерите"}
{"url": "http://www.bnews.bg/article/242076-dzhordzh_i_sharlot_shte_badat_shaferi_na_svatbata_na_hari", "text": "\n Принц Джордж и принцеса Шарлот ще имат важна роля в кралската сватба тази събота. \r\n\r\n От двореца Кенсингтън съобщиха, че 4-годишният Джордж и 3-годишната принцеса Шарлот ще бъдат шафери на сватбата на принц Хари с американската актриса Меган Маркъл. Миналата пролет те изпълниха тази функция на венчавката на леля си Пипа Мидълтън, а момиченцето беше толкова сладко, че на другия ден се говореше много повече за него, отколкото за красотата на булката. \r\n\r\n Третото дете на Уилям и Катрин, принц Луи, се роди миналия месец и няма да присъства на венчавката. \r\n\r\n От двореца Кенсингтън съобщиха, че на сватбата ще има шест шаферки на възраст между 2 и 6 години и четирима шафери на възраст между 4 и 7 години. Уилям ще бъде кум на брат си Хари, а Меган Маркъл избра да няма кума на церемонията в параклиса \"Сейнт Джордж\" на замъка Уиндзор. \r\n \n\t\t\t\t\t\t", "date": "2018.05.17", "title": "Джордж и Шарлот ще бъдат шафери на сватбата на Хари"}
{"url": "http://www.bnews.bg/article/242101-tragediya_mlad_balgarin_zagina_v_sasht_sled_kato", "text": "\n 29-годишен българин от Сан Диего загина в националния парк \"Секвоя\" в южната част на планината Сиера Невада, в американския щат Калифорния. Тялото на Антон Доков е открито в неделя, но спасителите успели да се доберат до него чак във вторник заради опасния терен - лед и сняг по стръмния връх, съобщи българският вестник в САЩ \"BG VOICE\". \r\n\r\n Според разследващите, българинът се подхлъзнал именно на лед, докато катерил известния склон Watchtower над долината Токопа в опит си да стигне Pearl Lake. Антон Доков е паднал в пропаст и е нямало шанс да оцелее. \r\n\r\n Това е вторият инцидент от началото на май в този национален парк, въпреки предупрежденията на властите за зимните условия в района. \r\n\r\n \"Въпреки, че имаме по-топло време в долината, условията във високите райони все още са студени и там има сняг и лед\", казва Крис Тротър, лесничей от парка. \r\n\r\n \"Дори много опитни катерачи, с много добра екипировка могат да имат проблеми в тези условия\", добавя той. \r\n \n\t\t\t\t\t\t", "date": "2018.05.17", "title": "Трагедия: Млад българин загина в САЩ след като… "}
{"url": "http://www.bnews.bg/article/242103-muzikantite_ot_bnr_iskame_dostoyno_zaplashtane_vizhte_kakvo_shte_pravyat_pred_ndk_v_golemiya_den_ot_evropredsedatelstvoto_ni", "text": "\n Непредвидено събитие ще стане част от културната програма за българското европредседателство – протестен концерт пред НДК. \r\n\r\n Той е на оркестрантите и хористите от Българското национално радио, а с него те ще заявят исканията си за достойно заплащане, докато тече срещата на върха на Евросъюза. \r\n\r\n Мотото на протеста е \"Връщане на достойнството на българския музикант\". \r\n\r\n По думите на недоволните, след като българските държавници не са чули протестите на творците на БНР, сега се надяват проблемите на музикантите да трогнат държавните ръководители на страните от Европейския съюз. \r\n\r\n Тромбонистът проф. Атанас Карафезлиев коментира, че комисията по култура към парламента не е взела сериозно решение и е върнала топката към БНР и генералния директор. Дадени са му били препоръки да извърши преразпределяне на бюджета. \r\n\r\n Музикантите посочиха, че защитават достойнството на всички занимаващи се с музика в България. \r\n\r\n   \r\n \n\t\t\t\t\t\t", "date": "2018.05.17", "title": "Музикантите от БНР: Искаме достойно заплащане! Вижте какво ще правят пред НДК в големия ден от Европредседателството ни! "}
{"url": "http://www.bnews.bg/article/242100-radoslava_nenova_s_raztarsvashto_poslanie_sled_zagubata_na_boyan", "text": "\n Няма да правя трогателна изповед как се чувствам аз. \r\nАз винаги съм знаела, че не жена, а планина ще ми го вземе... \r\nМоже би ми се говори за това какъв беше смисъла. Всичко започна от това, че моя мъж изчезна, а аз много исках да го намеря. Не съм хабила енергия да разсъждавам дали беше прав или не. Мисля че геройството изобщо не беше в спортното постижение. \r\nГеройството дойде от това, че много хора надскочиха себе си в тази ситуация, бяха добри и това им харесваше, държави се сдобряваха...и това им харесваше, институции сбъднаха една на пръв поглед немислима акция, пилоти изпълниха уникален и единствен по рода си полет. Заливаха ме с мили писма и любов. Дори хейтърите тръпнеха за новина за да нахейтят и да им олекне. \r\nТова е най-мащабната спасителна акция в историята на алпинизма... \r\nСтранно нали, един солов играч ни накара да бъдем заедно до край и да изкачим нашия си Еверест \r\nА аз просто исках да открия Боян, защото ще ми липсва....... \r\n\r\n \r\n \n\t\t\t\t\t\t", "date": "2018.05.17", "title": "Радослава Ненова с разтърсващо послание след загубата на Боян! "}
{"url": "http://www.bnews.bg/article/242097-gerb_erskata_kmetitsa_na_poduyane_eva_mitova_za_aresta_na_yuriskonsulta_tehnologiyata_s_podkupite_ne_mi_e_yasna", "text": "\n Главният юрисконсулт на община „Подуяне” в София Лилия Геринска, която бе задържана с подкуп от 10 000 лева, като преди месец е взела капаро от 5000 лева, е уреждала фирма за договор по програмата за безплатно саниране. \r\n\r\n Парите са дадени от фирма „Арт Елит” ЕООД, за да бъде спечелен сладкият договор, чиято стойност е 2 000 000 лева. \r\n\r\n Има данни и за още изнудвани фирми. Една от тях е пратила Геринска на почивка в хотел. \r\n\r\n Кметът на район „Подуяне” Ева Митова коментира в сутрешния блок на Нова телевизия, че е изненадана от този арест. \r\n\r\n „За мен тези почивки и отношения са новина. На мен технологията на случващото се не ми е ясна. Трябва да оставим компетентните органи да си свършат работата. Ние съдействаме напълно”, заяви Митова. \r\n\r\n В момента се проверява цялата документация назад във времето. \r\n\r\n \"Трябва да оставим нещата да отидат до край и да бъдат изследвани от органите на реда. Не оспорвам за подкупа, но не знам, ще бъде разкрито\", каза Митова. \r\n\r\n \"Има една задължителност на документите за поръчки за подпис на юрисконсулт. Всеки лист от документацията се подписва от трима членове на комисията и фирмата, случайно избрана на процедурата\", допълни Митова. \r\n\r\n \"Лилия Геринска работи в общината от 2011 г. и е държавен служител като статут. Тя беше с подобна длъжност в друга община\", разкри кметицата на община \"Подуяне\". \"Конкретната фирма, която е дала подкуп, в момента изпълнява поръчка, но не е изпълнена, а в ход на изпълнение\", завърши Ева Митова. \r\n \n\t\t\t\t\t\t", "date": "2018.05.17", "title": "ГЕРБ-ерската кметица на Подуяне Ева Митова за ареста на юрисконсулта: Технологията с подкупите не ми е ясна! "}
{"url": "http://www.bnews.bg/article/242099-2_santimetra_spasili_zhivota_na_borislav_sled_naragvaneto_v_troleya", "text": "\n Борислав Великов, който бе наръган от циганин в столичен тролей, е ранен на 2 см. от сърцето. 18-годишното момче се занимава със спорт от 10-годишен. \r\n\r\n “Имам 7 купи, те са добро хвърляне, добро представяне и други. Печелил съм и три медала от републикански по джудо и два по самбо. Тези, които не са първо място, въобще не ги зачитам за медали”, разказа младежът. \r\n\r\n Той обясни, че в понеделник, още като се качил в тролей №7, видял, че седалката е изцапана с домати и люспи от семки. \r\n\r\n “Реших да направя възпитана забележка на децата, които го бяха направили, за да могат да си вземат поука и да се замислят. Ако им се бях скарал, нямаше да постигна нищо”, обяснява Борислав. \r\n\r\n Подходът му обаче нямал ефект, а хлапетата - между 10 и 12 годишни и от ромски произход, отишли при Георги Георгиев. \r\n\r\n 33-годишният мъж бутнал Борислав. “Той посегна и аз се обърнах да кажа на приятелката ми да слизаме”, описа ситуацията Великов. Ромът му посегнал два пъти, първия неуспешно. \r\n\r\n “Децата са в група с нападателя. Те нарочно цапат със семки и доматен сок седалките зад шофьора, за да не може никой да сяда там. После по някакъв начин спират шалтера, шофьорът слиза да го включи и в това време малките му крадат парите, цигарите и каквото има”, разказа майката на Борислав. Тя научила за схемата от шофьора на тролея. \r\n \n\t\t\t\t\t\t", "date": "2018.05.17", "title": "2 сантиметра спасили живота на Борислав след наръгването в тролея! "}
{"url": "http://www.bnews.bg/article/242096-atletiko_madrid_specheli_finala_v_liga_evropa", "text": "\n \"Атлетико\" Мадрид е новият малък крал на Стария континент! \"Лос Рохибланкос\" победиха с 3:0 \"Олимпик\" Марсилия във финала на Лига Европа, игран пред близо 58 000 зрители в Лион. Героят за испанците е французинът Антоан Гризман, който стана автор на първите две попадения, а класическия успех оформи капитанът Габи в края на срещата. За тима на Диего Симеоне това е трети триумф във втория по сила клубен турнир. \r\n  \r\n\r\n Марсилци бяха по-активни в началните минути и още в 4-ата Димитри Пайе изведе Валер Жермен на отлична стрелкова позиция, но нападателят прати топката встрани от вратата. Французите продължиха да имат инициативата, но постепенно \"Атлетико\" успя да спре устрема им. \r\n\r\n В 21-ата минута \"дюшекчиите\" се възползваха от груба грешка в отбраната на \"Олимпик\". Стражът Стийв Манданда подаде към Замбо Анкиса, който обаче се притесни и прати топката в неясна за него посока. Габи веднага пусна към Гризман и резултатът бе открит. Така \"Атлетико\" поведе с първия си точен удар. \r\n\r\n Малко по-късно \"Марсилия\" опита да отговори, като създаде суматоха в пеналта на противника, но играчите на Диего Симеоне се справиха. \r\n\r\n В 32-ата минута французите понесоха втори тежък удар. Капитанът Димитри Пайе напусна терена поради контузия. 31-годишният плеймейкър се разплака при излизането си, създавайки съмнения, че може да става въпрос за тежка травма, която да го извади от задаващото се световно първенство. \r\n\r\n Без Пайе \"Олимпик\" създаде далеч по-малко проблеми на \"Атлетико\" и испанците се оттеглиха на почивката с гол аванс. \r\n\r\n Тимът на Диего Симеоне стигна до второ попадение само 4 минути след началото на втората част. Гризман завърши многоходова акция с технично копване над вратаря Манданда - 2:0 за \"Атлетико\". \r\n\r\n Голът внесе смут в редиците на марсилци и в следващите минути \"Атлетико\" имаше превес. \"Олимпик\" трудно изнасяше, а високата преса на испанците вършеше отлична работа. \r\n\r\n В 70-ата минута Саул стреля опасно, но Луис Густаво блокира удара му в корнер. \r\n\r\n Все пак в 81-ата минута \"Олимпик\" можеше да върне интригата чрез влезлия като резерва Костас Митроглу. Гръцкият таран засече топката с глава, тя обаче се отби в левия страничен стълб на вратата, пазена от Ян Облак. В следващата френска атака Джордан Амави шутира от над 20 метра - право в ръцете на словенския страж. \r\n\r\n Минута преди изтичането на редовното време \"Атлетико\" стигна до трети гол. Класическата победа оформи капитанът Габи, за когото това беше първо попадение през настоящата кампания. \r\n\r\n   \r\n \n\t\t\t\t\t\t", "date": "2018.05.17", "title": "Атлетико Мадрид спечели финала в Лига Европа! "}
{"url": "http://www.bnews.bg/article/242094-sofiya_e_blokirana_dnes_e_sreshtata_mezhdu_es_i_zapadnite_balkani_v_ndk", "text": "\n София е домакин на най-голямото събитие по време на нашето европредседателство – срещата на евросъюза със Западните Балкани. \r\n\r\n Повече от 450 са гостите от делегациите. Форумът ще бъде отразяван от над 1000 журналисти. \r\n\r\n Във фокуса на дневния ред на европейските лидери е темата за Западните Балкани, но се очакват коментари и във връзка с други актуални въпроси като отношенията със САЩ и Иран и новата бюджетна рамка. \r\n\r\n Всички участници са съгласували и приели декларацията от срещата. Днес се дава начало на проекти за транспортна, енергийна и цифрова свързаност. \r\n\r\n Преди същинските разговори, българският премиер Бойко Борисов даде неофициална вечеря за евролидерите. Тя бе по инициатива на председателя на Европейския съвет Доналд Туск и беше посветена на развитието на дигитална Европа. \r\n\r\n На разговорите днес няма да присъства испанският премиер Мариано Рахой, чието страна не признава Косово заради собствения си сложен сепаратистки казус с Каталуния. \r\n \n\t\t\t\t\t\t", "date": "2018.05.17", "title": "София е блокирана: Днес е срещата между ЕС и Западните Балкани в НДК!"}
{"url": "http://www.bnews.bg/article/242098-ludo_vreme_i_dnes_vazmozhni_sa_gradushki_horata_speshno", "text": "\n Преди обяд днес ще преобладава слънчево време. След обяд и преди полунощ обаче ще се развива купеста и купесто-дъждовна облачност и на много места ще има краткотрайни валежи и гръмотевична дейност. \r\n\r\n Отново на места в страната е възможно да паднат градушки. По-интензивни ще са явленията в Централна Северна и Североизточна България. Максималните температури ще бъдат между 22 и 27 градуса. Атмосферното налягане е и ще се задържи близо до средното за май. \r\n\r\n В планините ще се развива купеста и купесто-дъждовна облачност и на много места ще има краткотрайни, временно интензивни превалявания и гръмотевични бури. Ще духа умерен, по билата - временно силен, запад-югозападен вятър. Максимална температура на височина 1200 м - около 16 градуса, на 2000 м - около 9 градуса. \r\n\r\n Над Черноморието ще преобладава слънчево време с развитие на купеста и купесто-дъждовна облачност и на места ще превали краткотраен дъжд с гръмотевици. Максимални температури на въздуха: 22-24 градуса. Температурата на морската вода е 18-20 градуса, вълнението на морето ще е 1-2 бала. \r\n \n\t\t\t\t\t\t", "date": "2018.05.17", "title": "Лудо време и днес: Възможни са градушки, хората спешно… "}
{"url": "http://www.bnews.bg/article/242078-emiliya_ne_machkam_charshafite_s_mazhete_za_sporta_a_pravya_lyubov", "text": "\n Емилия разцъфна след появата на новата й любовна тръпка в лицето на Жорж Башур. Вътрешното състояние на певицата сияе, което проличава и отвън. Тя е променила целия си мироглед след раздялата с Коко Динев и ето 23 факта за нея, споделени от гледната точка на обновената физически и преродена психически пайнерка. \r\n\r\n Изтръпва, когато получи обаждане от … банката. На купон не тръгва без… телефон. Приятелите й я упрекват, че … е прекалено добра. Приятелят, без който не може, е … Светлин. Мисли, че реалити шоутата са … забавление – шоу, но само за зрителите. В последно време се кефи най-много на …. много неща – музика, на това, което се случва в момента в живота й. Не прави секс, прави любов. Когато половинката й поиска бърз секс… правят бърза любов,пише HotArena. \r\n\r\n Завижда на другия пол за… много неща. Емилия приема хомосексуалните бракове, но не ги разбира. С родителите си говори за всичко, но не и за неща, които биха ги притеснили. Политиката за нея е интереси. Личността, на която се възхищава, е мъжът й. „И то мнооооого!“, добавя още певицата. \r\n\r\n Признава, че не приема покани за партита и коктейли. В дома си допуска само доказали се хора. Счита абортът като нещо лошо, но понякога е и по-добър вариант. \r\nБи искала да е шеф на себе си. Най-много си харесва очите. Най-големият й недостатък е, че не може да свали „едни 3 кг“. Мечтае да пътува много и да посети всяко кътче от света. Изпитва страх от това да се случи нещо кофти с близките й, от болестта. Има не един, а доста най-хубави спомени и смята, че ще преживее още много красиви моменти. Ако хване златната рибка ще си пожелае винаги да е толкова щастлива, колкото е сега. \r\n \n\t\t\t\t\t\t", "date": "2018.05.17", "title": "Емилия: Не мачкам чаршафите с мъжете за спорта, а правя любов! "}
