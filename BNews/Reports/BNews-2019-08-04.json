{"url": "http://www.bnews.bg/article/262622-trima_zhurnalisti_ubiti_za_sedmitsa_v_meksiko", "text": "\n\r\nТрима журналисти са убити за седмица в Мексико, информират \"Ройтерс\", \"Гардиън\" и АП. \r\n\r\nРазследва се смъртта на репортер в мексиканския щат Веракрус. \r\n\r\nВ  Мексико има рекорден брой убийства на журналисти. \r\n\r\nМексиканските власти във Веракрус, където Хорхе Васкес е работил за вестник Grafico de Xalapа в столицата на щата, обявиха, че ще направят проверка защо не са успели да защитят журналиста. \r\n\r\nХорхе Васкес е застрелян преди да разкрие информация пред властите относно отправяни заплахи за живота му. Той вярвал, че кметът на Актопан Паулино Домингес Санчес стои зад заплахите. \r\n\r\nРепортер в щата Гереро, който също е бил и общински съветник, беше застрелян в петък, а по-рано миналата седмица репортер, отразявал полицията в същия щат, е открит мъртъв в багажника на автомобил.  \r\n\r\nОбщо през тази година са убити 10 журналисти, според Комисията за защита на журналистите.  \n\t\t\t\t\t\t", "date": "2019.08.04", "title": "Трима журналисти убити за седмица в Мексико"}
{"url": "http://www.bnews.bg/article/262618-dvama_dushi_zaginaha_a_8_postradaha_pri_verizhna_katastrofa_na_am_trakiya", "text": "\nДвама души загинаха, а 8 пострадаха при верижна катастрофа на АМ \"Тракия\" в полунощ в посока Бургас, съобщава Радио Пловдив. \r\n\r\nПърво се ударили два леки автомобила в района на 154-ти км между Белозем и Първомай. Шофьорът на единия, който е на 62 години, е починал в болницата. Пътничката с него и мъж от другата кола са настанени в болницата. \r\n\r\nВеднага след първото произшествие е последвал втори удар. БМВ, намалило скоростта, е било ударено от Пежо, в което на място е починала 56-годишна жена, а други двама пътници са ранени. С опасност за живота са водачът на БМВ и спътничката му. \r\n\r\nВ тапата, която се е образувала, настъпва и третото произшествие между два Фолксвагена. При удара са пострадали четиримата. \r\n\r\nПолицията не съобщава причината за първия удар. \r\n\r\n\"24 часа\" пише, че участниците в мелето са турски гастарбайтери, които в този сезон традиционно пътуват от Западна Европа към родината си. Предполага се, че причината за верижната катастрофа е заспиване на единия от водачите. \n\t\t\t\t\t\t", "date": "2019.08.04", "title": "Двама души загинаха, а 8 пострадаха при верижна катастрофа на АМ \"Тракия\""}
{"url": "http://www.bnews.bg/article/262625-sruti_se_kulturniyat_pokriv_na_glavnata_v_plovdiv", "text": "\n\r\nАко се съди по това, което се случи днес в Пловдив, би трябвало в момента да ехтят новогодишни фойерверки, да се лее шампанско и всички на главната улица под тепетата да се целуват празнично, съобщава Glas.bg. Учудвате ли се? Обясняваме... \r\n\r\nВ събота малко след 14 часа Главната на Пловдив се сдоби с артистичен покрив - пъргави работници разпънаха две огромни бели платна чак до Римския стадион. По-любопитните прочетоха на тях имената на столиците на културата - преди, сега и в бъдеще, сред които, разбира се, попада и Пловдив. \r\n\r\nСпоред инициаторите на арт инсталацията тя ще пази пловдивчани от слънцето до края на историческата за града ни 2019-а, в която всички се усещаме столичани на европейската култура. \r\n\r\nИ тъкмо вратовете ни се откачиха да гледаме нагоре и да сричаме на английски имената на конкуренцията, когато ветрецът (защото днес за разлика от снощи буря нямаше) съкрати набързо арт присъствието и го... гътна на земята. 2019-а си отиде. Да ни е честита 2020-а, когато няма да сме толкова културни. Дано поне да сме по-умни...\r\n\r\n \n\t\t\t\t\t\t", "date": "2019.08.04", "title": "Срути се културният покрив на Главната в Пловдив"}
{"url": "http://www.bnews.bg/article/262621-etichnata_komisiya_na_gerb_onemya_po_signalat_na_barekov_i_grazhdani_sreshtu_ivan_totev", "text": "\n Десет дена след като Николай Бареков и граждани от Пловдив подадоха сигнал срещу кмета на Пловдив Иван Тотев, етичната комисия на ГЕРБ онемя! Гражданите остават с впечатление, че това си е поредната измислена комисия, която ще събира информация, която да използва по целесъобразност. Ето какво сподели по казуса Николай Бареков: \"Вече десет дни сигналът ни срещу пловдивския дерибей Иван Тотев “отлежава” в Етичната комисия на ГЕРБ. Не съм чул някой да го е гледал или чел поне. За всеки случай сме го дублирали и до шефа му Бойко Борисов. Откъм ГЕРБ ни вопъл, ни стон, дет се вика. Вместо сериозни действия срещу корупцията ГЕРБ извадиха подлогата си от псевдо“патреотите” неудачника Славчо Атанасов, който за пети път ще се пробва за кмет и ще разсейва гласовете срещу статуквото. Вече си мисля, че всичко е един цирк за замитане под килима на грандиозната корупция в родния ми град. Също като покровителя му Цв Цв и Маминия Ваньо ще се размине с потупване по рамото и запазване на заграбеното от пловдивчани. А сигналът е много сериозен, задълбочен и съдържа информация за кражби в колосални и непредставими за обикновен човек размери....\" \r\n\r\n \r\n\r\n   \r\n \n\t\t\t\t\t\t", "date": "2019.08.04", "title": "Етичната комисия на ГЕРБ онемя по сигналът на Бареков и граждани срещу Иван Тотев!"}
{"url": "http://www.bnews.bg/article/262620-5_dushi_sa_postradali_pri_vtora_verizhna_katastrofa_v_plovdivsko", "text": "\n\r\nПет души са пострадали при втора верижна катастрофа между селата Горна и Долна махала, Пловдив, съобщава БНР - радио Пловдив. \r\n\r\nИнцидентът е станал около 14 часа между 4 автомобила. Изпратени са екипи на полицията и спешна помощ. \r\n\r\nУчастъкът е затворен за движение, автомобилите се насочват през обходен маршрут от Михилци-Хисаря-Калояново. Полицията изяснява причините. \r\n\r\nВ същото време, заради катастрофа временно е ограничено движението по път I-4 в района на Голец. Обходният маршрут е през Голец. По първоначална информация е загинал мотоциклетист. \n\t\t\t\t\t\t", "date": "2019.08.04", "title": "5 души са пострадали при втора верижна катастрофа в пловдивско"}
{"url": "http://www.bnews.bg/article/262627-dani_milev_specheli_parva_nagrada_na_burgas_i_moreto", "text": "\n Дани Милелев спечели първата награда на тазгодишния 37-ми Национален конкурс за естрадна песен „Бургас и морето“.  \r\n\r\n Журито отреди първото място за песента \"Това си ти“ по музика и изпълнение на Дани Милев, текстът е на Катерина Бакларова. \r\n\r\n „Това си ти“ е песен създадена по истинска история. Към нея вече има и видео – дело на режисьора Борис Радев. Герои в романтичната история от клипа на песента са популярната двойка Диляна Попова и Асен Блатечки.  \r\n \n\t\t\t\t\t\t", "date": "2019.08.04", "title": "Дани Милев спечели първа награда на \"Бургас и морето\"!"}
{"url": "http://www.bnews.bg/article/262626-vizhte_neveroyatnata_istoriya_na_edin_ot_nay_obichanite_aktyori_kianu_riyvs_video", "text": "\n Много хора знаят за великолепния актьор Киану Рийвс, както и въплащенията му вролята на Нео от \"Матрицата\". Много малко обаче, знаят невероятната история на този толкова изстрадал човек. Вижте я: \r\n\r\n \r\n\r\n   \r\n \n\t\t\t\t\t\t", "date": "2019.08.04", "title": "Вижте невероятната история на един от най-обичаните актьори Киану Рийвс!- видео"}
{"url": "http://www.bnews.bg/article/262615-mutri_izskochiha_ot_laskav_rolls_royce_i_se_nahvarliha_varhu_grazhdanin_video", "text": "\n  Прeз пocлeднитe дни в coциaлнитe мрeжи ce рaзпрocтрaни видeo, нa кoeтo ce виждa бoй, cтaнaл в Caнкт Пeтeрбург. Пoтрeбитeлитe в мрeжaтa cъoбщaвaт, чe мъжът нe e дaл нa cкъпaрcкия aвтoмoбил Rоlls-Rоyсе дa минe пo трoтoaрa пo булeвaрд \"Кoмeндaнтcки\". \r\nТoгaвa oт кoлaтa изcкoчили тримa бaбaити и зaпoчнaли дa гo нaлaгaт здрaвo. Ocвeн, чe гo удряли кaтo живoтни, мутритe нaпръcкaли будния грaждaнин и c лют cпрeй. \r\n\r\n \r\n\r\n   \r\n \n\t\t\t\t\t\t", "date": "2019.08.04", "title": "Мутри изскочиха от лъскав Rolls-Royce и се нахвърлиха върху гражданин- видео"}
{"url": "http://www.bnews.bg/article/262623-kak_evroparlamentat_promeni_psihikata_na_slabakov", "text": "\n Предизборната кампания за членове на Европейския парламент отминаха преди повече от два месеца! Едва ли вече някой си спомня какво са обещавали и лъгали избраните евродепутати? Вероятно си спомняте, че бранещите България от ВМРО изпратиха в Брюксел един симпатичен, рошав и брадясал човек- Андрей Слабаков? А спомняте ли си какво твърдеше за психиката и костюмите в ЕП? Ето припомняме:З \r\n\r\n За 9000 евро на месец как само се променя психиката, че и външният вид дори! Как смятате, дали ще брани България с тази робска психика? \r\n \n\t\t\t\t\t\t", "date": "2019.08.04", "title": "Как Европарламентът промени психиката на Слабаков?"}
{"url": "http://www.bnews.bg/article/262619-london_s_ultimatum_kam_es_za_brekzit", "text": "\n\r\nЛидерите на ЕС трябва да предоставят мандат на главния преговарящ за промени в споразумението с Великобритания. Ако не го направят, ще настъпи \"твърд\" Брекзит.\r\n\r\nТова предупреждение отправи британският министър за Брекзит Стивън Баркли, цитиран от Би Би Си. \r\n\r\nВ статия за Mail on Sunday Баркли подчертава, че \"политическата реалност\" се е променила след изборите за Европейски парламент през май. По думите му 61% от местата са заети от нови евродепутати, което бележи \"фундаментална промяна\". \r\n\r\nТой призова евролидерите да позволят на Мишел Барние да преговаря по начин, който ще даде възможност за намиране на \"обща база\" с Обединеното кралство. \r\n\r\nБрюксел многократно повтори, че споразумението за Брекзит - един от двата основни елемента в сделката с Тереза Мей, който на няколко пъти беше отхвърлян от британските депутати - не подлежи на предоговаряне. \r\n\r\nБаркли разкри, че Барние му е казал по време на разговорите миналата седмица, че е с вързани ръце заради инструкциите, които е получил от Европейската комисия и лидерите на страните членки. \n\t\t\t\t\t\t", "date": "2019.08.04", "title": "Лондон с ултиматум към ЕС за Брекзит"}
{"url": "http://www.bnews.bg/article/262617-kristalina_georgiev_napusna_rabotata_si_v_svetovnata_banka_za_da_stane_evrokomisar", "text": "\nДнес във Фейсбук попаднахме на коментар на Тюркер Моллахасан по повод кандидатурата на Кристалина Георгиева за еврокомисар. Вижте какво написа той в личният си профил в социалната мрежа.   \r\n\r\n*публикуваме без редакторска намеса  \r\nКристалина Георгиев напусна работата си в Световната банка, за да стане еврокомисар.  \r\n\r\nНапусна работата си като еврокомисар преди да свърши мандата ѝ, за да стане шеф на Световната банка.  \r\n\r\nСега напуска Световната банка преди да свърши мандата ѝ, за да стане шеф на Международния валутен фонд.  \r\n\r\nИма ли по-добро описание на кариерния бюрократизъм / бюрократическия кариеризъм? \n\t\t\t\t\t\t", "date": "2019.08.04", "title": "Кристалина Георгиев напусна работата си в Световната банка, за да стане еврокомисар\r\n\r\n"}
{"url": "http://www.bnews.bg/article/262610-desetki_zaginali_i_raneni_pri_napadenie_v_teksas", "text": "\n\r\nДесетки са били убити или ранени при нападение в американския щат Тексас. Според източници, броят на пострадалите вече е 20 души. \r\n\r\nОт пресофиса на кмета Дий Марго са съобщили и за жертви. \r\n\r\nОт Белия дом са съобщили, че президентът Доналд Тръмп е бил информиран за случая и следи ситуацията. \r\n\r\nТой е в постоянен контакт с главния прокурор Уилям Бар и губернатора на щата Тексас Грег Абът. \r\n\r\nСъобщава се за стрелба в района на Cielo Vista Mall в Ел Пасо. \r\n\r\nНападателите са няколко. Нахлули са в магазин от веригата \"Уолмарт\" и са открили огън по намиращите се вътре хора. \r\n\r\nЗадържани са трима души.  \n\t\t\t\t\t\t", "date": "2019.08.04", "title": "Десетки загинали и ранени при нападение в Тексас"}
{"url": "http://www.bnews.bg/article/262604-klaudiya_shifar_pozira_gola_za_koritsa_na_spisanie", "text": "\n Германският супермодел Клаудия Шифър се снима за италианското издание на американското модно списание Vogue. Кадри от горещата фотосесия вече се появиха на официалния сайт на изданието, предаде БГНЕС. \r\n\r\n На една от снимките 48-годишната Шифър позира без дрехи. Гърдите си тя прикрива с дамска чанта, а най-интимното си място - с обувки, които небрежно висят от ръцете й. \r\n\r\n На друга снимка тя държи сако, което прикрива задните й части. \r\n\r\n На младини Клаудия Шифър неведнъж се е снимала гола за кориците на модните списания. Нещо повече - тя е рекордьорка сред моделите по брой снимки на корици. Това нейно постижение е вписано и в Книгата на Гинес. За първи път тя се появява на корицата на френското женско списание Elle, когато е едва на 18. \r\n \n\t\t\t\t\t\t", "date": "2019.08.04", "title": "Клаудия Шифър позира гола за корица на списание"}
{"url": "http://www.bnews.bg/article/262616-rumaniya_s_ofitsialna_pozitsiya_otnosno_tvardeniyata_na_borisov_za_chumata", "text": "\n\r\nВъпреки, че е събота румънското Министерство на външните работи излезе с официална позиция по повод снощните изказвания на Бойко Борисов, че румънски туристи разпространяват чумата по свинете в България. В декларацията се казва:\r\n\r\n\"Освен техническата информация на Националната санитарно-ветеринарна служба и Националната служба за сигурност на храните, която ще предоставим на българските власти, като отговор на злощастните думи на българският премиер Бойко Борисов, няма как да не изразим нашето учудване и разочарование от начинът, по които българският премиер се отнася с румънските туристи, особено, когато те допринасят значително за растежа на българският БВП.\" \n\t\t\t\t\t\t", "date": "2019.08.04", "title": "Румъния с официална позиция относно твърденията на Борисов за чумата "}
{"url": "http://www.bnews.bg/article/262613-vladimir_putin_pohvali_tramp_za_predlozhenata_pomosht_za_pogasyavane_na_pozhara_v_sibir", "text": "\n \r\nВладимир Путин похвали Тръмп и казва, че предложението за помощ при пожар може да възвърне възстановяването на „отношенията в пълен формат“ между Русия и САЩ.  \r\nКремъл похвали президента Доналд Тръмп за предложението му за помощ в борбата с пожари в сибирския регион на Русия, за което президентът Владимир Путин заяви, че е сигнал, че отношенията между САЩ и Русия могат скоро да бъдат възстановени. \r\nТръмп предложи помощ в борбата с мащабните пожари, които в момента засягат около 7 милиона декара - площ, приблизително размера на Дания или Холандия`, в множество сибирски региони, съобщи държавната агенция ТАСС. \r\nВ момента над 2700 реагиращи се борят със сибирските пожари, съобщава ТАСС. Около 390 наземни превозни средства и 28 самолета също са внесени за справяне с тази ситуация. \r\n \n\t\t\t\t\t\t", "date": "2019.08.04", "title": "Владимир Путин похвали Тръмп за предложената помощ за погасяване на пожара в Сибир"}
{"url": "http://www.bnews.bg/article/262614-velikobritaniya_e_v_uzhas_ot_ruski_super_tihi_podvodnitsi", "text": "\n \r\nНов военен модел „супер тихи“ руски подводници са се появили в британските териториални води, според военни източници. Великобритания е в ужас от \r\nновите руски подводници \"Kilo-Class\" и се опасяват, че те заплашват сигурността на Обединеното кралство, като проследяват флота на Великобритания в Северния Атлантически океан  чрез проникване в подводни интернет кабели. \r\nСпоред британците водещият самолетоносач на Кралския флот и ядрените подводници на нацията, могат да бъдат уязвими по отношение на технологията за стелт на руските лодки, разширения боен обсег, както и способността им да нанасят удари по цели над и под водата, както и по сушата. \r\n \n\t\t\t\t\t\t", "date": "2019.08.04", "title": "Великобритания е в ужас от руски \"супер тихи\" подводници!"}
{"url": "http://www.bnews.bg/article/262609-poveche_ot_800_zadarzhani_sled_protesta_v_moskva", "text": "\nПовече от 800 са задържаните след протеста в Москва. Според източници, те са най-малко 838 души, предаде ABC.  \r\n\r\nПрипомняме, че по-рано беше съобщено за 600 арестувани, но броят им бързо се увеличава.   \r\n\r\nВластите предупредиха, че демонстрацията не е разрешена. \r\n\r\nАнти-Кремъл активистите се обявяват срещу изключването на техните кандидати от изборите през следващия месец. \r\n\r\nПри подобен протест преди седмица бяха задържани повече от 1000 души. \r\n\r\nНай-малко 8 съюзници на активистката Любов Собол, включително и Алексей Навални, са в затвора за нарушаване на строгите закони за организиране на протест. \r\n\r\nЗа следващата събота е насрочен нов протест.  \n\t\t\t\t\t\t", "date": "2019.08.04", "title": "Повече от 800 задържани след протеста в Москва"}
{"url": "http://www.bnews.bg/article/262612-izkopaha_yama_za_zagrobvane_na_praseta_varhu_gazoprovod", "text": "\n Областният управител на Добрич призова отговорните институции да следят изкъсо работата на изпълнителите и да съгласуват всеки терен, предназначен за заравяне на труповете, независимо дали се касае за здрави или заразени с африканска чума свине. \r\n\r\n   \r\n\r\n Валентин Вълчев се натъква на изкопни работи край квартал „Пастир”. Работниците го информират, че правят яма за загробване на прасета, във връзка с превантивните мерки срещу африканската чума по свинете. \r\n\r\n   \r\n\r\n \"Много усърдно изкопано от общинския багер – копна го, подготвено е всичко, но парадоксът е, че се намира точно върху газопровод, който захранва целия град. помпената станция се намира на около 500 – 600 метра от това място\", сподели Валентин Вълчев, жител на Ген. Тошево \r\n\r\n   \r\n\r\n Мъжът е възмутен, че никой не е обърнал внимание на жалоните, които указват трасето на газопровода, а са само на метри от изкопа. \r\n\r\n   \r\n\r\n \"Нито, че кабелите още на метър дълбочина са скъсани, продължава да се копае надолу, стигнали са 3-4 метра и вече всичко е готов! Само че какви могат да бъдат последствията, нека да отговорят\", каза още той. \r\n\r\n   \r\n\r\n Кметът на Община Генерал Тошево  Валентин Димитров поясни, че са услужили с техника на горското стопанство. \r\n\r\n   \r\n\r\n \"Проблемният терен е определен от горското и той се намира на горска територия. Аз лично сега отидох да го проверя – със сигурност не му е там мястото. Теренът ще бъде подравнен и кабелът, който е скъсан на газопровода трябва да бъде по най-бързия начин възстановен\", посочи той. \r\n\r\n   \r\n\r\n Заповед на земеделския министър гласи горските и ловни стопанства да съгласуват терените само със Североизточното държавно предприятие, въпреки това, областният управител на Добрич ще упражни допълнителен контрол. \r\n\r\n   \r\n\r\n \"Горските стопанства при набелязване на точките за загробване да внимават къде го правят и да го съгласуват предварително, за да не стане някой инцидент\", заяви Красимир Кирилов, областен управител на Добрич. \r\n\r\n   \r\n\r\n Новият терен за загробване на заразени диви прасета край Тошево ще бъде съгласуван и с общината. \r\n \n\t\t\t\t\t\t", "date": "2019.08.04", "title": "Изкопаха яма за загробване на прасета върху газопровод!"}
