{"url": "http://www.bnews.bg/article/248975-spryaha_deloto_na_veka_za_ktb_poradi_lipsa_na_zala_istinata_v_nyakoy_drug_zhivot", "text": "\nСъдия Вирджиния Петрова спря днешното заседание заради малката зала в която трябваше да продължи четенето на обвинителният акт по Делото КТБ. Възможно е делото да продължи в 10.30 часа днес, но само ако до тогава бъде осигурена зала, в която всички да могат да седнат и в която има достатъчно въздух, за да се работи нормално. Днешното заседание ще бъде прекратено ако това не се случи.\r\n\r\n\r\nВ 9 часа тази сутрин всички участници в процеса бяха буквално натикани в зала № 3 на Специализирания съд, в която повечето от тях останаха прави. За прокурорите, които четат изобщо няма място където могат да седнат.  Липсата на въздух и седящи места за всички в залата накара съдия Петрова да отложи началото на заседанието.\r\n\r\n \r\n\r\nВ момента в залата, в която до сега работеше съдът  по Делото КТБ, се гледа друго дело, наречено „Нежен октопод“, което е за сводничество.\r\n\r\n \r\n\r\nПомещението за Делото КТБ  трябва да  може да побере около 60 души. В съдебния състав освен съдия Вирджиния Петрова са още трима заседатели, от които единият е служебен. Един човек води протокола на заседанието. Двама, а в някои случаи и трима са прокурорите. По-голямата част от залата е за общо 16-те обвиняеми, техните адвокати, плюс служебните им защитници, както  и адвокатите на Цветан Василев, срещу който делото се води задочно. В залата обикновено има и представители на медиите.\r\n\r\n \r\n\r\nЗаседанията са в три поредни дни, като днес е вторият от „серията“ този месец, в която продължава четенето на обвинителният акт.  Продължителността на едно заседание обикновено е от 9 до 17 часа. Това категорично отказа съдия Петрова и възмути всички в залата, които трябва да  продължат делото в зала без достатъчно въздух и места за сядане. \n\t\t\t\t\t\t", "date": "2018.09.19", "title": "Спряха “делото на века” за КТБ поради... липса на зала! Истината - в някой друг живот..."}
{"url": "http://www.bnews.bg/article/248972-arheolozi_vyarvat_che_sa_namerili_indevar", "text": "\n Изследователи вероятно са намерили \"Индевър\", кораба на капитан Джеймс Кук. Въпреки векове на търсене, точното място остава загадка, но екип от австралийски изследователи смятат, че останките са в района в Нюпорт Харбър, Роуд Айлънд, съобщава \"Аустралиан\". \r\n\r\n Археолозите, претърсващи потопени кораби край североизточното крайбрежие на САЩ смятат, че са открили останките след щателно проучване на 13 кораба в продължение на 25 години. \r\n\r\n \"Смятаме, че сега знаем кой може да е, но това ще ни трябват още много доказателства. Съсредоточаваме се там, където трябва\", коментира морският археолог Кати Абас. \r\n\r\n Експедиция от водолази обследва останки на 5 кораба този месец в район, където се смята, че \"Индевър\" е потънал през 1778 г., като стесняват кръга от 13, датиращи от 18-ти век, до пет и накрая до два кораба. \r\n\r\n \"Ще са нужни сериозни разкопки и допълнителни проучвания и пари\", коментира Абас и добавя, че в 7 часа в събота ще проведе пресконференция в Роуд Айлънд с подробни 3D изображения на мястото. \r\n\r\n \"Мога да кажа, че екипът е свел възможностите до една, което е много обещаващо ... Сега има още много работа, анализ и изследвания, преди да можем окончателно да заявим, че сме открили останките на \"Индевър\" на Джеймс Кук\", коментира директорът на Австралийския национален морски музей Кевин Съмптън. \r\n\r\n Откритието е по-малко от две години преди 250-тата годишнина от пристигането на Кук в Австралия, а тази година се отбелязват 250 години от първото му заминаване от Англия. \r\n\r\n Съдбата на \"Индевър\" е неизвестна на историците, защото корабът изчезва от военноморските записи, след като е продаден на Джон Уилкинсън през 1775 г. след пътуването на Кук от 1768-1771 г. \r\n\r\n Абас намира архивни документи във Великобритания за преименуването му в \"Лорд Сандвич\" и че е част от 13 транспортни кораба, потопени в Нюпорт през 1778 г. \r\n\r\n Корабът е важен за няколко страни, сред които Австралия, Нова Зеландия и САЩ, и тепърва предстои битка, къде да бъдат транспортирани останките. Очаква се генералния консул на Австралия в Ню Йорк, Алистър Уолтън да присъства на официалното представяне в Роуд Айлънд. \r\n \n\t\t\t\t\t\t", "date": "2018.09.19", "title": "Археолози вярват, че са намерили \"Индевър\""}
{"url": "http://www.bnews.bg/article/248973-merkel_i_putin_obsadiha_po_telefona_ukrayna", "text": "\n \r\n\r\n Разговорът се е провел по инициатива на германската страна, съобщи пресслужбата на Кремъл, цитирана от РИА Новости.  \r\n\r\n Темата за разговор е била Украйна, става ясно от съобщението. Двамата са заявили, че е необходимо пълното изпълнение на Минските договорености, в това число и узаконяването на особения статут на Донбас.  \r\n\r\n В рамките на разговора Путин е изразил притесненията си за ситуацията в Източна Украйна след убийството на лидера на самопровъзгласилата се Донецка народна република Александър Захарченко. \r\n\r\n   \r\n \n\t\t\t\t\t\t", "date": "2018.09.19", "title": "Меркел и Путин обсъдиха по телефона Украйна"}
{"url": "http://www.bnews.bg/article/248961-aleks_i_dani_chakat_momche", "text": "\n В началото на следващата година Петканови очакват първия си наследник. \r\nСамо преди месец двойката обяви в социалните мрежи, че Александра е бременна, а скоро след това двамата разкриха повече детайли относно бременността като това кога очакват първото си бебе и как са разбрали прекрасната новина. \r\nНапоследък, Петканови споделят все повече снимки и видеа в социалните мрежи, на които бременното коремче на Алекс вече определено си личи. Освен това, бъдещите родители открито показват вълнението и радостта си от предстоящото събитие. \r\nДнес, Петканови обявиха пола на своето бебе – двамата очакват МОМЧЕ! Пола на бебето беше обявен чрез мило видео, което двойката сподели в Instagram. По типично американска традиция, Алекс съобщи пола на Дани, който спука черен балон, пълен със сини конфети, символизиращи пола на бъдещия им наследник! \r\n \n\t\t\t\t\t\t", "date": "2018.09.19", "title": "Алекс и Дани чакат момче"}
{"url": "http://www.bnews.bg/article/248958-prasten_s_diamanti_za_5_bona_pobarka_zeyneb", "text": "\n Стилен и скъп диамантен пръстен, оценен от специалисти за 5 000 лева, накара любимката на Гала Зейнеб Маджурова да засияе. Най-после тя постигна мечтата си да се ожени за милионерския син Стоян Балевски. Самата репортерка се похвали в Инстаграм, като качи снимка, на която е със скъпото бижу. Двамата са заедно от години, но доскоро темата за брак бе табу за Стоян, писа „Галерия“. \r\n\r\n Блондинката се тревожела, че причината е семейството му, което не иска да я приеме за снаха. За да им се хареса и да покаже, че може да се впише в техните среди, тя дори смени имиджа и начина си на живот. За времето, прекарано с богатия си любим, който я глези с екзотични пътешествие и луксозни подаръци, репортерката е придобила вкус към лукса. \r\n\r\n Колегите й споделят, че тя винаги е с маркови тоалети и бижута, купени от престижни бутици. Сега Зейнеб и Стоян отново са в чужбина и вероятно работят за наследник, докато планират сватбата си. \r\n \n\t\t\t\t\t\t", "date": "2018.09.19", "title": "Пръстен с диаманти за 5 бона побърка Зейнеб "}
{"url": "http://www.bnews.bg/article/248974-papata_seksat_e_dar_ot_boga_a_ne_tabu", "text": "\n Папа Франциск заяви пред група млади хора във Франция, че сексът е „велик“ дар от Бога, а не табу и трябва да се изживява като страстна любов за цял живот между мъжа и жената. \r\n\r\n От пресслужбата на Ватикана публикуваха текст за срещата, по време на която той отговаря на въпроси от присъстващите. Папа Франциск \r\n\r\n призовава младите хора да пазят сексуалността си от порногафията и други съблазни, които разделят секса от любовта. \r\n\r\n Той призна, че хората изживяват „падение“ и извършват грехове, но заяви, че „това не е сексуалността на любовта“. Папата каза, че сексът има две цели: да покаже любовта и да създаде живот. \r\n\r\n Учението на църквата забранява секса преди брака и запазва половия акт за хората, които са съпруг и съпруга. Освен това църквата е против изкуствения контрол на раждаемостта. \r\n \n\t\t\t\t\t\t", "date": "2018.09.19", "title": "Папата: Сексът е дар от Бога, а не табу"}
{"url": "http://www.bnews.bg/article/248970-zaradi_nezakonna_sech_arestuvaha_shefovete_na_gorskoto_v_sofiya_i_svoge", "text": "\n Арестуваха петима души, участвали във въоръжена престъпна група за незаконна сеч.  \r\n\r\n Сред арестуваните е директорът на Регионална дирекция по горите - София, който е ръководител на групата, съобщиха от МВР.  \r\n\r\n Арестуван е и шефът на горското в Своге. \r\n\r\n Останалите членове на групата също са длъжностни лица, уточни наблюдаващият прокурор Ангел Кънчев. Той посочи, че по делото са събрани множество доказателства, че те са участвали пряко в добиването на изключително голямо количество незаконен дървен материал. \r\n\r\n Групата е съществувала от 2014 година, като само в рамките на тази година е продала дървесина на стойност 250 000 лева. \r\n\r\n Съответните директори са извършвали множество тежки престъпления – пряко са се намесвали по констатации на други контролни органи от Изпълнителната агенция по горите, касаещи престъпната дейност на групата, изключително грубо са отстранявали конкуренцията си, както в законната, така и в незаконната част от дейността си. \r\n\r\n Групата е извършвала умишлени палежи на имущества на хора, опитали да подават сигнали срещу тях. Стреляно е и по къщите на тези хора. \r\n\r\n Групата е била въоръжена. Използвали са страх и принуда по отношение на местните хора, допълни още прокурор Кънчев. \r\n\r\n При извършените претърсвания е установено, че двама от членовете са държали пет огнестрелни оръжия и специфични капсул-детонатори – повече от осем на брой. Иззета е и голяма сума пари. \r\n\r\n В хода на разследването е установено, че за пряката дейност групата е привличала социално слаби хора, на които е обяснявано, че вършат законна сеч. Използвали са неистински горски печати за маркировка на дървения материал или такива на уволнени служители. \r\n\r\n По думите на заместник-директорът на ГДБОП ст. комисар Стоян Темелакиев информация за престъпната дейност е постъпила през май. В хода на предприетите оперативни действия са събрани данни за организираната престъпна група, както и за длъжностните лица – участници в нея, които са възприели горския фонд като бащиния и са действали без да се съобразяват с каквито и да било правила. \r\n\r\n Придобитата незаконна дървесина е реализирана на територията на Софийска област, както и на територията на Банско, в складове за продажба на дърва за огрев и фабрика за пелети и дървесина, на територията на които са открити десетки кубици незаконно придобита дървесина. Паралелно с това се продавани и дърва за огрев на частни лица, обясни още ст.комисар Темелакиев. \r\n\r\n Предстои в утрешния ден Специализираната прокуратура да внесе искания в Специализирания съд за \"задържане под стража\" на четирима от задържаните при акцията. \r\n \n\t\t\t\t\t\t", "date": "2018.09.19", "title": "ЗАРАДИ НЕЗАКОННА СЕЧ: Арестуваха шефовете на горското в София и Своге"}
{"url": "http://www.bnews.bg/article/248971-otbelyazvame_evropeyskiya_den_bez_zhertvi_na_patya", "text": "\n Европейска инициатива за ден без жертви на пътя се провежда днес. Страната ни е на едно от първите места по брой загинали и оглавява черната статистика в Европа. \r\n\r\n Днес Пътната полиция предприе серия акции в опит поне за ден да спре войната на пътя. \r\n\r\n Акцията стартира в 1 часа и до 17 часа няма загинали на пътя. Станали са 10 катастрофи с 14 пострадали. \r\n\r\n Преди 20 години Юлиян губи баба си и братовчедка си в тежка катастрофа в София. „В подлеза на НДК една кола минава с несъобразена скорост и се обръща върху хората на спирката. За да има дни без жертви на пътя, усилията трябва да са и на полицаите и на шофьорите”, казва Юлиян. \r\n\r\n Дори в деня на инициативата обаче са регистрирани доста инциденти и има ранени хора. \r\n \n\t\t\t\t\t\t", "date": "2018.09.19", "title": "Отбелязваме Европейския ден без жертви на пътя"}
{"url": "http://www.bnews.bg/article/248969-53_ot_patsientite_tarsyat_iztegleni_ot_pazara_lekarstva", "text": "\n При 53% от случаите пациентите търсят изтеглени от пазара продукти или лекарства с преустановен внос. \r\n\r\n От Българската асоциация за развитие на паралелната търговия с лекарства (БАРПТЛ) настояват да стане възможен вносът на дерегистрирани лекарства, които продължават да се търсят от пациентите, с промени в Наредбата за регулиране и регистриране на цените на лекарствените продукти. \r\n\r\n Паралелният внос създава конкуренция на лекарствения пазар по отношение на цените, но същевременно е бързото решение за преодоляване на недостиг. \r\n\r\n На кръгла маса председателят на БАРПТЛ Христофор Иванов подчерта, че паралелният внос може да понижи цените дори и с 40%. Като примери бяха дадени страни Чехия, Полша и Италия. \r\n\r\n В последните години в над 50% са държавите с високи доходи източник на износ са Скандинавските държави, а ползите за страните с ниски доходи от вноса нарастват с намаляване на цени на лекарствата с от 5 до 37%. \r\n\r\n Според председателя на Федерация Български пациентски форум Иван Димитров лекарствата трябва да бъдат достъпни у нас, не само заради разходите, но заради безопасността на хората. \r\n\r\n \"Превърнали сме се в пътуващи куфари, които купуват лекарства из цяла Европа\", подчерта той. \r\n\r\n БАРПТЛ и Европейската асоциация на Евро-фармацевтичните компании (ЕАЕР) подчертаха, че има редица случаи, в които паралелните дистрибутори съдействат на властите за разкриване на фалшиви партиди с лекарства и сигнализират за нерегламентирани практики. \r\n\r\n Паралелните дистрибутори са и един от петте участника в стартиращата в цяла Европа верификация на лекарствата, чиято основна цел е борбата с фалшифицирането на лекарства. \r\n \n\t\t\t\t\t\t", "date": "2018.09.19", "title": "53% от пациентите търсят изтеглени от пазара лекарства"}
{"url": "http://www.bnews.bg/article/248959-ana_papadopulu_edva_otselyah_ot_anoreksiyata", "text": "\n Актрисата Ана Пападопулу разкри, че едва е оцеляла след тежка борба с анорексията. \r\n\r\n Новата звезда в сериала \"Откраднат живот\" призна, че това се случило в гимназията, след като неин близък заявил, че е твърде дебела и от нея нищо не става. Тя изпаднала в тежка депресия и спряла да яде. Не след дълго започнали и сериозните здравословни проблеми - цикълът й спрял, а психологическото й състояние се влошило. \r\n\r\n Това обаче не останало скрито от най-близките й съученички, които се съюзили в една обща кауза - да я спасят. Те изготвили специален хранителен режим за Ани, който я вдигнал на крака. \r\n\r\n Пападопулу разкрива, че е преживяла още една трагедия в живота си - заради лекарска грешка загубила дете, когато била на 19 години. \r\n\r\n \"Лекарката просто бързаше да излезе в отпуск, но и да си вземе парите. Затова предизвика раждането повече от 20 дни преди термина\", сподели актрисата. \r\n\r\n Днес тя е щастлива с двете си деца - Богдан и Бела. \r\n \n\t\t\t\t\t\t", "date": "2018.09.19", "title": "Ана Пападопулу: Едва оцелях от анорексията "}
{"url": "http://www.bnews.bg/article/248955-radina_zamesti_glada_sas_sport", "text": "\n Радина Кърджилова най-накрая намери златната среда. След като години наред бе пухкава и сочна, а после отслабна драстично и направо плашещо, сега актрисата е в перфектна форма, писа „Галерия“. \r\n\r\n Половинката на Деян Донков се храни и живее здравословно, но вече не гладува безсмислено, а набляга на упражнения във фитнеса. \r\n \n\t\t\t\t\t\t", "date": "2018.09.19", "title": "Радина замести глада със спорт"}
{"url": "http://www.bnews.bg/article/248966-pravitelstvoto_shte_moli_golemite_verigi_hlyabat_da_e_bez_nadtsenka", "text": "\n Имам уверение от големи веригиу че няма да работят с печалба от хляба. Това заяви земеделският министър Румен Порожанов след заседание на ресорната комисия. \r\n\r\n Министърът обясни, че към момента ича съгласие от компаниите, че при продажбата на хляб ще се работи, за да се покрият разходите и средствата по брак. \r\n\r\n Той посочи, че досега са проведени срещи с 2 големи вериги за цената на хляба. Порожанов обясни, че предстои разговор с още 1 компания, а следващата седмица разговорите ще бъдат затворени. Земеделският министър акцеентира, че големите вериги са като барометър на цените. \r\n\r\n Порожанов обясни, че основната предпоставка за поскъпване на хляба е нараствонето на цената на пшеницата, както и поскъпването на тока. \r\n\r\n Министърът каза, че ще има повторно сравнение на храните относно двойния стандарт. Като вече са определени стоките, които всяка страна ще наблюдава и ще трябва да се изготви доклад за съдържаните им по единна методология. \r\n \n\t\t\t\t\t\t", "date": "2018.09.19", "title": "Правителството ще моли големите вериги хлябът да е без надценка"}
{"url": "http://www.bnews.bg/article/248968-tramp_ubeden_ima_ogromen_napredak_sas_severna_koreya", "text": "\n Президентът на САЩ Доналд Тръмп приветства срещата между севернокорейския вожд Ким Чен-ун и южнокорейския президент Мун Дже-ин, като обяви, че имало \"огромен напредък\" със Северна Корея на няколко фронта, включително ядреното разоръжаване на Пхенян, съобщава \"Ройтерс\". \r\n\r\n Говорейки пред журналисти в Белия дом, Тръмп коментира, че споразуменията, постигнати между двамата държавни ръководители на срещата, в която Северна Корея увери, че ще затвори окончателно своите основни съоръжения за производство на ракети със свидетели, били \"много добра новина\". \r\n\r\n \"Той е спокоен и аз съм спокоен, така че ще видим какво ще стане\", изтъкна Тръмп, имайки предвид Ким Чен-ун. \r\n \n\t\t\t\t\t\t", "date": "2018.09.19", "title": "ТРЪМП УБЕДЕН : Има огромен напредък със Северна Корея"}
{"url": "http://www.bnews.bg/article/248949-iren_onteva_s_nov_bankomat_tozi_pat_70_godishen", "text": "\n От милионер на милионер скача застаряващата моделка Ирен Онтева, пише  „Галерия“. След като наскоро приключи връзката си с филмовия продуцент, за когото първо ние разкрихме, сега бившата на Христо Сираков има нова тръпка – 70-годишен грък. \r\n\r\n Онтева вече няколко пъти била засичана с милионера, на когото годините никак не му личали, шушукат в модните среди. За сметка на това пък, парите му се надушвали от километри. \r\n\r\n Гъркът бил неприлично богат и повел класацията в червеното тефтерче от забивки на Ирен. Ицо Сираков не можел да му стъпи и на малкия пръст по дебелина на портфейла. Бизнесът му бил свързан с кораби и яхти, както и друг вид транспортна дейност. В светските среди на южната ни съседка бил популярен като гръцкия Хю Хефнър. \r\n\r\n Любопитното в случая е, че Онтева се запознала с гърка именно на яхтата на бившето си гадже – продуцента, с когото цяло лято обикаляше Европа. 70-годишният бизнесмен отдалече грабвал вниманието на моделки и златотърсачки и Ирен веднага проявила интерес. Без никакви скрупули блондинката приела да излязат навечеря и само седмица по-късно богатият продуцент вече бил в графа „Бивши“. \r\n \n\t\t\t\t\t\t", "date": "2018.09.19", "title": "Ирен Онтева с нов \"банкомат\", този път 70-годишен "}
{"url": "http://www.bnews.bg/article/248942-mey_razmaha_prast_na_es_zaradi_brekzit", "text": "\n Ако ЕС и Великобритания искат да постигнат споразумение за Брекзит, нито една страна не може да излиза с неприемливи искания към другата. \r\n\r\n Това предупреждава британският премиер Тереза Мей в коментарен материал за германския вестник \"Велт\", информира \"Политико\". \r\n\r\n Това е поместено в доклад на съветническа комисия по миграцията към правителството \r\n\r\n Докато евролидерите се подготвят за неофициална среща в Залцбург, Австрия, британският премиер изрази вижданията си преди работната вечеря днес. Тя ще има около 10 минути, за да разговаря с лидерите на 27-те страни членки, които в четвъртък ще обсъдят Брекзит в нейно отсъствие. \r\n\r\n В поканата си до евролидерите Туск предлага на 27-те държави да се фокусират върху три въпроса. \r\n\r\n Преговарящите страни възнамеряват да включат гарантираща клауза в споразумението за напускане на ЕС, за да предотвратят в бъдеще нуждата от \"твърда\" граница с Република Ирландия. ЕС иска Северна Ирландия да остане в митническата територия на блока, за да се избегнат митнически проверки на границата. Но Мей смята, че това ще създаде икономическо и конституционно разделение в Ирландско море между Великобритания и Северна Ирландия. Според нея това няма да бъде прието от нито един премиер на Обединеното кралство. \r\n\r\n \"Ние сме близо да постигнем порядъчно регулирано напускане, което е основна база за изграждане на по-тясно бъдещо партньорство\", пише Мей и допълва, че за да има успешен завършек, ЕС трябва да покаже гъвкавост като Великобритания. \r\n\r\n \"Нито една страна не може да иска неприемливото от другата, например като външна митническа граница между различни части от Великобритания\", поясни тя. \r\n\r\n Вчера главният преговарящ на ЕС за Брекзит Мишел Барние сигнализира, че Брюксел е склонен да \"подобри\" условията в предложението за границата с Ирландия. В същото време Обединеното кралство ще представи свои предложения, които включват искане за демократично съгласие от Северна Ирландия при всяка промяна в регулациите, които ще бъдат наложени. \r\n\r\n   \r\n \n\t\t\t\t\t\t", "date": "2018.09.19", "title": "Мей размаха пръст на ЕС заради Брекзит"}
{"url": "http://www.bnews.bg/article/248960-nay_malko_21_pochinali_desetki_otroveni_ot_falshiv_alkohol_v_malayziya", "text": "\n Полицията в Малайзия разследва случай на алкохолно отравяне, при който са починали най-малко 21 души и още десетки са се натровили и са настанени в болници, като повечето от тях са граждани на други азиатски страни, съобщиха властите, цитирани от \"Ройтерс\". \r\n\r\n Евтините, домашно произведени спиртни напитки са популярни сред бедните работници мигранти в преобладаващо мюсюлманска Малайзия, която има високи акцизи върху алкохола. \r\n\r\n Общо 57 случая на отравяне с метанол е имало в столицата Куала Лумпур и в околния щат Селангор, изтъкна министърът на здравеопазването Джулкефлай Ахмад. \r\n\r\n \"Броят на случаите се очаква да се увеличи, тъй като още пациенти идват за лечение\", посочи той по време на пресконференция. \r\n\r\n Метанолът, алкохолно съединение, използвано при производството на фалшив алкохол, е безвреден в малки количества, но е смъртоносен в по-големи концентрации. \r\n\r\n Петима малайзийци са сред засегнатите, докато останалите са чужденци от Бангладеш, Индонезия, Мианмар и Непал. \r\n\r\n Властите са тествали няколко вида алкохолни напитки, за да открият някакви проби, съдържащи метанол по-големи пропорции от разрешените. \r\n\r\n Полицията е арестувала седем души при специални акции в 12 обекта, където са конфискували близо 3000 бутилки и кутии уиски и бира, в опит да идентифицират замърсените напитки и да ограничат заразата. \r\n\r\n Полицията разследва смъртните случаи, като наказанието за подобно престъпление е затвор до 10 години, глоба или двете. \r\n\r\n В съседна Индонезия, която също е преобладаващо мюсюлманска страна, повече от 50 души починаха през април, след като са консумирали домашен алкохол, в който е имало съставки като репелент срещу комари. \r\n \n\t\t\t\t\t\t", "date": "2018.09.19", "title": "Най-малко 21 починали, десетки отровени от фалшив алкохол в Малайзия"}
{"url": "http://www.bnews.bg/article/248963-kabinetat_dava_nad_35_mln_lv_za_otsechkata_yablanitsa_boaza_po_hemus", "text": "\n Правителството отпусна допълнителни средства в размер на 35 256 000 лева по бюджета на Министерството на регионалното развитие и благоустройството за 2018 г. за изграждането на 9,3-километровата отсечка от АМ „Хемус“ в участъка между гр. Ябланица и с. Боаза, съобщиха от „Дондуков” 1. \r\n\r\n Средствата ще бъдат разходвани за разплащане на извършени строително-монтажни работи и консултантски услуги. \r\n\r\n Изграждането на АМ „Хемус“ е приоритет в програмата на правителството на Република България и има стратегическа цел за ускоряване процеса на икономическо и социално развитие на регионално ниво, отбелязват от правителствената пресслужба. \r\n\r\n Свързващата София и Варна магистрала „Хемус”, започната преди 44 години, все още е далеч от окончателно завършване. През последните години политиците непрекъснато дават нови и нови крайни дати за проекта, като последната, обявена от премиера Бойко Борисов през август, е 2024 г. \r\n\r\n За сравнение, през лятото на 2013 г. тогавашните управляващи твърдяха, че аутобанът трябва да бъде завършен през 2018 г. С днешна дата в експлоатация са по-малко от 200 от общо 430-те километра на трасето. \r\n \n\t\t\t\t\t\t", "date": "2018.09.19", "title": "Кабинетът дава над 35 млн. лв. за отсечката Ябланица – Боаза по „Хемус”"}
{"url": "http://www.bnews.bg/article/248953-intsident_padnal_ot_vishka_stroitelen_panel_ubi_mazh_v_plovdivsko", "text": "\n 58-годишен мъж загина при трудова злополука в индустриалната зона край село Стряма в сряда. Там се намират складовете на една от най-големите търговски вериги у нас. \r\n\r\n Инцидентът станал при строеж на нова логистична база. За да стигнат височината за работа, двама мъже били издигнати с вишка, а трети отдолу направлявал съоръжението. Тогава от него паднал строителен панел и затиснал жертвата. Засегнал и вишката, поради което били ранени и двамата работници на нея - на 29 и 26 години. \r\n\r\n Произшествието се разследва от полицията в Раковски и от Инспекцията по труда.  \r\n \n\t\t\t\t\t\t", "date": "2018.09.19", "title": "ИНЦИДЕНТ! Паднал от вишка строителен панел уби мъж в Пловдивско "}
{"url": "http://www.bnews.bg/article/248956-london_mozhe_da_organizira_vtori_referendum_za_brekzit", "text": "\n Великобритания в крайна сметка може да проведе втори референдум за членството си в ЕС, ако планът на премиера Тереза Мей за Брекзит бъде отхвърлен от парламента. \r\n\r\n Това заяви представител на правителството пред Скай нюз, цитиран от \"Ройтерс\". \r\n\r\n Крилото в подкрепа на Брекзит в Консервативната пария ще бъде много обезпокоено, ако това споразумение не бъде одобрено, те ще се окажат в ситуация, при която можем да проведем втори референдум и може да се окаже, че няма да напускаме ЕС. Има опасност да се случи, коментира Мел Страйд, финансов секретар към Министерството на финансите на Великобритания. \r\n\r\n Страйд е първият представител на правителството, който признава, че може да бъде организиран втори референдум за Брекзит. \r\n\r\n Според него торите в подкрепа на Брекзит могат да решат да одобрят сделка, основана на плана от \"Чекърс\", вместо да рискуват с втори референдум. \r\n\r\n По-рано днес Тереза Мей предупреди, че Великобритания вече проведе референдум и второ национално допитване би \"унищожило доверието към политиците\". \r\n \n\t\t\t\t\t\t", "date": "2018.09.19", "title": "Лондон може да организира втори референдум за Брекзит"}
{"url": "http://www.bnews.bg/article/248948-eto_ya_misterioznata_snaha_na_vanya_kostova_snimka", "text": "\n Забулена в мистерия е снахата на естрадната легенда Ваня Костова. В светските среди никой не я познава, не се знае дори името й, никой не е виждал и една нейна снимка.Известно е само, че със сина на Ваня – Боян Михайлов, имат 6-годишна дъщеричка. Както и че с ангелогласната певица не се разбират много-много. \r\n\r\n Единствено „Галерия“ успя да разбули мистерията около тайната снаха на Ваня Костова.  Коя е тя? Казва се Стефания Цветкова и от Русе. Половинката на Боян Михайлов има две висши образования - завършила е Националната музикална академия „Проф. Панчо Владигеров” и НАТФИЗ. Била е водещ в телевизия СКАТ. В момента работи към кастинг агенция, където й намират различни ангажименти в късометражни филми или реклами. \r\n\r\n С Боян Михайлов се запознават случайно. Той дълго време нямаше сериозна приятелка, което даде повод за различни слухове. В публичните среди се говореше, че Ваня Костова е обсебила наследника си и му пречи да се задоми. Самата Ваня пък била убедена, че бившата й колежка Ева Найденова е направила магия на нея и сина й да са нещастни в любовта. \r\n\r\n Връзката на Боян със Стефания се развила толкова бързо, че певицата дори нямала възможност да я одобри и скоро русенката забременяла. След раждането на Ванеса, кръстена на баба си по настояване на Боян, младото семейство се преместило в жилище, близко до това на Ваня Костова. \r\n\r\n И по-точно – на съседния етаж. Идеята била на певицата, под претекст, че иска да помага в грижите за Ванеса. Или по-скоро – да следи изкъсо семейните отношения на сина си. \r\n\r\n „Стефи е добро момиче, красиво и интелигентно, но в никакъв случай не е сой, за каквато снаха мечтаеше Ваня. Както всяка майка, и тя искаше най-доброто за сина си – момиче от аристократично заможно семейство, със синя кръв… А той, нерде-нерде, взе актриса“, подсмихват се близки до певицата. \r\n\r\n Изпълнителката на „За старата любов“ разбира се, твърди, че със снаха си са в отлични отношения. „Разбираме се, няма ревност помежду ни заради всеобщия любимец Боян“, убедителна е Ваня. Въпреки това, никога не е споменавала дори името на снаха си, нито се е появявала публично с нея. Снимка вижте \r\n \n\t\t\t\t\t\t", "date": "2018.09.19", "title": "Ето я мистериозната снаха на Ваня Костова (Снимка)"}
{"url": "http://www.bnews.bg/article/248957-po_70_leva_obezshtetenie_za_fermerite_zaradi_chumata_po_svinete", "text": "\n Обезщетение по 70 лева ще получат собствениците на превантивно заклани домашни свине, които са регистрирани по Закона за ветеринарномедицинската дейност и се намират в 20-километровите зони около индустриалните свинекомплекси.  \r\n\r\n Основание за клането е опасността от разпространение на болестта Африканска чума по свинете, се уточнява в съобщение на МС. \r\n\r\n Към момента над 1000 са случаите на африканска чума по свинете в Румъния и властите ще унищожат над 300 000 заразени животни. Положението е много тежко, надявам се колегите бързо да овладеят ситуацията, коментира по-късно министърът на земеделието и храните Румен Порожанов. \r\n\r\n Министърът е провел среща с двама министри в Букурещ през миналата седмица. Властите в северната съседка са уверили Порожанов, че докато не бъде решен проблема, няма да има лов по границата с България, съобщи БГНЕС. \r\n\r\n Румен Порожанов съобщи, че ако не бъде засечен нов случай на африканска чума, груповият лов ще бъде възобновен на 29 септември с изключение на районите около Тутраканци, пристанище Варна, Златни пясъци и Албена, където ще има известни ограничения. \r\n\r\n Африканската чума по свинете в Румъния беше регистрирана в края на август. За да се предотврати навлизането на диви свине, България изгради по границата телена ограда, която да възпира дивите животни. \r\n \n\t\t\t\t\t\t", "date": "2018.09.19", "title": "По 70 лева обезщетение за фермерите заради чумата по свинете "}
{"url": "http://www.bnews.bg/article/248946-i_iliyana_raeva_se_barna_s_fotoshop_no_izkrivi_ogledaloto", "text": "\n Шефката на Федерацията по художествена гимнастика Илиана Раева много иска да върне годините и работи упорито с фотошопа, за да постигне целта. Бившата гимнастичка, която далеч не е първа младост, опитва да се прави на 20-годишна кифла в социалните мрежи с фотоси по бански и оскъдно облекло. Фоторедакторите на „Галерия“ обаче установиха, че бившата спортистка трупа похвали и комплименти за външния си вид напълно незаслужено. \r\n\r\n В реалността Илиана далеч не е толкова дългокрака и опъната, а снимките й в социалните мрежи са щателно коригирани с фотошоп. Някои от тях са толкова некадърно поправяни, че с просто око се вижда компютърна намеса. \r\n\r\n На един от кадрите шефката на Федерацията позира с къса рокличка от змийска щампа, а в ръката си държи ефирен шал. Зад нея като фон има голяма тухлена ограда. Благодарение на уменията на Раева с фотошопа оградата е странно изкривена настрани, сякаш всеки момент ще падне напук на всякакви архитектурни правила, пише HotArena. \r\n\r\n Шалът й също е изкривен от едната страна, което ясно показва, че е опитала да втали и издължи фигурата си. \r\n \n\t\t\t\t\t\t", "date": "2018.09.19", "title": "И Илияна Раева се барна с фотошоп, но изкриви огледалото "}
{"url": "http://www.bnews.bg/article/248937-mariya_ignatova_se_fuka_s_godezhen_prasten_ot_rachkov", "text": "\n Старите приятелки Алекс Раева и Мария Игнатова се събраха на парти в София. Водещите на „България търси талант” скитосваха цяло лято в различни компании, но сега са отново неразделни. \r\nДвете имат много какво да си кажат, като не пропуснаха възможност да се щракнат в социалните мрежи, пише „България днес”. Мария дори показа огромния диамантен пръстен, който от известно време носи. \r\nТв водещата така и не признава публично за годежа, но е обществена тайна, че бижуто е подарък от любимия й Димитър Рачков. Двамата се събраха след кратка раздяла и както изглежда този път са решили да скрепят връзката си с брак. \r\nСпоред някои слухове влюбените вече са се венчали това лято в Италия, но потвърждение на тази мълва все още няма. При все това мнозина предполагат, че те просто не искат да афишират новината, предпочитайки да запазят личния си живот в тайна. \r\n  \r\n \n\t\t\t\t\t\t", "date": "2018.09.19", "title": "Мария Игнатова се фука с годежен пръстен от Рачков"}
{"url": "http://www.bnews.bg/article/248945-zhestoko_lineykata_zakasnyala_da_spasi_bebeto_na_zaginalata_zhena_kray_byala_slatina", "text": "\n Бебето на бремената млада жена, която загина след удар в дърво на фаталния път Бяла Слатина - с. Попица, е могло да бъде спасено и да живее. Това стана ясно след извършената от съдебните лекари във Враца аутопсия на 19-годишната Моника Петрова. Патоанатомите установиха още, че 8-месечното дете е било момче и е живяло още два часа след като лекарите в Бяла Слатина обявили, че майката вече няма жизнени функции. \r\n\r\n В катастрофата във вторник на пътя, на който два дни преди това станаха жертва друга бремена жена и 2-годишното й дете, на място загина и 18-годишният Томас Иванов, който от миналата година живеел на семейни начала с Моника. Младата жена все още имала слаби жизнени функции след катастрофата с управлявания от Томас \"Фолксваген голф\", твърдят оказали се в първите минути на мястото близки на жертвите и преминаващи по пътя шофьори, които се притекли на помощ. \r\n\r\n Линейката от спешния център на Бяла Слатина обаче се забавила и пристигнала доста време след като на мястото вече работел полицейски екип, свидетелстват очевидци. Може би и майката е могла да бъде спасена, предполагат те, ако от спешния център са реагирали веднага. И напомнят, че той се намира само на 2 км от мястото на катастрофата, съобщи \"24 часа\". \r\n \n\t\t\t\t\t\t", "date": "2018.09.19", "title": "Жестоко: Линейката закъсняла да спаси бебето на загиналата жена край Бяла Слатина!"}
{"url": "http://www.bnews.bg/article/248950-zadarzhani_sa_napadatelite_v_rozhenskiya_manastir", "text": "\n Задържани са мъжете, които нахлуха снощи в Роженския манастир и вързаха игумен Теофил, научи неофициално bTV. \r\n\r\n Нападателите не са били маскирани и лицата им са заснети от камера. \r\n\r\n Мъжете счупили камерите, които успели да видят, взели ги със себе си и ги изхвърлили в района. Забравили обаче най-важната – тази над вратата. \r\n\r\n Предполага се, че са търсили скрито съкровище, защото са копали под една от стените на манастира. Нищо не са откраднали от храма. \r\n \n\t\t\t\t\t\t", "date": "2018.09.19", "title": "Задържани са нападателите в Роженския манастир"}
{"url": "http://www.bnews.bg/article/248936-pak_shte_se_ubiva_babh_otkri_brutseloza_v_kyustendilsko", "text": "\n Открита е положително реагирала овца на бруцелоза в стадото на частен стопанин в село Вуково, община Бобошево, област Кюстендил. Това съобщиха от Агенцията по безопасност на храните (БАБХ) \r\n\r\n Заболяването е опасно за здравето и на животните, и на хората.  \r\n\r\n Започнало е взимане на проби за изследване за бруцелоза на всички едри, дребни преживни животни, отглеждани в село Вуково. \r\n\r\n В селото се отглеждат 28 овце и 21 кози. \r\n\r\n Животните положително реагиралите за бруцелоза подлежат на незабавно умъртвяване по хуманен начин. \r\n\r\n БАБХ налага забрана за придвижването на домашни животни към и от животновъдните обекти в селото. \r\n\r\n Изключение правят животните, предназначени за незабавно клане при гарантиране здравния статус на животните.  \r\n\r\n Наличните мляко и млечни продукти в обекта със случая на бруцелоза животно също ще бъдат унищожени. \r\n \n\t\t\t\t\t\t", "date": "2018.09.19", "title": "Пак ще се убива: БАБХ откри бруцелоза в Кюстендилско"}
{"url": "http://www.bnews.bg/article/248938-prezidentat_sled_ukaza_borisov_poema_otgovornost_za_reshenie_za_marinov_koeto_se_priema_kritichno_ot_obshtestvoto", "text": "\n След подписването на указа за освобождаването на Младен Маринов като главен секретар на МВР, президентът Румен Радев написа във Фейсбук: \r\n\r\n \"След като правителството се съобрази със закона и задейства съгласувателната процедура за освобождаването на г-н Младен Маринов от поста главен секретар на МВР, днес подписах указа. \r\n\r\n Слабостите, пропуските и скандалите в работата на министерството допълнително обосновават това решение. С намерението си да предложи г-н Маринов за министър на вътрешните работи министър-председателят и управляващото мнозинство поемат отговорност за кадрово решение, което се приема критично от обществото.\" \r\n \n\t\t\t\t\t\t", "date": "2018.09.19", "title": "Президентът след указа: Борисов поема отговорност за решение за Маринов, което се приема критично от обществото"}
{"url": "http://www.bnews.bg/article/248904-madam_multi_na_pochivka_v_dominikana", "text": "\n Вдовицата на Илия Павлов - Дарина Павлова е за първи път в Пунта Кана. Тя се похвали в социалните мрежи с няколко снимки от вечеря в ресторант.\"За първи път в Пунта Кана, Доминиканската република, но когато си с приятели, все едно си със семейството си. \r\n\r\n Дори десертът е с моето име - Ягодова Павлова (Strawberry Pavlova), пише бизнес дамата под снимките.Тя благодари на своите приятели, че са я поканили в дома им и са й показали какво е истинско гостоприемство. \r\n \n\t\t\t\t\t\t", "date": "2018.09.19", "title": "Мадам Мулти на почивка в Доминикана"}
{"url": "http://www.bnews.bg/article/248939-pribraha_sakrovishteto_na_imanyar_v_starozagorsko", "text": "\n Старинни монети и предмети с историческа стойност откриха полицаи от ОДМВР - Стара Загора. \r\n\r\n Вчера, служители на сектор \"Противодействие на криминалната престъпност\" при ОДМВР - Стара Загора и на РУ - Чирпан влизат в къща в с. Зетьово, обитавана от 58-годишен мъж. \r\n\r\n Полицаите намират металдетектор, 53 различни старинни монети, предмети - пръстени и висулки, и колективна находка от 917 медни монети (коруби) от византийската епоха. \r\n\r\n Мъжът е задържан за срок до 24 часа. Образувано е досъдебно производство и е уведомена Окръжна прокуратура - Стара Загора. \r\n \n\t\t\t\t\t\t", "date": "2018.09.19", "title": "Прибраха съкровището на иманяр в Старозагорско"}
{"url": "http://www.bnews.bg/article/248940-pozhar_izgori_otvodnitelnata_sistema_na_yazovir_rogozhen", "text": "\n Осемте сифона, които осигуряват отводняването на язовир Рогозен в община Хайредин изгоряха при пожар, съобщи БНР. \r\n\r\n Сигналът за пожара е подаден вчера вечерта. \r\n\r\n Огънят е неутрализиран от пожарникарите, но тръбните сифони са изгорели напълно. Всеки от тях е дължина 6 метра. \r\n\r\n От началото на годината те осигуряват допълнителното отводняване на язовира, докато тече аварийният ремонт на преливника му. \r\n\r\n Също така е изгоряла и растителността по северната част на язовирната стена и дерето след нея. \r\n\r\n Причините за пожара все още не са изяснени.  \r\n \n\t\t\t\t\t\t", "date": "2018.09.19", "title": "Пожар изгори отводнителната система на язовир Рогожен"}
{"url": "http://www.bnews.bg/article/248944-protestirashtite_mayki_chakame_deputatite_v_petak_v_palatkoviya_lager", "text": "\n Представители на протестиращите майки на деца с увреждания от инициативата \"Системата ни убива\" поканиха всички депутати да се присъединят в петък към палатковия им лагер. Една от протестиращите, Вера Иванова, обясни, че те настояват народните представители да поемат ясен ангажимент за изпълнението на поставените искания: \r\n\r\n „Отношението към нас е повече от пренебрежително, с малки изключения. Искаме очи в очи да ги попитаме докога смятат да продължават така. Основното искане е реформата - това са трите закона: Законът за личната помощ, който е в Народното събрание внесен вече повече от два месеца без движение, Законът за хората с увреждания, който имаше някакво, предполагам умишлено, забавяне и в момента все още е на обществено обсъждане, и Законът за социалните услуги, който пък е във фаза много по-назад“, съобщи БНР. \r\n \n\t\t\t\t\t\t", "date": "2018.09.19", "title": "Протестиращите майки: Чакаме депутатите в петък в палатковия лагер!"}
{"url": "http://www.bnews.bg/article/248967-siderov_bachvarova_mozhe_i_da_sabotira_premiera_ne_stava_za_poslanik", "text": "\n Съпредседателят на \"Обединените патриоти\" Волен Сидеров нападна началника на кабинета на премиера - Румяна Бъчварова. \r\n\r\n Сидеров започна обвиненията срещу Бъчварова с думите, че не му се \"влиза много в тази тема\", защото все пак Бъчварова е избрана лично от премиера. След това обаче обяви, че тя не става началник на кабинета на премиера. \r\n\r\n \"Има знаци, че шефът на кабинета може да саботира премиера. Когато имаш връзки с кръг, който назначаваше министри, да има такава обвързаност, за мен е конфликт на интереси\", каза той пред журналисти в парламента, а поводът беше публикацията в \"Капитал\" след която Александър Манолев се отказа да става министър на транспорта. \"Това е кръг, не сайт, не медия\", каза още лидерът на Атака. \r\n\r\n \"Не е нормално кабинетът на премиера да работи срещу него. Не е логично роднини на шефа на кабинета да са в противниковия лагер и да пускат такива публикации\", добави той. \r\n\r\n Сидеров индиректно коментира неофициалната информация, че Бъчварова ще става посланик. По думите му обаче тя не ставала и за това, заради \"обвързаностите\" ѝ. \r\n\r\n Председателят на парламентарната група на ГЕРБ Цветан Цветанов отказа да коментира критиките на Сидеров срещу Бъчварова, която е част от партията на премиера. Той обаче добави, че вероятно тази тема ще бъде обсъдена на следващия коалиционен съвет на управляващите. \r\n \n\t\t\t\t\t\t", "date": "2018.09.19", "title": "Сидеров: Бъчварова може и да саботира премиера, не става за посланик"}
{"url": "http://www.bnews.bg/article/248932-sharan_stoun_se_razdeli_s_mladoto_gadzhe", "text": "\n 60-годишната Шарън Стоун се е разделила с по-младото си гадже – 41-годишния Анджело Бофа. Съвсем скоро звездата от „Първичен инстинкт“ сподели горещи кадри, заснети в стила на филма на Пол Верховен. Така тя за пореден път доказа, че изглежда безупречно, но явно това не ѝ е помогнало да задържи мъжа до себе си.  \r\n\r\n Бофа сам обяснил, че се е разделил с актрисата още преди няколко месеца. Той казал: „Когато мъжът се среща с жена, която е по-млада от него – това е нормално за обществото ни. Струва ми се, че през 2018 г. вече е необходимо да има равенство по въпроса за отношението на обществото към жените. Възрастта не е важна. Ако двама души се харесват, между тях се появяват чувства“, пише OK Magazine. \r\n\r\n Той нарече Шарън потресаващо красива, която притежава и вътрешна богата душевност. Но също така обясни, че двамата не са заедно от няколко месеца. За връзка между двамата се чу, когато Шарън и Анджело бяха забелязани от папараци да почиват заедно в Маями. Стоун има два брака зад гърба си – с Фил Бронстейн (1998-2004) и с Майкъл Грийнбърг (1984-1990). Актрисата има три деца – Роан Бронщайн, Куин Стоун и Лейърд Стоун. \r\n \n\t\t\t\t\t\t", "date": "2018.09.19", "title": "Шарън Стоун се раздели с младото гадже"}
{"url": "http://www.bnews.bg/article/248952-ek_ne_prie_reshenieto_da_izpravi_polsha_pred_evropeyskiya_sad", "text": "\n Европейската комисия е обсъдила въпроса с върховенството на закона в Полша, но не е приела решение на заседанието си в сряда. Това потвърди говорител на ЕК, цитиран от БТА. Той не отговори на въпрос дали заместник-председателят на ЕК Франс Тимерманс е предложил Полша да бъде предадена на съд и това предложение е било отхвърлено от останалите еврокомисари. \r\n\r\n Във вторник вечер Тимерманс заяви на пресконференция, че „комисията ще използва всички средства, с които разполага, за да поправи онова, което е необходимо”. \r\n\r\n „Спешно е, няма време за губене, възможно е въпросът да бъде отнесен до Европейския съд”, добави той. \r\n\r\n Съветът на ЕС също все още не е обсъдил и не е приел решения за по-нататъшното развитие на процедурата по член 7 от Общностния договор срещу Полша, заведена от ЕК. Австрийското председателство на Съвета на ЕС изрази надеждата, че все още е възможно да се постигне споразумение с Варшава. \r\n\r\n Член 7 от договора за ЕС, задействан срещу Унгария и Полша, предвижда възможност дадената страна да бъде лишена от право на глас в Съвета на ЕС. Тимерманс подчерта, че се преследва не тази крайна цел, а преминаването през процеса на посочване и коригиране на грешките. \r\n \n\t\t\t\t\t\t", "date": "2018.09.19", "title": "ЕК не прие решението да изправи Полша пред Европейския съд"}
{"url": "http://www.bnews.bg/article/248947-pochvat_proverki_na_firmata_v_koyato_zagina_rabotnik", "text": "\n Огромен багер, който трябвало да се завърти, а бил в склад, е съборил при маневрата  стоящ долу и го е убила на място. Името на загиналия е Джамал Хаджиев от Девин. Мъжът е бил горд татко на две деца. \r\n\r\n Под бетона са били затрупани и другите двама работници, които са извадени живи и откарани в болница в Пловдив. Там е страшно, багеристът в случая няма вина, началникът му не вижда ли, че верижният багер е огромен и няма как в такова помещение да се обърне. Това коментира пред БЛИЦ съпругата на единият от работниците, които са били на мястото на инцидента и са станали свидетели на ужаса. \r\n\r\n Съпругата помоли за анонимност, тъй като се притеснява че ще уволнят мъжа й, а семейството има кредити. Загиналият човек е от Девин. Жената каза още, че във фирмата без почивка работят много хора, получават по около 1500 лева на месец, а ги осигуряват на 600 лева. Двамата работници, които пострадаха, са с опасност за живота. Единият е със счупен таз. Другият също е с множество счупвания и наранявания. В момента се борят за живота му. \r\n\r\n Инцидентът стана тази сутрин край пловдивското село Стряма. Работниците са строили логистична база на верига „Кауфланд“. 58-годишен мъже  загинал на място, 29 и 26-годишни мъже са в болница. Полицията, както и Инспекцията по труда сее  заела със случая.  Директорът на Областната инспекция по труда в Пловдив - Атанас Чернаев, каза, че е бил уведомен за случая в 8,50 часа сутринта и веднага е изпратил екип на инспекцията на място. \r\n\r\n Служителите му в момента проверяват има ли нарушение на условията за безопасност на труда и ще се прегледат дали са били спазени изискванията за осигуряване на здравословни условия на труд. Чернаев допълни, че ще бъде извършена пълна проверка на фирмата и на подизпълнителя за това дали е спазено трудовото законодателство и как се плаща на работниците. \r\n  \r\n \n\t\t\t\t\t\t", "date": "2018.09.19", "title": "Почват проверки на фирмата, в която загина работник! "}
{"url": "http://www.bnews.bg/article/248954-nora_tapoto_izhvarchala_ot_bradara_po_stsenariy", "text": "\n Изгонването на Нора Недкова от къщата на ВИП Брадър се оказа голяма изненада за зрителите, които очакваха силиконката цял сезон да е основна атракция в предаването и да върти интриги. \r\nВ действителност Нора е очаквала да бъде сред първите изгонени, пише „България Днес“. Още преди влизането си плеймейтката е имала уговорка с продуцентите да провокира скандали с всички участници, най-вече с Кулагин и след това да си тръгне, твърдят близки до шоуто. Тя наистина успя да заформи куп интриги само за една седмица и показа неособено интелектуално ниво. Затова не е изненада, че образът й вече е изчерпан, а продуцентите нямат нищо против изгонването й. \r\nСемейството на Нора е доволно, че тя напусна играта, за да не се налага да обяснява, че дъщеря им „не е това, което е“, по думите на роднините й. Нора сама изрази няколко0 пъти усещането, че тя ще напусне къщата. Най-доволна от изгонването й бе готвачката Божана, която имаше многократни пререкания с плеймейтката по въпросите за поръчването и приготвянето на храната. \r\n \n\t\t\t\t\t\t", "date": "2018.09.19", "title": "Нора Тъпото изхвърчала от Брадъра по сценарий "}
{"url": "http://www.bnews.bg/article/248934-predstoyat_li_promeni_ministrite_zapochvat_redoven_otchet_pred_koalitsiyata", "text": "\n Всички министри ще направят след днешното правителствено заседание отчет пред коалиционния съвет днес. Това научи \"24 часа\" от ръководствата на партиите, които си партнират в управлението на страната. \r\n\r\n Починът е в съзвучие с решението от понеделник членовете на МС да се отчитат всеки месец пред централите на ГЕРБ, \"Атака\", ВМРО и НФСБ. \r\n\r\n Днес изслушването ще е общо и по-кратко - на всички министри, след което занапред ще се прави на по 3-ма - 4-ма на ден, вече по-обстойно. \r\n \n\t\t\t\t\t\t", "date": "2018.09.19", "title": "Предстоят ли промени: Министрите започват редовен отчет пред коалицията"}
{"url": "http://www.bnews.bg/article/248928-sled_nagloto_napadenie_v_rozhenskiya_manastir_zatvaryat_go_za_neopredeleno_vreme", "text": "\n \"С болка и тревога съобщаваме, че на 18.09.2018 г. вечерта бе извършено нападение над Роженския манастир \"Св. Рождество Богородично\" и е оказано физическо насилие над духовно лице в манастира от група неизвестни за сега извършители. В момента се провеждат следствени действия от компетентните органи, поради което достъпът до манастира днес ще бъде ограничен за неопределено време.\" \r\n\r\n Това съобщиха от Неврокопска св. митрополия. \r\n\r\n Припомняме, че   Двама от нападателите съборили на земята свещеника, който бил сам в светата обител, завързали го и заедно с другите започнали да претърсват за антични ценности.  \r\n\r\n Обир в Роженския манастир не е имало. Това съобщиха криминалисти от Областната дирекция на полицията в Благоевград. От манастира не е откраднато нищо, уточняват от полицията. Нападателите, чийто брой все още не е уточнен, са влезли и са завързали заместника на игумена, който по това време е бил в манастира. След това са започнали с инструменти да разрушават една от стените на Роженския манастир.  \r\n\r\n Основната версия, по която работи МВР: Става въпрос за легенда, че в тази част на манастира има скрито някакво съкровище от миналото. Полицията не изключва и версията манастирът да е бил под наблюдение от нападателите, защото има информация, че още преди дни хора са питали кога се затваря манастирът и до колко часа има хора, предаде БНР. \r\n \n\t\t\t\t\t\t", "date": "2018.09.19", "title": "След наглото нападение в Роженския манастир: Затварят го за неопределено време!"}
{"url": "http://www.bnews.bg/article/248929-pak_intsident_s_asansyor_trima_rabotnitsi_propadnaha_i_byaha_naryazani_ot_schupeni_stakla", "text": "\n Трима работници са пропадали, след като асансьорът в частна бургаска фирма, занимаваща се със стъклопакети, в който били, пропаднал. Това съобщи Цветелина Рандева, говорител на Областната дирекция на МВР. \r\n\r\n По думите ѝ при инцидента асансьор в една от сградите на фирмата на улица \"Индустриална\" е пропаднал от 3-4 метра до първия етаж, в резултат на което стъклата, които работниците превозвали, се счупили и ги нарязали. \r\n\r\n Ранените мъже са откарани с три линейки към бургаска болница, където лекарите установяват какви са нараняванията им. \r\n\r\n Тепърва ще се изяснява какви са причините за инцидента. \r\n\r\n По информация на местния сайт \"Флагман\" той е станал в сервиза за автостъкла \"Тома Тодоров и синове\". \r\n\r\n Припомняме, че вчера  \r\n \n\t\t\t\t\t\t", "date": "2018.09.19", "title": "ПАК ИНЦИДЕНТ С АСАНСЬОР! Трима работници пропаднаха и бяха нарязани от счупени стъкла!"}
{"url": "http://www.bnews.bg/article/248941-sinoptitsite_spirat_protestite_naznachiha_vremenen_shef_na_nimh", "text": "\n Проф. Пламен Нинов е назначен за временно изпълняващ длъжността директор на Националния институт по метеорология и хидрология, предаде БНР. Кандидатурата му е предложена от синоптиците, които искат да се отделят от БАН. \r\n\r\n Още в ранния следобед името на Нинов се очерта като най-компромисно. Синоптиците бяха против издигнатата от БАН кандидатура - на бившия директор на НИМХ проф. Христомир Брънзов. След срещата с министъра на образованието проф. Брънзов обяви, че няма за оглави института, дори и временно. Подкрепяният от синоптиците проф. Нинов обаче и досега е работил с бившия директор като негов заместник. \r\n\r\n До пробива в разговорите се стигна, след като БАН и синоптиците подписаха споразумението. Според документа, до края на октомври Министерството на образованието ще трябва да предложи на правителството вариант за създаване на изследователски институт. Към него трябва да преминат синоптиците, имуществото и архивът. \r\n\r\n Председателката на синдиката \"Висше образование и наука\" към КСНБ Лиляна Вълчева заяви, че протести няма да има. \r\n\r\n \"Развод ще има и е по-добре да е в условия на уважение\", коментира тя. \r\n\r\n МОН е гарант за изпълнението, няма да се спират 24-часовите дежурства на метеоролозите \r\n\r\n В петък двете страни не подписаха споразумението за процедурата по излизане от Академията, но днес беше постигната договорка. Съгласието на БАН да подпише предложението, изготвено от синдикатите и синоптиците, позволи протестиращите да направят следващата стъпка - да изпратят предложенията си за временен директор на Националния институт по метеорология и хидрология. Според споразумението Институтът по метеорология и хидрология трябва да премине към изследователски институт, създаден от Министерския съвет, а до края на октомври МОН трябва да предложи проект за това на правителството. Предлага се учените, които желаят да продължат да развиват научна дейност, да бъдат преназначени в академията. \r\n\r\n След срещата в МОН председателят на БАН Юлиян Ревалски беше лаконичен: \"Министърът ще бъде гарант, другите неща са: взаимно декларираме, че си изпълняваме задълженията, за да може да деблокира институтът.\" \r\n\r\n \"От днес въздъхвам и поемам дъх за нови преговори, тъй като бюджетът на БАН, бюджетът на висшите училища, въобще бюджетната процедура малко закъсня и сега вече по-спокойно можем да водим тези преговори, разчитайки, че НИМХ ще бъде в бюджета за 2019 г. на отделен ред, в основния си принципал - МОН\" - посочи Лиляна Вълчева. \r\n \n\t\t\t\t\t\t", "date": "2018.09.19", "title": "Синоптиците спират протестите, назначиха временен шеф на НИМХ"}
{"url": "http://www.bnews.bg/article/248926-pavel_izpisa_namrashtenata_preslava_ot_bolnitsata_parvi_snimki_na_pevitsata_sled_razhdaneto", "text": "\n Фолкпевицата Преслава вече е на крака и прави разходки след раждането. Екип на \"България Днес\" засне изпълнителката във вторник - пет дни след раждането на първото й отроче в столична болница. \r\n\r\n Фолкпевицата Преслава вече е на крака и прави разходки след раждането. Екип на \"България Днес\" засне изпълнителката във вторник - пет дни след раждането на първото й отроче в столична болница. \r\nПреслава изглеждаше начумерена и сърдита, като от нея не грееше типичното майчинско щастие. Редом до нея беше и любимият й Павел, който също беше със сериозна физиономия. Двамата направиха не много дълга разходка край лечебното заведение, за да може певицата да избегне досадното залежаване. Павел внимателно се грижеше за обичаната си жена и стоеше плътно до нея. Наскоро станалите родители се насочиха към близко кафене, където също прекараха известно време. \r\nПокрай бременността си фолкаджийката е качила няколко килограма, като мигновено впечатление правят едрите й бедра, както и напълнялото й лице. Въпреки това Преслава изглежда повече от добре за току-що родила жена. Павел видимо е заякнал още повече, като се появи в екип на френския тим ПСЖ, който ясно открояваше огромните му мускули. \r\nБащата на детето на певицата дойде в болницата с тузарското си возило, от чийто багажник разтовари сокове, храни и други продукти и аксесоари от първа необходимост. След това двамата направиха разходката, след която Преслава отново се върна в болничната си стая. \"България Днес\" научи, че при нея и бебето няма усложнения след раждането, така че се очаква скоро да бъде изписана и да се прибере вкъщи с малкото момиченце. Там я очаква майката на Преслава - баба Янка, която ще помага в бебешките грижи през първите седмици. Името на детето все още е тайна, знае се единствено, че името й ще започва с П - буквата на родителите. \r\nОчакванията са Преслава да се върне на музикалната сцена през ноември, тъй като не иска да се задържа прекалено дълго вкъщи, а отново да ходи на участия в нощни заведения. Това не е изненадващо, тъй като чалгарката е известна със своя работохолизъм. Снимка вижте  \r\n \n\t\t\t\t\t\t", "date": "2018.09.19", "title": "Павел изписа намръщената Преслава от болницата (Първи снимки на певицата след раждането)"}
{"url": "http://www.bnews.bg/article/248964-chetiri_shtama_grip_ni_atakuvat_prez_predstoyashtiya_sezon", "text": "\n Четири грипни щама се очакват през предстоящия сезон - \"Мичиган\", \"Сингапур\", \"Колорадо\" и \"Пукет\". Това каза по време на дискусия проф. Нели Корсун, завеждащ Националната референтна лаборатория \"Грип и остри респираторни заболявания\" към Националния център по заразни и паразитни болести, съобщава БТА. \r\n\r\n \"Мичиган\" разболя хиляди и през миналата есен, като той е близък до свинския грип и идва със силно главоболие, болки в мускулите и висока температура. \"Пукет\" пък вилня у нас през 2015 г. \"Сингапур\" и \"Колорадо\" са нови за България. \r\n\r\n Проф. Корсун посочи, че през последния грипен сезон 49 на сто от заболелите са били деца на възраст 5-14 г., а 42 на сто от болните са били над 65-годишна възраст. \r\n\r\n Най-рядко от грип са били засегнати децата под четиригодишна възраст, но при тях се отчитат други вируси, допълни тя. \r\n\r\n Имунизационният обхват срещу грип в България е много нисък - средно 2,7 на 100 души. Експертите отново призоваха хората да се ваксинират срещу грип. \r\n \n\t\t\t\t\t\t", "date": "2018.09.19", "title": "Четири щама грип ни атакуват през предстоящия сезон"}
{"url": "http://www.bnews.bg/article/248930-lozan_panov_vse_pak_se_otchete_pred_deputatite_kritikuva_gi_za_apk", "text": "\n Недопустимо и в нарушение на добрия тон между властите на фона на тяхното разделение, шефът на ВКС Лозан Панов нападна депутатите, че не му харесвали законите, които изработват и приемат. \r\n\r\n Панов се яви да представи доклада си със седмица закъснение, след като преди дни го отсвири и не представи доклада на съда за миналата година. От експозето му от трибуната на НС стана ясно, че се е заинатил, защото поканата към него била отправена по телефона от ръководството на НС, а било редно да е писмено. \r\n\r\n \"Някои от по-сензитивните го приеха като неуважение към институциите\", каза вдъхновителят на протестърската общност. Той пък не скри, че също е обиден - две години чакал да го поканят в парламента, ама не би, а сега взели, че го поканили по телефона. Такава форма е недопустима, смята Лозан Панов. Той бил сериозно притеснен от законотворчеството, като специално наблегна върху прясно приетия АПК. \r\n\r\n Да не връщаме колелото на историята, апелира той и призова депутатите да не лишават гражданите от правосъдие. В доклада си Панов се оплака още, че сградата на Съдебната палата е отесняла, недопустимо било да му предлагат спецапелативният съд да се премести в гардеробната, предаде Канал 3. \r\n\r\n   \r\n \n\t\t\t\t\t\t", "date": "2018.09.19", "title": "Лозан Панов все пак се отчете пред депутатите, критикува ги за АПК"}
{"url": "http://www.bnews.bg/article/248931-ks_na_makedoniya_razglezhda_zhalbata_za_referenduma_za_imeto_severna_makedoniya", "text": "\n Конституционният съд в Македония трябва да разгледа днес жалба за обявяване на референдума, който трябва да се проведе в края на месеца, за противоконституционен. Междувременно кампанията за гласуването е в ход. \r\nРеферендумът, в който Македония трябва да се произнесе за това дали е за членство на държавата в НАТО и ЕС, приемайки договора с Гърция, в който се променя и името на Северна Македония, беше атакуван от македонската Левица, с аргументите, че той противоречи на Конституцията, закона за референдумите и кодекса на Венецианската комисия за добри практики в референдумите. \r\nСпоред партията в него има няколко спорни точки: въпросът, ратификацията и вида на допитването. „Изрично настояваме Конституционния съд да провъзгласи решението за референдум за противоконституционен, противозаконен и да обяви решението за нищожно. Всички активности във връзка с организирането и провеждането му да бъдат спрени” – искат от левицата. \r\nСпоред професор и бивш министър в Македония Любомир Фръчковски инициативата на Левица е абсолютно неоснователна и очаква тя да бъде отхвърлена от Конституционния съд. \r\nМеждувременно кампанията вече е в ход. Митинги за и против се провеждат в цялата страна.Дългоочакваната позиция на опозиционната ВМРО-ДПМНЕ излезе едва в края на миналата седмица и тя е, че от партията призовават съмишлениците си да гласуват по съвест. Нещо, което предизвика премиерът Заев да възкликне, че е време за позиция, а не за страх. \r\n\r\n Основният аргумент на противниците на референдума в Македония е начинът, по който е формулиран въпроса, който обвързва промяната на името и другите клаузи в споразумението с Гърция с влизането на държавата в ЕС и НАТО. „Приемането на договора съвсем не означава, че ще влезем в тези структури, ако не изпълним и всички останали изисквания”- опонират несъгласните с референдума, предаде Дарик. \r\n \n\t\t\t\t\t\t", "date": "2018.09.19", "title": "КС на Македония разглежда жалбата за референдума за името Северна Македония"}
{"url": "http://www.bnews.bg/article/248898-tsveti_stoyanova_bez_gadzhe_za_chrd", "text": "\n Гимнастичката Цвети Стоянова избра да посрещне без приятели, гадже и семейството си 24-я си рожден ден. Златното момиче предпочете компанията на възпитаничките си от детската школа по художествена гимнастика, които тренира. \r\nПреди дни красавицата отбеляза празника си само с отбрани гости. Вместо със семейството, Цвети предпочете подопечните си, а от споделените фотоси става ясно, че наистина е била голяма забава, пише „България днес”. \r\n\r\n Интересно, че на нито един кадър не се вижда и гаджето на Стоянова–футболистът Александър Любенов. Зли езици подмятат, че двойката се е разделила, но никой от двамата не е казал и дума по въпроса. Близки до гимнастичката коментират, че нито едно от златните момичета не е уважило празника й. Въпреки това Цвети по никакъв начин не се показва разстроена от този факт или съкрушена. \r\nШампионката изглежда повече от добре и е невероятно щастлива. В социалните мрежи тя написа. „Вече на 24 години с ръка на сърцето мога да кажа, че съм истински щастлива. Знам, че най-доброто предстои, когато ви имам до мен”. \r\nПрипомняме ви, че през 2016 година Цвети Стоянова премина през много трудни изпитания. Тя направи опит за самоубийство /за щастие неуспешен/, след което се възстановява с редица операции. Към днешна дата няма и помен от предишното момиче, а Цвети изглежда щастлива и отдадена на живота. \r\n  \r\n \n\t\t\t\t\t\t", "date": "2018.09.19", "title": "Цвети Стоянова без гадже за ЧРД"}
{"url": "http://www.bnews.bg/article/248921-malka_zala_zadushi_deloto_ktb", "text": "\n \r\nСъдия Вирджиния Петрова спря днешното заседание заради малката зала в която трябваше да продължи четенето на обвинителният акт по Делото КТБ. Възможно е делото да продължи в 10.30 часа днес, но само ако до тогава бъде осигурена зала, в която всички да могат да седнат и в която има достатъчно въздух, за да се работи нормално. Днешното заседание ще бъде прекратено ако това не се случи. \r\n\r\n В 9 часа тази сутрин всички участници в процеса бяха буквално натикани в зала № 3 на Специализирания съд, в която повечето от тях останаха прави. За прокурорите, които четат изобщо няма място където могат да седнат.  Липсата на въздух и седящи места за всички в залата накара съдия Петрова да отложи началото на заседанието. \r\n\r\n В момента в залата, в която до сега работеше съдът  по Делото КТБ, се гледа друго дело, наречено „Нежен октопод“, което е за сводничество. \r\n\r\n Помещението за Делото КТБ  трябва да  може да побере около 60 души. В съдебния състав освен съдия Вирджиния Петрова са още трима заседатели, от които единият е служебен. Един човек води протокола на заседанието. Двама, а в някои случаи и трима са прокурорите. По-голямата част от залата е за общо 16-те обвиняеми, техните адвокати, плюс служебните им защитници, както  и адвокатите на Цветан Василев, срещу който делото се води задочно. В залата обикновено има и представители на медиите. \r\n\r\n Заседанията са в три поредни дни, като днес е вторият от „серията“ този месец, в която продължава четенето на обвинителният акт.  Продължителността на едно заседание обикновено е от 9 до 17 часа. Това категорично отказа съдия Петрова и възмути всички в залата, които трябва да  продължат делото в зала без достатъчно въздух и места за сядане, пише Фрогнюз. \r\n \n\t\t\t\t\t\t", "date": "2018.09.19", "title": "Малка зала задуши делото КТБ"}
{"url": "http://www.bnews.bg/article/248917-severna_i_yuzhna_koreya_v_pregradka_kndr_zakriva_yadreniya_si_reaktor", "text": "\n КНДР се е съгласила да закрие своя експериментален ядрен реактор в ядрения център „Йонбен“ в провинция Пхенян-Пукто. Това бе съобщено от президента на Южна Корея Мун Джей-ин по време на пресконференция в Пхенян след срещата си с лидера на Северна Корея Ким Чен-ун, предават световните осведомителни агенции. \r\n\r\n В центъра Йонбен е разположен завод за обогатяване на уран и реактор с мощ 5 МВт, построен през 1986 г. Според експертите за една година в него могат да се извлекат достатъчно материали за изготвянето на няколко ядрени заряда. „Северът и Югът се договориха да превърнат демилитаризираната зона на границата в зона на мир и разцвет“, подчерта президентът. \r\n\r\n Сред другите мерки по снижаване на напрежението той назова договореността да се създаде съвместна комисия, състояща се от представители на военното командване на двете страни. Лидерът на КНДР Ким Чен-ун на свой ред заяви, че подписването от министрите на отбраната на двете страни военно споразумение ще даде принос в ядреното разоръжаване на Корейския полуостров. \r\n\r\n Освен това Ким Чен Ун и Мун Джей-ин се съгласиха през 2018 г. да започнат работа по свързването на железопътната линия и магистралата, която сега е разделена. Този проект е насочен към транзитното преминаване на транскорейската железопътна линия към трансибирската железопътна линия за доставка на товари за Европа през КНДР и Русия. Пхенян и Сеул също решиха да изпратят съвместна оферта за Олимпиадата през 2032 г. и да изпратят екип на Игрите. Държавният глава на КНДР Ким Чен-ун и на Република Корея Мун Дже Ин проведоха в сряда в Пхенян втори кръг преговори, съобщиха от пресцентъра на събитието в Сеул, който организира и прякото телевизионно предаване на знаковото събитие. \r\n\r\n Разговорите се провеждат в сградата на държавната резиденция за високопоставени гости \"Пекхвавон\", където е отседнал и президентът на Южна Корея. Лидерите на двете Кореи поставиха подписите си под заключителния документ, след което позираха за фотографите със стиснати ръце. Това е и трета среща в рамките на настоящата година между южнокорейския президент Мун Дже Ин и лидера на КНДР Ким Чен-ун.  \r\n\r\n Главната тема, която беше обсъдена по време на преговорите е възможността за възобновяване на диалога между КНДР и САЩ и свързаният с това въпрос за денуклеаризация на полуострова, а също проблемите на сигурността и нормализацията на двустранните отношения. Президентът на Южна Корея Мун Дже Ин обяви по време на пресконференцията след края на срещата на върха в Пхенян, че очаква лидерът на КНДР Ким Чен-ун да посети Сеул до края на 2018 година. \r\n\r\n Според Мун една подобна визита ще повлияе положително на развитието на двустранните отношения. \"В случай, че не възникне нещо непредвидено, посещението трябва да се осъществи до края на тази година\", отбеляза президентът на Република Корея. Според него тази визита ще бъде \"повратен момент в междукорейските отношения\". Ким потвърди, че има намерение да посети столицата на Южна Корея в \"най-близко време\".  Република Корея и КНДР възнамеряват да подадат обща кандидатура за провеждане на летните Олимпийски игри през 2032 година, се казва в заключителната декларация от срещата на върха в Пхенян. \r\n  \r\n \n\t\t\t\t\t\t", "date": "2018.09.19", "title": "Северна и Южна Корея в прегръдка, КНДР закрива ядрения си реактор!"}
{"url": "http://www.bnews.bg/article/248918-eto_i_grupite_vav_vtora_faza_na_svetovnoto_po_voleybol", "text": "\n След края на груповата фаза на Световното първенство по волейбол, се разбра разпределението за четвъртфиналите, които ще се състоят от 21 до 23 септември. \r\n\r\n България е в група „G” със САЩ, Иран и Канада. Срещите ще бъдат в „Арена Армеец“ в София. В тази фаза тимовете ще бъдат със своите победи, загуби, точки, геймовото и точкото съотношение. \r\n\r\n Вижте разпределението: \r\n\r\n Група Е (срещите са в Милано)  \r\n\r\n Италия \r\n\r\n Холандия \r\n\r\n Русия \r\n\r\n Финландия \r\n\r\n Група F (двубоите са в Болоня)  \r\n\r\n Бразилия \r\n\r\n Белгия \r\n\r\n Словения \r\n\r\n Австралия \r\n\r\n Група G  (мачовете са в София)  \r\n\r\n САЩ \r\n\r\n Иран \r\n\r\n България \r\n\r\n Канада \r\n\r\n Група Н (срещите са във Варна)  \r\n\r\n Полша \r\n\r\n Сърбия \r\n\r\n Франция \r\n\r\n Аржентина, предаде Канал 3. \r\n \n\t\t\t\t\t\t", "date": "2018.09.19", "title": "Ето и групите във втора фаза на Световното по волейбол"}
{"url": "http://www.bnews.bg/article/248925-kray_na_gerb_ovata_drama_prezidentat_osvobodi_mladen_marinov", "text": "\n Президентът Румен Радев е подписал указа, с който освобождава от длъжност главния секретар Младен Маринов като министър на вътрешните работи. Това съобщиха за Dir.bg. от прессекретариата на президента. \r\n\r\n Припомняме, че след тежката катастрофа край Своге, при която загинаха 17 души, а десетка бяха ранени, трима министри подадоха оставки. Валентин Радев - вътрешен министър, Николай Нанков - регионален министър, и Ивайло Московски - транспортен министър. \r\n\r\n Премиерът Борисов определи за техни заместници Росен Желязков - за транспортен, Младен Маринов - за вътрешен, и Петя Аврамова - за регионален. \r\n\r\n След като указът за освобождаване на Младен Маринов е факт, утре за министри в Народното събрание ще бъдат гласувани и трите нови кандидатури. \r\n \n\t\t\t\t\t\t", "date": "2018.09.19", "title": "Край на ГЕРБ-овата драма: Президентът освободи Младен Маринов"}
{"url": "http://www.bnews.bg/article/248920-sluhovete_se_okazaha_verni_mitaka_ot_sofiya_den_i_nosht_napusna_seriala_atakuva_sasht", "text": "\n Мускулестият млад актьор Кристиан Кирилов е на посещение в САЩ. Поводът са редица срещи с мениджъри на световноизвестни списания за фитнес и бодибилдинг. \r\n\r\n Перфектните форми на родната звезда били забелязани и високо оценени от признати на световно ниво професионалисти в тези среди, разкриха хора от близкото обкръжение на актьора. Две от най-големите печатни медии за фитнес и мускули са проявили голям интерес към родната звезда, като веднага след като са го видели, са заваляли предложения за снимки за корица и поместване на интервюта. \r\n\r\n Собственици на известни брандове на спортни облекла пък веднага са изпратили оферти към мускулестия мачо за рекламно лице, твърдят близки до него. Медията ни разбра и нещо още по-пикантно – Кирилов ще се яви в близките дни на кастинг на „Юнивърсъл Студиос“ , който ще се проведе в Лос Анджелис. Toва е едно от шестте главни холивудски филмови студия. Основано е през 1912 и е второто по възраст все още работещо холивудско студио след „Парамаунт Пикчърс“, което е по-старо само с месец. \r\n\r\n Тази новина потвърждава слуховете, че Кирилов няма да е част от актьорския състав в новия сезон на реалити сериала „София ден и нощ”. Още преди няколко месеца се появиха слухове, че младият актьор е прекратил договора си с Нова телевизия. Продуцентите опитали да спрат звездата, но той бил категоричен в решението си. Като аргумент амбициозният Кирилов изтъкнал, че в този формат е достигал върха и е време да направи следващата крачка в кариерата си. Под въпрос остава и бъдещето на продукцията, след като най-харесваният и забавен персонаж я напуска. \r\n\r\n От Нова телевизия все още не са излезли с информация дали изобщо ще има нов сезон на изтърканата вече тинейджърска сапунка. Явно младият талант е решил да развива безспорните си актьорски заложби в историческия център на киностудията и кинозвездите Холивуд. Кристиан вече беше в Ню Йорк, а в момента се подвизава в „развлекателната столица на света” Лас Вегас. Вместо казина обаче, плейбоят е посетил международното състезание по културизъм „Мистър Олимпия”, където се е запознал лично с много спонсори и професионални билдъри. В социалните мрежи Фейсбук и Инстаграм, където Кирилов е доста популярен, могат да се видят редица снимки и видеа, които младата звезда сам публикува по време на събитието. Следваща му дестинация ще бъде Лод Анжелис. \r\n\r\n Мениджър, треньор и промотър на младият актьор в САЩ е световноизвестното име в фитнес средите Момчил Милев. Именно Милев е човекът, който урежда срещите на Кирилов с изпълнителните директори на световноизвестни спортни списания. Той е голямо име във фитнес средите, не само в България, но и в САЩ. Милев е собственик на верига фитнес зали и специализирани магазини за фитнес добавки и принадлежности. Има уважението на доста известни и наложени личности в Щатите. Шампионът по бодибилдинг е подготвял едни от най-известните професионални спортисти и бодибилдъри. Резултатите от неговия професионализъм се забелязват и върху Кристиан, тъй като от известно време актьорът тренира под наставленията на Милев. \r\n\r\n \r\n \n\t\t\t\t\t\t", "date": "2018.09.19", "title": "СЛУХОВЕТЕ СЕ ОКАЗАХА ВЕРНИ! Митака от „София ден и нощ” напусна сериала, атакува САЩ"}
{"url": "http://www.bnews.bg/article/248919-kazanlak_nastrahna_ot_romite_kmetat_i_politsiyata_kriyat_informatsiya", "text": "\n Масовият бой в първия учебен ден породи напрежение сред жителите на Казанлък. Те обвиниха кмета и полицията, че умишлено крият информация по случая. Местните се събраха на протест срещу престъпността, съобщи Нова телевизия. \r\n\r\n Припомняме, че множество ромски младежи от околните села, които учат в града, се биха на площада пред очите на гражданите. Видео от инцидента беше публикувано в интернет. \r\n\r\n \"Инцидентът е между две групи младежи и е на битова основа. Наш екип пристигна на мястото веднага, след като получихме сигнал\", обясни Христо Петров, зам.-началник на полицията в Казанлък. Пасторът от ромския квартал заяви, че в региона няма етническо напрежение. \r\n\r\n Той се извини от името на родителите на младежите, като каза, че те не насърчават подобни постъпки. Въпреки това жителите на Казанлък не са спокойни, защото случаите на ромска агресия са изключително много. Подадени са множество сигнали, но те не са получили адекватна реакция. Целта на мирния протест пред общината е да бъдат взети мерки. По думи на местните те се притесняват да изразят мнението си по въпроса, защото след това получават натиск от работодателите си с цел да се запази етническият мир. Според тях е трудно да се работи с местната администрация, защото те толерират \"само свои хора\". Жителите се притесняват и от репресии заради двойното отношение. \r\n\r\n Община Казанлък ще даде специална пресконференция по-късно днес. Темата ще бъде ромската агресия и зачестилите сигнали. От общината заявиха, че искат по-строги мерки за опазване на обществения ред. \r\n  \r\n \n\t\t\t\t\t\t", "date": "2018.09.19", "title": "Казанлък настръхна от ромите: Кметът и полицията крият информация!"}
{"url": "http://www.bnews.bg/article/248924-nikolay_barekov_da_varzhat_s_kolani_i_deputatite_da_se_reshi_problemat_s_hodeneto_im_na_rabota", "text": "\n Задължителните колани за пътниците предизвикаха интересни коментари в публичното пространство. Интересно предложение направи евродепутатът Николай Бареков, който предлажга мярката, която да гарантира ходенето на работа на депутатите: \r\n\r\n \"По повод закона за (брауновото) движение по НЕпътищата споделям идеите на Боби Цеков и Валери Тарандов. Първото предложение е, понеже ще връзват и правостоящите пътници в автобусите, да ги връзват с белезници. Само добавям, ако може да са пранги тип Иванчева човек с човеку като три синджира роби. Второто предложение също напълно споделям - да бъдат вързани с колани и депутатите към столовете в пленарна зала. Така най-после ще се реши проблемът с кворума и ходенето на работа от депутатите.\" \r\n\r\n Бившият зам. правосъден министър Валери Тарандов написа: \"Предлагам да има колани и за депутатите на столовете в Народното събрание.\" \r\n\r\n А юристът Борислав Цеков: \"Щели били да връзват правостоящите пътници в автобусите с колани. Според величавата правна мисъл на отделни управляващи елементи. Направо ги връзвайте и с белезници, какво му мислите! Как така ще им оставяте ръцете свободни. А устите им залепвайте със стикер за застраховка \"гражданска отговорност\", която всеки желаещ да ползва автобус или метро трябва да си прави предварително. И още много идеи от този род могат да се претворят в \"закони\". Откакто всичко стана йорис и взе да разбира от писане на закони...\" \r\n \n\t\t\t\t\t\t", "date": "2018.09.19", "title": "НИКОЛАЙ БАРЕКОВ: Да вържат с колани и депутатите, да се реши проблемът с ходенето им на работа!"}
{"url": "http://www.bnews.bg/article/248922-mis_silikon_viktoriya_petrova_s_novi_korektsii_pokaza_kak_blizhe_goreshti_snimki", "text": "\n Лятото продължава с пълна сила за Мис Силикон Виктория Петрова. Красавицата се радва на топлото време и се е отдала на плажни емоции в турския курорт Бодрум. \r\n\r\n Силиконката не спира да радва последователите си с горещи снимки от почивката си, а не една от тях изкусителката показва как ближе сладолед. \r\n\r\n Много от феновете й са на мнение, че на снимките любимката  им изглежда доста променена и я заподозряха, че е претърпяла пластични корекции по лицето. „Вики, имаш нови устни или си коригирала носа си“, питат феновете те, но досега не са получили отговор. \r\n\r\n Остава загадка и с кого Вики споделя почивката си и кой я снима в горещите пози. \r\n\r\n \r\n \n\t\t\t\t\t\t", "date": "2018.09.19", "title": "Мис Силикон Виктория Петрова с нови корекции, показа как ближе…  (Горещи снимки)"}
{"url": "http://www.bnews.bg/article/248915-minyu_staykov_i_kompaniya_ostavat_postoyanno_v_aresta_olaf_zapochva_proverka", "text": "\n След 12-часово заседание Апелативният специализиран наказателен съд късно вчера вечертареши да остави за постоянно в ареста алкохолния бос Миню Стайков. Стайков, който е собственик на \"Винпром Карнобат\" и контролира \"Сис индъстрис\", е обвинен за данъчни престъпления и пране на пари. Освен с най-тежката мярка за неотклонение бяха задържани шуреят му Белун Хазърбасанов и синът на кмета на Карнобат - Иван Димитров, които също остават в ареста. \r\n\r\n Съдът прие, че прокуратурата е събрала достатъчно доказателства, за да се направи обосновано предопложение, че тримата заедно с още петима други са участвали в организирана престъпна група с цел производство и разпространение на цигари без бандерол, данъчни престъпления и пране на пари, предаде БНТ. \r\n\r\n Според апелативните магистрати обаче, липсват достатъчно доказателства за извършването на изборените вторични престъпления с изключение на нераглемеинтираното производство на цигари. Въпреки това те прецениха, че тримата трябва да останат в ареста. \r\n\r\n В групата участва и синът на Миню Стайков, за когото е издадена европейска заповед за арест и се издирва. \r\n\r\n По време на вчерашното заседание прокуратурата представи нови 6 тома доказателства, според които Миню Стайков е усвоявaл неправомерно европейски средства чрез програмата \"Млад фермер\", за което е използвал младежи до 28 години, които са деца на негови служители във фирма \"Сис Индъстрис\". \r\n\r\n Европейската служба за борба с измамите с евросредства – ОЛАФ, ще се включи в проверката на Миню Стайков, стана ясно на съдебното заседание пред апелативния специализиран съд вчера.  \r\nСпецпрокуратурата е уведомила ОЛАФ, че има данни за злоупотреби с евросредства - около 7 млн. лева според прокурор Димитър Петров. \r\n  \r\n \n\t\t\t\t\t\t", "date": "2018.09.19", "title": "Миню Стайков и компания остават постоянно в ареста, ОЛАФ започва проверка"}
{"url": "http://www.bnews.bg/article/248912-bivsh_zam_pravosaden_ministar_za_tezhkite_uchenicheski_ranitsi_skapi_roditeli_sardete_se_na_sebe_si_izbrahte_ednoknizhnitsi_s_debeli_vratove", "text": "\n Всяка учебна година започва с темата за тежките ученически раници. Тази обаче ГЕРБ се намеси с решение - ще отпусне 6 милиона лева за шкафчета в училищата. Голямо решение, няма що. Досега всяка година родителите от собствените си джобове купуваха шкафчета, какво ще направят хората на Бойко сега точно? В белите държави решението е взето отдавна, а у нас бе предложено да бъде въведено учениците да ходят с таблети на училище вместо с тежки раници преди 4 години от Николай Бареков.  \r\n\r\n Бившият заместник правосъден министър Валери Тарандов коментира нелепата ситуация и припомни исканията на евродепутата Бареков: \r\n\r\n * Публикуваме без редакторска намеса: \r\n\r\n \"Скъпи родители, \r\nСега мрънкате всичките, че раниците на децата ви тежат между 10-18 кг. средно. Защо мрънкате? Бареков като ви беше обещал таблет за всички деца вие му се подиграхте и избрахте еднокнижниците, които са дебеловрати и могат да носят книги. Сърдете се само на себе си, един таблет тежи 200 грама!\" \r\n \n\t\t\t\t\t\t", "date": "2018.09.19", "title": "Бивш зам. правосъден министър за тежките ученически раници: Скъпи родители, сърдете се на себе си, избрахте еднокнижници с дебели вратове!"}
{"url": "http://www.bnews.bg/article/248911-nyama_nishto_svyato_maskirani_nahluha_v_rozhenskiya_manastir_za_imane", "text": "\n Шестима маскирани мъже нахлуха снощи в Роженския манастир \"Рождество Богородично\" край Сандански. Двама от нападателите съборили на земята свещеника, който бил сам в светата обител, завързали го и заедно с другите започнали да претърсват за антични ценности. По първоначална информация единственото, с което си тръгнали обаче, е телефонът на духовника, съобщи БНТ. \r\n\r\n Обир в Роженския манастир не е имало. Това съобщиха криминалисти от Областната дирекция на полицията в Благоевград. От манастира не е откраднато нищо, уточняват от полицията. Нападателите, чийто брой все още не е уточнен, са влезли и са завързали заместника на игумена, който по това време е бил в манастира. След това са започнали с инструменти да разрушават една от стените на Роженския манастир.  \r\n\r\n Основната версия, по която работи МВР: Става въпрос за легенда, че в тази част на манастира има скрито някакво съкровище от миналото. Полицията не изключва и версията манастирът да е бил под наблюдение от нападателите, защото има информация, че още преди дни хора са питали кога се затваря манастирът и до колко часа има хора, предаде БНР. \r\n\r\n Около 20 часа крадците нахлули в Роженския манастир, двама от тях останали да пазят отвън. Останалите обезвредили духовника, като го съборили на земята, завързали устата му с тиксо, а самия него с въже за стол, предаде Нова телевизия. След това започнали да копаят с чукове в една от стените под иконите, защото легенда разказва, че в Роженския манастир е скрито ценно имане и документи. Предполага се, че именно това са търсели те. Смята се, че телефонът на свещеника е взет, за да не се обади на телефон 112. Все пак, след като нападателите си тръгнали и го предупредили да не мърда, запушвайки устата му, той успял да излезе и да потърси помощ. Мъжът не е пострадал, прегледан е от лекари, но е в шок. \r\n\r\n В манастира има изключително ценни икони, както и каса за дарения, която обаче не е била докосната от апашите. \r\n\r\n Разследващите полицаи са направили оглед на сградата. \r\n\r\n Кметът на Сандански Кирил Котев каза, че има следа, по която работи и очаква съвсем скоро да стане ясно кои са крадците, които били облечени в черни дрехи. В Роженския манастир има камери, които са заснели лицата на двама от извършителите, защото те не били с маски, а само с качулки, нахлупени плътно на главите. Оказало се, че само един от тях си е сложил истинска маска. Нападателите счупили камерите, смятайки, че така унищожават записите, но не са успели. \r\n\r\n Преди няколко дни подозрителните мъже влезли в манастира, очевидно за да огледат обстановката. Още тогава свещениците се усъмнили в тях. \r\n\r\n Свещеникът не е местен - от Хаджидимово е. Бил е само за ден в манастира, за да замести свой колега, когато се случило нападението, предаде bTV по информация на кмета на Сандански Кирил Котев. \r\n\r\n Днес предстои втори оглед, при който със сигурност да се установи дали няма други липси. \r\n\r\n   \r\n \n\t\t\t\t\t\t", "date": "2018.09.19", "title": "Няма нищо свято: Маскирани нахлуха в Роженския манастир за имане!"}
{"url": "http://www.bnews.bg/article/248933-panel_ubi_rabotnik_i_rani_drugi_dvama", "text": "\n Носещ панел на строящо се складово хале на голяма търговска верига затисна и уби 58-годишен работник, а други двама са ранени. \r\n\r\n Сигналът за инцидента в индустриалната зона край село Стряма е получен днес около 8:45 ч. \r\n\r\n Според първоначалната информация по време на строителна дейност на сграда двама работници се били издигнали с вишка, а един направлявал отдолу. \r\n\r\n От около 10-метрова височина паднал панел на сградата и ударил вишката, след което затиснал работника отдолу. \r\n\r\n Мъжът загинал на място. Останалите двама, на 29 и 26 години, са откарани в болница. \r\n\r\n Полицията извършва оглед на мястото на инцидента. Уведомена е Инспекцията по труда, съобщи БТВ. \r\n \n\t\t\t\t\t\t", "date": "2018.09.19", "title": "Панел уби работник и рани други двама!"}
{"url": "http://www.bnews.bg/article/248923-dokumentite_za_osvobozhdavaneto_na_glavseka_na_mvr_sa_v_prezidentstvoto_ochakva_se_podpisat_na_rumen_radev", "text": "\n Документите за освобождаването от поста на главния секретар на МВР Младен Маринов са внесени в президентството. Така вече се чака само указ на Румен Радев, за да може той да бъде освободен от сегашния си пост и да стане вътрешен министър, след като бе предложен за такъв от премиера Борисов. \r\n\r\n \"Във връзка с постъпили запитвания от представители на медиите информираме, че в президентската институция са внесени необходимите документи в съответствие със съгласувателната процедура, предвидена в чл.32, ал.2 от Устройствен правилник на Министерския съвет и на неговата администрация. Когато указът бъде подписан, ще ви съобщим своевременно\", съобщиха от президентството. \r\n \n\t\t\t\t\t\t", "date": "2018.09.19", "title": "Документите за освобождаването на главсека на МВР са в президентството, очаква се подписът на Румен Радев"}
{"url": "http://www.bnews.bg/article/248916-hubav_slanchev_i_topal_den", "text": "\n В сряда ще е слънчево, след обяд над планинските райони с незначителна купеста облачност. Ще духа слаб, в източните райони до умерен вятър от изток-североизток. Максимални температури между 24° и 29°. Това съобщи за Агенция „Фокус” дежурният синоптик Красимир Стоев от Националния институт по метеорология и хидрология (НИМХ). \r\n\r\n Над Черноморието ще бъде предимно слънчево. Ще духа до умерен североизточен вятър. Максимални температури на въздуха: 22-24°. Температурата на морската вода е 24°. Вълнението на морето ще бъде 2-3 бала. \r\nНад планините ще бъде предимно слънчево. Ще духа слаб до умерен вятър от изток-североизток. Максимална температура на височина 1200 метра около 18°, на 2000 метра – около 11°. В четвъртък и петък времето ще бъде предимно слънчево. Преобладаващите минимални температури ще бъдат между 8° и 13°, а максималните – между 24° и 29°. В събота ще преобладава слънчево време. Вятърът ще се ориентира от югозапад, температурите ще се повишат и максималните ще бъдат между 25° и 30°. Ще се появи висока облачност. \r\n  \r\n \n\t\t\t\t\t\t", "date": "2018.09.19", "title": "Хубав, слънчев и топъл ден"}
{"url": "http://www.bnews.bg/article/248914-dragomir_stoynev_3_miliarda_sa_izharcheni_za_aets_belene_no_imame_samo_edna_ploshtadka", "text": "\n Когато една сделка се прекратява, трябва да си понесем последствията. 2012 година е взето решение за прекратяване на големия договор за АЕЦ \"Белене\" и после е трябвало да се направи всичко възможно, за да се прекратят всички малки договори. Още 2004-2005 година е направен този пропуск, но за мен има друг проблем. България е единствената държава, която не инвестира в ядрени мощности. След време най-вероятно ще имаме нужда от ток и ще внасяме. До тук за изхарчени 3 млрд. за АЕЦ \"Белене\" и нямаме нищо, а трябваше да има един изграден ядрен блок. \r\n\r\n Това каза в студиото на БТВ депутатът от БСП и бивш енергиен министър Драгомир Стойнев, който коментира темата, че НЕК бе осъдена за сумата от 37 млн. евро от \"Уорли Парсънс\" заради прекратен договор по негово време за АЕЦ \"Белене\". \"Инвестицията на Ахмед Доган е добра. ТЕЦ \"Варна\" е много важен за българската енергетика. Има институции, които да кажат дали има нещо нередно в тази сделка, но е факт, че ТЕЦ \"Варна\" ще работи за българската енергетика. Управляващите трябва да отговорят защо държавните тецове се отказват от студения резерв\", заяви Стойнев по повод закупаването от Ахмед Доган на ТЕЦ \"Варна\". \r\n\r\n \"Ние сме притеснени за по-бедните домакинства заради поскъпването на тока и парното. Това поскъпване неминуемо ще доведе до оскъпяване на хранителните продукти. Няма нищо популистко в това, че поискахме 5% ДДС за хляба. Разговаряхме с хлебопроизводителите и стана ясно, че има голям сив сектор при тях. Правителството не прави нищо, защото при управляващите има криза. Има криза в самата коалиция. Има криза и в ГЕРБ. Там се оказа, че скамейката им е къса и нямат кадри. Има и институционална криза. Говоря за проблемите между правителството и президента. Румен Радев е президент на всички българи и той даде един много добър урок по институционалност на ГЕРБ. Там все си мислят, че ще звъннат на някой и той ще подпише и ще изпълни желанията им. Доколкото разбрах управляващите са изпратили най-накрая съглъсувателното писмо и утре много се надявам да гласуваме трите оставки\", каза още той. \r\n \n\t\t\t\t\t\t", "date": "2018.09.19", "title": "Драгомир Стойнев: 3 милиарда са изхарчени за АЕЦ \"Белене\", но имаме само една площадка"}
{"url": "http://www.bnews.bg/article/248935-siderov_bachvarova_podkopava_doverieto_v_pravitelstvoto_tya_e_chast_ot_kraga_kapital", "text": "\n Мощна атака срещу началника на кабинета на Бойко Борисов - Румяна Бъчварова от председателя на \"Атака\" Волен Сидеров. Той обяви, че тя подкопава доверието в правителството, а нейни роднини са част от кръга \"Капитал\", който системно атакува българското правителство. Сидеров вероятно визира дъщерята на Бъчварова - Лора Филева и зетят Росен Босев. Двамата живеят на семейни начала, а отскоро са и родители. \r\n\r\n \"Нямам нищо лично, но виждаме, че някои от ударите срещу правителството дойдоха от приближени до шефа на кабинета. Не мога да коментирам дали има пряка връзка, но не е логично роднините на шефа на кабинета да са в противниковия лагер и да правят такива публикации. Говоря за дописките срещу Александър Манолев, които си бяха удар под кръста, непозволен, с който се прави опит да се блокира работата на правителството. На всеки кандидат-министър може да му се изкара такава рядка плетка, в която да излезе виновен. Има знаци, че шефът на кабинета може да саботира премиера. Когато имаш връзки с кръг, който назначаваше министри, да има такава обвързаност, за мен е конфликт на интереси. За мен тук премиерът се огъна за Манолев, но това е лично мое мнение, каза още Волен Сидеров.  \r\n\r\n Сидеров добави, че не харесва Бъчварова нито за шеф на кабинета, нито за посланик, предаде Канал 3. \r\n \n\t\t\t\t\t\t", "date": "2018.09.19", "title": "Сидеров: Бъчварова подкопава доверието в правителството, тя е част от кръга \"Капитал\"!"}
{"url": "http://www.bnews.bg/article/248896-miro_zaprilicha_na_terorist", "text": "\n Едно време пееше нежно \"Колко ми липсваш... о-о!\", а сега изглежда опасен, мяза на терорист! Такъв е Миро от \"Каризма\", познайте го, ако можете! \r\n\r\n На задушевно участие оная вечер той показа внушително лицево окосмение, на което биха завидели и рицарите тамплиери. Ако продължава в същия дух, Миро таман навреме за Коледа ще заприлича на... Дядо Коледа, пише България Днес. \r\n \n\t\t\t\t\t\t", "date": "2018.09.19", "title": "Миро заприлича на терорист"}
{"url": "http://www.bnews.bg/article/248951-galena_e_sasipana_zagubi_edin_ot_nay_vazhnite_mazhe_v_zhivota_si", "text": "\n Огромна трагедия сполетя Галена! Фолкпевицата потъна в траур, след като се сбогува завинаги със своя баща Вичо Генчев, пише ПИК. \r\n\r\n \r\nНенавършил още 60 години таткото на обичаната изпълнителка е починал на 3 септември след кратко боледуване. Вичо Генчев е имал проблеми с кръвното, а състоянието му се е влошило в последните пет-шест месеци. \r\nГалена е положила огромни усилия, за да подсигури най-добрите специалисти и лечение на баща си. Въпреки натоварение си график звездата на \"Пайнер\" през дни пътувала до родното Смядово, за да вижда с болния си родител. \r\nИ Галена, и майка й Венета преживяват тежко загубата на своя баща и съпруг. От 3 септември певицата не е активна в социалните мрежи. \r\n \n\t\t\t\t\t\t", "date": "2018.09.19", "title": "Галена е съсипана, загуби един от най-важните мъже в живота си"}
{"url": "http://www.bnews.bg/article/248927-babh_nay_nakraya_vleze_v_bolyarovo_i_vze_probi_ot_zhivotnite", "text": "\n Взети са проби от починалите животни от град Болярово. Резултатите ще покажат какво е причинило смъртта на животните и се очакват до 10 дни. Това каза кметът на Болярово Христо Христов в интервю за предаването „Преди всички“. Ветеринарите не бяха допускани до стадото от 18 юли от фермерката Ана Петрова, според която животните не са болни от чума, а са преяли с фураж. \r\n\r\n Кметът на Болярово потвърди, че при изземането на пробите е имало напрежение между ветеринарите и местните жители в областта. Днес ще бъде определено мястото, на което да бъдат загробени животните.  \r\n\r\n „Вчера заседава Областният щаб, от който ние получихме протокол и решение. Наш ангажимент е на общинската администрация и съгласно молбата на Ана Петрова за загробването на три броя животни – ние ще предприемем необходимите мерки. Днес от 14 часа заседава комисията за определяне на терен за загробване на тези три броя животни. Това ще се случи на 2 км извън града. Ние ще посочим няколко терена“, предаде БНР. \r\n\r\n Припомняме, че вчера БАБХ написа  заради отпора от местните, които недопускат хората на Агенцията да вземат проби. \r\n \n\t\t\t\t\t\t", "date": "2018.09.19", "title": "БАБХ най-накрая влезе в Болярово и взе проби от животните"}
{"url": "http://www.bnews.bg/article/248943-zhoro_smeni_diona_s_kotenceto", "text": "\n Поп сензацията Жоро смени доскорошната си дуетна половинка Диона, която в момента се  вихри в къщата на ВИП Брадър, с друга гореща мацка. \r\n\r\n След като през месец май певецът представи парчето \"Подводница\" заедно с Диона, сега е поканил за новия си проект  скандалната рапърка kotenceto. До дни двамата ще пуснат  новото си общо парче \"Дреме ми\", към което заснеха и провокативно видео. \r\n\r\n Новият  проект със сигурност ще задмине успеха на предходната колаборация, убедени са спецовете реализирали песента. С това Диона и kotenceto влизат в директен сблъсък, борейки се коя от двете ще бъде по-достойна партньорка на Жоро за новите му начинания. \r\n\r\n Изпълнителят разкрива, че отново работи с екипа, с който реализира и „Подводница“. \r\n\r\n Музиката и аранжимента на „Дреме ми“ са дело на Светлин Къслев, текстът е написан от  kotenceto. Гергана Паштрапанска – грим, Стоян Кунев – прически. \r\n\r\n В клипа взимат участие над 10 души, а сюжетът се пази в тайна. Снимките са продължили повече от 24 часа, сред декори построени специално за проекта. \r\n \n\t\t\t\t\t\t", "date": "2018.09.19", "title": "Жоро смени Диона с kotenceto"}
{"url": "http://www.bnews.bg/article/248913-politsai_zdravnoto_ministerstvo_da_vzeme_merki_za_psihichno_bolnite_no_i_nasheto_oborudvane_e_pod_vsyakakva_kritika", "text": "\n Полицай беше ранен тежко при стрелба в София. Служителят на реда е прострелян в главата, след като се отзовал на сигнал. Той бил подаден от жена, чийто син е психично болен и агресивен. Младият мъж е имал преработен газов пистолет, с който стрелял по полицая Георги Йовчев. Униформеният е в „Пирогов” в стабилно състояние. \r\n\r\n „Проблемът не е само на МВР. Министерството на здравеопазването трябва да подобри работата си и да вземе по-сериозни мерки за тези хора”, коментира в „Здравей, България” Илия Кузманов, зам.-председател на УС на Синдикалната федерация на служителите на МВР. \r\n\r\n Както е добре известно няма регистър за хората с психични отклонения, а в подобни случаи полицаите не са подготвени за среща с такива болни. \r\n\r\n „Много трудно се прави преценка в такава ситуация. Това е най-високата цена, която един служител на МВР може да плати при работата си. Такива случаи не са рядкост. За съжаление не можем да се справим сами, а и не би трябвало това да е проблем на Вътрешното министерство”, допълни той. \r\n\r\n По думите му трябва сериозно да бъде повдигнат въпросът за оборудването на полицаите. \r\n\r\n „Бронежилетките са достатъчно малко, за да не се чувстват сигурни колегите. Пада се не повече от една на 4-5 служители, което не гарантира безопасността им по време на работа”, обясни Кузманов. \r\n \n\t\t\t\t\t\t", "date": "2018.09.19", "title": "Полицаи: Здравното министерство да вземе мерки за психично болните, но и нашето оборудване е под всякаква критика!"}
