{"url": "http://www.bnews.bg/article/265376-sluga_na_mafiyata_li_e_evrokom", "text": "\n   \r\n\r\n Журналистът Димитър Байрактаров направи потресаващи разкрития защо е било спряно предаването им от Евроком. При внимателен прочит на написаното можем да зададем и резонен въпрос- „Слуга на мафията ли е Евроком?“. Вижте какво написа журналиста: \r\n\r\n „През последните дни много хора ми звънят или ми пишат на лични с един единствен въпрос- „Защо бе спряно от „Евроком“ на 19.11.2019 г. предаването „Бареков и Байрактаров без цензура“?“. Добър въпрос. \r\n\r\n Не очаквайте да ви разказвам жълти истории. Ще се опитам да боравя само с факти. Предаването ни бе единственото, което предлагаше разследваща журналистика и разследвания, засягащи, както управляващите, така и опозицията. \r\n\r\n Именно ние бяхме тези от които тръгна сагата с апартамент гейт, показвайки луксозния апартамент на Каракачанов, именно ние бяхме тези, които разследвахме паспортната мафия заедно с международен екип от журналисти, след което последваха арести, именно ние бяхме тези, които разследвахме субсидиите на партиите и как милиони левове от тях потъват във фирми на партийни вождове. \r\n\r\n В последствие „Шоуто на Слави“ доразви темата и партийните субсидии станаха 1 лев. Ние бяхме тези, които започнахме още през април 2019 г. разследване за вноса на боклук и предстоящата водна криза, а главни действащи лица в това сериозно разследване бяха министри и зам.-министри от ВМРО, а както вече знаете и лица от олигархията и мафията. \r\n\r\n Кадрите от това разследване останаха на компютрите на „Евроком“ и не ми бяха върнати, вероятно са унищожени. Дни преди да бъде спряно предаването без предизвестие ми се казваше, че министър с името Краси иска от Евроком да назоват цената за спирането на предаването ни! На 19.11.2019 г. една от темите на предаването щеше да бъда вносът на боклук и кой е отговорен за това безобразие?! \r\n\r\n Днес си давам сметка защо предаването беше спряно с един SMS! След 19.11.2019 г. в „Евроком“ не е направен нито един критичен материал срещу ВМРО, НФСБ, Каракачанов и Валери Симеонов, нито веднъж не бяха поканени представители на майки на деца с увреждания? Подчертавам, че техните протести бяха кауза на нашето предаване и самия аз съм участвал като гражданин в много от тях. \r\n\r\n По този повод лицето В.Симеонов заяви пред камерата на Диков, че няма да дава интервюта за „Евроком“, докато Бареков и Байрактаров имат предаване в тази телевизия. Реакция от телевизията никаква. Всъщност, реакцията е, че седмица преди да бъде спряно предаването единия от собствениците на „Евроком“ заяви пред екипа на предаването, че е станал общински съветник и в коалиция с партиите на Валери Симеонов и Каракачанов, а другия собственик подметна, че май ще трябва да спират предаването ни. \r\n\r\n След спирането на предаването ни Валери Симеонов дава охотно интервюта за „Евроком“ и няма нито един критичен материал срещу него и Каракачанов. Сега смятам, че вече сами можете да си направите изводите защо бе спряно предаването ни! \r\n\r\n Можете да си направите изводите и дали журналистиката в „Евроком“ е свободна и защо нашият продуцент плащаше да правим свободна и без цензура журналистика! Лично аз считам, че в „Евроком“ вече няма свободна журналистика, но това си е мое мнение!“ \r\n\r\n \r\n\r\n   \r\n \n\t\t\t\t\t\t", "date": "2020.01.19", "title": "Слуга на мафията ли е Евроком?"}
{"url": "http://www.bnews.bg/article/265377-impiychmantat_e_opit_na_demokratite_da_povliyayat_na_izborite", "text": "\n Защитата на американския президент Доналд Тръмп определи процеса по импийчмънт срещу него като опасна атака срещу демокрацията в страната. Междувременно в Съединените щати се проведе масов протест на жени срещу Тръмп. \r\n\r\n В документ от 6 страници екипът от адвокати твърди, че няма данни за нарушения или престъпления от страна на държавния глава. За сравнение - тезата на обвинението е 111 страници. \r\n\r\n Според защитата на Тръмп процедурата по импийчмънт е опит на демократите да отменят резултатите от изборите от 2016 г. и да се намесят в изборите през тази година. \r\n\r\n Междувременно президентът Тръмп се похвали с рекордна подкрепа за републиканската партия сред американците и благодари за подкрепата с пост в „Туитър“. \r\n\r\n А хиляди жени в цялата страна отново поискаха оставката на Тръмп н многолюдни протести свикани в 180 градове в страната. \r\n\r\n „Ние сме обединени, разбра ли, насилнико от Вашингтон. Ние сме единни, всички жени, мюсюлмани, евреи, бели, черни, латино, азиатци, трансексуални - всички сме едно цяло“, заяви протестиращата Гейл Брюър от Ню Йорк. \r\n \n\t\t\t\t\t\t", "date": "2020.01.19", "title": "Импийчмънтът е опит на демократите да повлияят на изборите"}
{"url": "http://www.bnews.bg/article/265375-noshtna_aktsiya_sreshtu_brakonierite_v_burgasko", "text": "\n Нощна акция се проведе срещу бракониерите в Бургаско. Тя е част от мащабната кампания срещу нелегалния улов на риба, която започна Агенцията по рибарство и аквакултури, използвайки ново свръхмодерно оборудване. \r\n\r\n Екип на bTV присъства ексклузивно на акцията в най-голямото езеро у нас - Мандренското езеро край Бургас.  \r\n\r\n Операцията започва на смрачаване. Пет екипа тръгват в различни посоки. Избира се място на високо с поглед към езерото. Мобилните термо камери улавят и най-малкото движение край водата. \r\n\r\n Предупредени, обаче, бракониерите се връщат. От езерото инспекторите вадят две други лодки, изоставени при акция следобед с мрежите и с риба. \r\n\r\n Не успяхме да ги настигнем, защото избягаха през водата и през място, което не беше достъпно\", разказва Трифон Трифонов, началник сектор - Стара Загора. \r\n\r\n През януари заради топлата вода, която се излива от тръбите в езерото, районът около помпената станция гъмжи от риба и е рай за бракониерите. \r\n\r\n \"Има доста бракониерски лодки, скрити в тръстиката, по целия язовир\", обяснява Стефан Тодоров от ИАРА – Стара Загора. \r\n\r\n \"Няма да спрат проверките, ще бъдат денонощно, по различно време през деня и през нощта\", категоричен е Сергей Костадинов, гл. секретар на ИАРА. \r\n\r\n При обход инспекторите откриват до езерото кола със забранен уред за риболов, а край водата и двама души. Казват, че са излезли на разходка и нямат документи. \r\n\r\n \"Стартираме и по нова програма закупуване на супер модерни катери, които да обхванат и седемте пристанища за разтоварване на калкан\", казва Николай Иванов, зам.-директор на ИАРА. \r\n\r\n Очаква се това да намали и незаконното тралене в морето. \r\n \n\t\t\t\t\t\t", "date": "2020.01.19", "title": "Нощна акция срещу бракониерите в Бургаско"}
{"url": "http://www.bnews.bg/article/265380-makedontsite_priznaha_che_italianskiyat_bokluk_bil_za_kovachki_gumi_i_plastmasa_troveli_sofiya", "text": "\n Македонците, получили по документи боклука от мафията в Италия, признаха, че е бил за Ковачки и неговите тецове. Стана ясно кой трови България и София с горене на гуми и пластмаси. ТЕЦ \"Бобов дол\" е основният потребител на мръсотиите от Ботуша. Въпреки политическия чадър до дни се очаква белезниците да щракнат на Ковачки и по подобие на ологарсите Миньо Стайков, Баневи и Арабаджиеви бившият нсместник на Косьо Самоковеца да се озове за дълго време в ареста. По информация от не готви служители олигархът Ковачки стягал куфсруте да напусне България в следващите 48 часа в посока топла държава, която няма задължение да го екстрадира обратно. \r\n\r\n Контейнерите с отпадъците, които пристигнаха на пристанището в България, трябваше да бъдат прехвърлени в ТЕЦ “Бобов Дол”. Това каза македонският гражданин и управител на компанията получател на товара „Блацион“ ООД Горан Ангелов, цитиран от БГНЕС. \r\n\r\n Именно това е дружеството получател на пратката от Италия. \r\n\r\n „Блацион“ ООД е българско търговско дружество със седалище и адрес на управление в гр. София. Тази компания внася отпадъците, които бяха открити на пристанищата в България. Негови управители са македонските граждани Блаже Игнатов и Горан Ангелов. Те притежават 15% от компанията, а останалата собственост е на италианците Винченцо Трасари и Ецио Боче. \r\n\r\n Според Горан Ангелов “отпадъците не били прехвърлени в ТЕЦ “Бобов Дол”, защото при пристигането им на пристанището вече е бил изтекъл лиценза на централата за изгаряне на отпадъци. \r\n\r\n “Става въпрос за пластмаса и гуми. Откритите дървени, текстилни и стъклени отпадъци не са забранени. Това ще бъде доказано от експертите след като бъде направена проверка”, каза още Ангелов пред МИА. \r\n\r\n Според него “информацията в българските медии не е вярна и отпадъците, ако се получи разрешение, ще бъдат прехвърлени в ТЕЦ “Бобов Дол” или пък ще бъдат върнати обратно в Италия”. \r\n\r\n Горан Ангелов е управител на най-голямото депо за отпадъци в Република Северна Македония “Дрисла”, край Скопие. Той категорично заявява, че никога не е имало партньорство межсу \"Дрисла\" и „Блацион“ ООД. \r\n\r\n “В страната ни /Македония, б. ред./ никога не сме внасяли каквито и да са отпадъци, защото това е забранено. Това сме правили само и единствено в съседна България”, казва още той. \r\n\r\n Прокуратурата в Бургас започна разследване за нерегламентиран внос на 20 контейнера с италиански отпадъци на пристанището в Бургас, стопанисвано от „БМФ Порт – Бургас“ ЕАД. Товарът е транспортиран с кораб на 5 септември 2019 г., като му е бил определен режим временно складиране за срок до 90 дни. \r\n\r\n И днес, както и цял ден вчера, на пристанище Варна-Запад разследващите продължават да отварят 25-те контейнери с нерегламентирано внесен боклук от Италия. \r\n \n\t\t\t\t\t\t", "date": "2020.01.19", "title": "Македонците признаха, че италианският боклук бил за Ковачки! Гуми и пластмаса тровели София!"}
{"url": "http://www.bnews.bg/article/265378-zadarzhaha_10_piyani_i_5_drogirani_pri_aktsiya_v_plovdiv", "text": "\n Полицията в Пловдив проведе акция срещу шофиращите след употреба на алкохол и/или наркотични вещества, съобщават от МВР. \r\n\r\n Проверки са извършени и върху тяхното поведение по предлагане на подкупи на полицаи, за да избегнат \r\n\r\n В хода на операцията бяха проверени 1436 моторни превозни средства и 1737 лица. В резултат са започнати 19 бързи производства - 2 за предлагане на подкуп на полицейски служители, 10 за шофиране в нетрезво състояние с концентрация на алкохол в кръвта над 1,2 на хиляда, 5 за шофиране след употреба на наркотични вещества и 2 за държане на наркотични вещества. Извършителите са били задържани. \r\n\r\n Освен започнатите наказателни производства, в резултат на проверката, са съставени 120 акта и 126 фиша за нарушения.  \r\n\r\n Разследването продължава. \r\n \n\t\t\t\t\t\t", "date": "2020.01.19", "title": "Задържаха 10 пияни и 5 дрогирани при акция в Пловдив"}
{"url": "http://www.bnews.bg/article/265246-uzhasyavashto_bratat_na_nona_yotova_slozhi_kray_na_zhivota_si", "text": "\n Братът на актрисата и депутат от БСП Нона Йотова - Огнян Кръстев се е самоубил в петък вечерта във Враца, твърди BulNews. 70-годишният мъж страдал от тежко заболяване, заради което напоследък болките били непоносими. \r\n\r\n По неофициална информация той се е гръмнал с незаконна пушка в апартамента си в един от блоковете „Химик“ срещу пожарната. \r\n\r\n Съседи обаче твърдят, че се е застрелял с пистолет, който е бил даден преди много години като награда от министъра на МВР, без на този етап да е ясен поводът за това. \r\n\r\n Възрастният мъж е известен сред врачани като Софиянеца. Преди много години пристигнал да живее в града под Околчица заради работата си в „Химко“. Там той е бил технолог на производството в цех „Реформинг“. \r\n\r\n Отличавал се е с едрия си ръст. Бил е един от първите във Враца, които започнали да се занимават сериозно с културизъм. \r\n\r\n Починалият живеел разделен със съпругата си и двете си деца-момче и момиче, които се били изнесли в Поморие. \r\n\r\n По бащина линия е брат на популярната актриса Нона Йотова, но имат различни майки. На този етап погребението е отложено, за да може да пристигне в града опечаленото семейство.  \r\n\r\n Засега Нона Йотова не е коментирала публично трагедията, а от личния й профил във фейсбук по нищо не личи, че в семейството е станала трагедия. \r\n \n\t\t\t\t\t\t", "date": "2020.01.19", "title": "УЖАСЯВАЩО! Братът на Нона Йотова сложи край на живота си "}
{"url": "http://www.bnews.bg/article/265374-putin_e_protiv_neogranichen_mandat_za_prezidenta_na_rusiya", "text": "\n Руският президент Владимир Путин заяви, че е против идеята властта да се държи неограничено от лидера на страната, както е било при системата от времето на Съветския съюз, предаде Асошиейтед прес. \r\n\r\n Той каза това на среща с ветерани от Втората световна война в Санкт Петербург броени дни след като обяви конституционни промени, които могат да му помогнат да остане на власт след края на президентския му мандат през 2024 г. \r\n\r\n На предложението, направено от ветеран по време срещата, мандатът на руския президент да е неограничен, Путин отговори, че \"би било много обезпокоително да се върнем към ситуацията от средата на 80-те години, когато държавните лидери един след друг оставаха на власт до края на живота си\". \r\n\r\n Путин стана президент за първи път през 2000 г., а през 2008 г. стана премиер, след като заради конституционните разпоредби нямаше право да се кандидатира за трети мандат. \r\n\r\n Дмитрий Медведев, който зае президентския пост след него, бе оценяван като далеч по-слаба фигура. След връщането на Путин в Кремъл Медведев стана премиер. \r\n\r\n По-рано тази седмица правителството му подаде оставка, след като Путин очерта предложенията си за конституционна реформа. Премиерският пост бе поет от ръководителя на данъчната служба Михаил Мишустин. \r\n \n\t\t\t\t\t\t", "date": "2020.01.19", "title": "Путин е против неограничен мандат за президента на Русия"}
{"url": "http://www.bnews.bg/article/265371-ima_informatsiya_za_samolichnostta_na_zastrelyaniya_v_istanbul_balgarin", "text": "\n Установена е самоличността на застреляния в Истанбул българин, предаде БНТ. Според местните медии, става дума за Милен Бахчеванов, който е пристигнал в страната на 14 януари. \r\n\r\n Припомняме, по-рано беше съобщено, че наш сънародник на 32 години е нахлул миналата вечер в заведение в квартала \"Байрам Паша\", като е размахвал мачете и се е опитал да вземе заложници. След като опитите на полицията да преговаря с него са претърпели неуспех, той е бил прострелян от служителите на реда и откаран в болница, където е починал от кръвозагуба. \r\n\r\n Генералният консул на България в Истанбул Ангел Ангелов коментира, че все още няма пълна яснота по случая. \r\n\r\n \"Информацията, която първоначално получихме беше само от медиите. Впоследствие предприехме действия по получаване на по-подробни данни от местните власти. Изпратили сме и официално запитване. Заради воденото разследване официалната информация към момента е съвсем оскъдна. Инцидентът е изключително неприятен. Не е установено до момента и къде е пребивавал нашият гражданин от влизането си в Турция до снощните действия. Турската полиция действа изключително оперативно. По правило редки са подобни инциденти с наши граждани в Турция. Явно всичко е в следствие на социалния профил на българския гражданин.\" - посочи консулът. \r\n \n\t\t\t\t\t\t", "date": "2020.01.19", "title": "Има информация за самоличността на застреляния в Истанбул българин"}
{"url": "http://www.bnews.bg/article/265372-prints_hari_i_megan_se_otkazvat_ot_kralskite_si_titli", "text": "\n Принц Хари и Меган Маркъл вече няма да използват титлите си като членове на кралското семейство и няма да получават публични средства за кралски задължения, заявиха от Бъкингамският дворец, цитирани от Би Би Си. Те няма да използват титлите \"кралски височества\". \r\n\r\n \"Хари, Меган и Арчи винаги ще бъдат силно обичани членове на семейството\", заявява кралица Елизабет Втора в изявление, цитирано от БТА. \r\n\r\n Хари и Меган обаче повече няма да получават обществени средства и ще възстановят сумата от 2,4 млн. британски лири (3,1 млн. долара), похарчена за ремонта на резиденцията им Frogmore Cottage, която ще остане семейният им дом във Великобритания. \r\n\r\n \"Признавам предизвикателствата, които трябваше да понесат като резултат от засиленото внимание през последните две години, и подкрепям желанието им за по-независим живот\", заявява кралицата. Тя допълва, че е особено горда от начина, по който Меган е станала част от семейството. \r\n\r\n С благословията на кралицата херцогът и херцогинята на Съсекс могат да запазят ролите си като покровители на някои организации. Въпреки че повече няма да могат официално да представляват кралицата, те ясно са заявили, че ще следват ценностите, споделяни от Нейно величество, се допълва в изявлението. \r\n\r\n Промените в статута на двойката ще влязат в сила през пролетта на 2020 година. \r\n\r\n Цялото ми семейство се надява, че днешното споразумение им позволява да започнат да изграждат щастлив и спокоен нов живот, допълва кралицата. \r\n\r\n Бъкингамският дворец не уточнява кой ще плаща за охраната на двойката в бъдеще, която в момента се поема от данъкоплатците. \r\n\r\n Принц Хари е принуден да отложи полета за Канада, където се намират съпругата му Меган и синът им Арчи, заради нова серия разговори с Двореца в понеделник, пише „Дейли мейл”. Очакваше се този уикенд принцът да прелети обратно през Атлантическия океан, след като бе домакин на жребия за Световната купа по ръгби, но плановете му явно са възпрепятствани от двореца. Херцогът на Съсекс не е виждал сина си Арчи вече две седмици. \r\n\r\n Приятели на Мегън Маркъл разкриха, че тя държи синът им Арчи да не бъде подлаган на стреса и безпокойството в кралското семейство, а самата тя чувствала живота в двора като „пречупващ душата“. Маркъл смятала още, че атмосферата е токсична за Арчи заради голямото напрежение. \r\n\r\n Днес Елизабет II напусна имението Сандрингам, увита в дебели шалове и шофирайки лично „Ленд Роувъра” си. В петък вечерта пък принц Хари е бил забелязан с приятели в пъб във Фулъм, западен Лондон. \r\n \n\t\t\t\t\t\t", "date": "2020.01.19", "title": "Принц Хари и Меган се отказват от кралските си титли"}
{"url": "http://www.bnews.bg/article/265379-vodata_v_svishtov_veche_e_godna_za_piene", "text": "\n   \r\n\r\n \r\n  \r\n\r\n Питейната вода в Свищов вече е бистра и годна за пиене. Това съобщи кметът на града Генчо Генчев, цитиран от БНР. Свищов и селата Вардим и Царевец се водоснабдяват по стария водопровод. \r\n\r\n Продължава работата в района на село Вардим по отстраняване на аварията по новия полиетиленов водопровод. Тежката авария е в района на тласкателното съоръжение, през което водата с голямо налягане навлиза в полиетиленовия водопровод и той се е пръснал, защото тръбите, от които е изграден, не отговарят на стандартите, поясни още \r\n\r\n Аварийните екипи на водоснабдителното дружество уверяват, че до края на деня аварията ще бъде отстранена. \r\n\r\n В момента 25 000 жители на Свищов и селата Вардим и Царевец се водоснабдяват през стар, компрометиран 60-годишен стоманен водопровод, който също често аварира. \r\n\r\n Подаваната през него питейна вода вече е бистра и е годна за питейни и битови нужди,увери кметът на Свищов. \r\n\r\n Припомняме, че вчера стана ясно, че Свищов е останал без вода заради авария.  \r\n\r\n Преди дни Шумен и още три села (Белокопитово, Дибич и Панайот Волов) останаха без вода два дни заради аварии по довеждащия водопровод. \r\n\r\n   \r\n\r\n   \r\n \n\t\t\t\t\t\t", "date": "2020.01.19", "title": "\r\nВодата в Свищов вече е годна за пиене"}
{"url": "http://www.bnews.bg/article/265381-vasil_bozhkov_pred_fenovete_na_levski_tryabvat_mi_5000_a_ne_500_za_da_razubedim_boyko_za_lotariyata_toy_ne_mi_vdiga_telefona", "text": "\n По-рано днес Васил Божков имаше двучасова среща с феновете на Левски. Бизнесменът, чийто холдинг от една година ръководи \"сините\", се видя с привържениците в 12.00 часа на стадион \"Георги Аспарухов\". На срещата освен Божков присъствал и изпълнителният директор на клуба Павел Колев, както и финансовият директор на \"Нове Холдинг\". Sportal.bg разбра част от нещата, които бизнесменът е споделил пред привържениците. \r\n \r\nКакто се очакваше, той ще иска подкрепа от феновете, след като преди два дни стана ясно, че бизнесът му е сериозно застрашен. Законопроектът, внесен от Валери Симеонов и още 6 депутати в Парламента, предвижда всички лотарийни игри, с изключение на бинго, кено и томбола, да могат да се организират само от Държавно предприятие \"Български спортен тотализатор\". Това на практика означава, че лицензите на Национална лотария и Лотария България ще бъдат отнети, като такъв за лотарийни билети ще има единствено Българският спортен тотализатор. (б.а. В България лиценз за лотария имат три фирми - Българският спортен тотализатор, който е държавен, както и две фирми на Васил Божков). Както е известно, Премиерът Бойко Борисов, финансовият министър Владислав Горанов и министърът на спорта Красен Кралев подкрепиха исканията на Симеонов. Националната лотария е генерален спонсор на Левски от една година. \r\n\r\n \"Държавата ми взима бизнеса и иска да ме фалира. Фалират ли ме, няма как да давам пари за Левски, той умира\", коментирал Божков, но част от феновете не се съгласили с това негово мнение. \"Дал съм 22 милиона лева за една година. Имаме план за пет години за да оздравим клуба, да имаме стадион. Не виждам кой ще дава по два милиона всеки месец\", отговорил той. \r\n \r\n\"Разберете, че положението е много тежко. Главболгарстрой и Виваком всеки момент могат да пуснат дела за обявяването на клуба в несъстоятелност. Не го правят заради нас, тъй като им обясняваме, че ще се изложат. Погасяваме задължения, но всеки ден има подводни камъни. Дали даден мениджър или бивш футболист искат пари от клуба. \r\n \r\nСрещнете се Бойко Борисов, той може да бъде разубеден. На мен не ми вдига телефона. Трябват 5000-10000 човека, а не 500. Вие знаете какво да правите\", заявил Божков, но без да уточнява дали му трябват за протест или нещо друго. \r\n \r\nКакто е известно, финансовият министър Владислав Горанов бе разпоредил на Агенцията за държавна финансова инспекция да направи проверка по повод сигнал от собствениците на efbet Цветомир и Боян Найденови, според които Държавната комисия по хазарта (ДКХ) е пропуснала да събере около 250 млн. лв. такси от най-голямата частна лотария у нас. В момента текат проверки във всички хазартните фирми на Васил Божков, като има образувано досъдебно производство. Очаква се скоро да стане ясно, дали държавата е била ощетена, и ако е, какъв е точният размер. \r\n  \r\n\r\n Бившият собственик на ЦСКА бил категоричен пред феновете, че не е влязъл в Левски под натиск на Бойко Борисов, каквито слухове имаше преди година. \"Не ме е карал. Аз му казах, дай да го взема и да оправя Левски. Миналата година, когато акциите бяха в Христо Йовов и Димитър Иванков, вие започнахте да негодувате, той (Б.Борисов) ми се обади и ми каза: \"Няма да го взимам аз, взимай го ти\", това беше разговорът между нас. \r\n \r\nБожков разкрил, че почти бил договорил Ивелин Попов. \"Да. Лично аз водех преговори с него. Той се съгласи да играе в Левски, но има проблем с руския му клуб\", разкрил бизнесменът пред привържениците. \r\n  \r\n\r\n Нито една от фракциите обаче не е обявила точна позиция, тъй като иска да разговаря с всичките си членове. Именно поради това е насрочена нова среща във ВИП-а на стадион \"Георги Аспарухов\" за идната сряда 22 януари, която ще започне от 19:00 часа. На нея отново ще присъства Васил Божков, който ще очаква вече окончателната позиция на всички фенклубове на Левски. \r\n \n\t\t\t\t\t\t", "date": "2020.01.19", "title": "Васил Божков пред феновете на Левски: Трябват ми 5000, а не 500, за да разубедим Бойко за лотарията! Той не ми вдига телефона."}
{"url": "http://www.bnews.bg/article/265370-oblachno_slab_snyag_v_predbalkana", "text": "\n \r\n  \r\n\r\n Времето остава топло за сезона, с незначителни валежи на отделни места. \r\n\r\n Над цялата страна ще има значителна, предимно ниска облачност, с разкъсвания над Южна България. Най-много шанс за слънце има над югозападните \r\n\r\n В крайните югоизточни райони се очакват превалявания от дъжд. \r\n\r\n Незначителни снеговалежи ще има в Предбалкана, които ще се засилят през нощта срещу понеделник. \r\n\r\n В източните райони ще има до умерен североизточен вятър, в останалата част от страната ще бъде почти тихо. \r\n\r\n Максималните температури са в интервала 1-6 градуса. Минималните са между -3 и 3 градуса. \r\n\r\n   \r\n \n\t\t\t\t\t\t", "date": "2020.01.19", "title": "Облачно, слаб сняг в Предбалкана"}
{"url": "http://www.bnews.bg/article/265373-kakto_sa_ya_podkarali_nyakoi_skoro_shte_prizovat_i_pernichani_da_doydat_v_sofiya_i_da_nastoyavat_za_osvobozhdavaneto_ot_aresta_na_neno_dimov", "text": "\n Както са я подкарали някои, скоро ще призоват и перничани да дойдат в София и да настояват за освобождаването от ареста на Нено Димов. \r\n\r\n Наслушахме се на доста спекулации. \r\n\r\n Някои направо дивашки лъжат, че в социалните мрежи хората се били разделили на две: за и против клетника. Тия нещастни спекуланти направо не се чуват какво ви казват. \r\n\r\n Излиза, че Народа толкова е оглупял, че е станал безбрежно милостив. Сякаш унизителното обедняване у нас ражда не друго, а милозливост. Е, какво да го правиш такъв народ, освен да продължаваш да го насилваш, всякак. \r\n\r\n И Ивайло Калфин порядъчно се изложи, заради желанието си да оневини бившия министър, да оневини изобщо Властниците, да прехвърли вината, да я раздроби, дори да я разпраши – та накрая да не стане ясно, кой плаче за тоягата. \r\n\r\n Това е типичният тукашен проблем – да се свали вината надолу по йерархията, да се приплъзне тя до някакъв незначителен човечец, до някой шафнер, машинист или друга дребна риба – и всичко да се забрави. \r\n\r\n Министрите са за друго – физиономиите им да прашасват в редичката от портрети в централното фоайе на съответното министерство, повечето ще бъдат напълно непознати само година-две, след като са таласъмствали там. \r\n\r\n Да не бъдем и ние милостиви, да сложим малко ярост в прочутата фраза на Нейчо Неев, единственият храбрец сред навалицата от Властници на Прехода, да ви я припомня: „Егати държавата, на която аз съм вицепремиер“. \r\n\r\n Тя трябва да се продължи, може би така: „Три пъти егати държавата, която издържа толкова случайници, и все още оцелява някак!“ \r\n\r\n Големият ни писател Йордан Радичков веднъж разказа във „Всяка неделя“ следната история от филм на Фелини. При една от неговите героини, от крайните квартали на Рим, много дебела жена, ходят момчета да ги учи на любов. Едно от тях нахапва гърдата й и започва да я надува. \r\n\r\n А тя му казва: „Глупак такъв, това не се надува, не е балон! Като не знаеш какво нещо е е*ането, не се захващай с него!“ \r\nИ Радичков завърши: „И ние така с демокрацията – тя не е това, за което я ползваме“. \r\n\r\n Сега е същото – надуват гърдата на Властта, колкото сила имат, надуват и от друго не се интересуват, да му мислят дребните риби надолу. \r\n\r\n Хванете някой дребосък, дето отваря и затваря крана на някоя тръба и го обесете, за да мирясате накрая. \r\nЕдинственият аргумент, който човек ще запомни от писаницата на Ивайло Калфин е следната нелепост: един министър разписвал 200 документа всеки ден и можел да сбърка, да пропусне нещо. Ами, да си е отварял очичките, какво друго да му кажеш на Калфин. \r\n\r\n Или да е направил като онзи министър на правосъдието/Христо Иванов, за когото се твърдеше, че се е подписвал с четири подписа – така шансът да се нацапа става само 25 процента. \r\n\r\n Нейчо, Нейчо – ела да видиш, какъв инфантилизъм избуя във Властта, твоята фраза вече не върши работа, трябва да я подменят с най-сочната каруцарска псувня, някое реалити-шоу трябва да я издири – с кастинг на пияни каруцари, които малтретират паднал от умора и безсилие кон. \r\n\r\n Всъщност, по същия начин малтретират и държавицата някои, искат съвсем да я оставят без дъх. В краен случай – без вода. \r\nА вината трябва да се раздроби, да стане колективна, множествена, отговорността да стане абстрактна – това от три десетилетия е печален факт. \r\n\r\n Мнимото търсене на справедливост да разводни вината на Главната Камбанария. \r\n\r\n Накрая, след десетилетна подобна практика, тя никога не е виновна, нейните обитатели са зареяли погледа си нагоре, в Небесата, и сякаш разговарят единствено с тях. Какъв ще е този разговор – нека Нейчо Неев ви каже. \r\n\r\n Ще е нещо от рода – „Егати ти държавата, в която се реят из Небесата, докато драпат по Сухото Дъно“. \r\n\r\n Навремето, бившият главен прокурор Никола Филчев поведе лична битка срещу автора на Калташката Приватизация – но я загуби. Обаче поне я огласи – и това, все един ден, може да се окаже полезно за наследниците на поста му. \r\nТогава, в ония извънредно крадливи години, Костов извъртя виртуозен номер, направо гениален: отне от Прокуратурата възможността да оспорва очевидно неизгодни приватизационни сделки и се скри зад колективните решения на Министерския съвет. \r\n\r\n Удряш – и се скриваш зад другите, типичният номер на едно малцинство. \r\n„Другите“ – членовете на кабинета, разбира се, бяха, или поне трябваше да бъдат, безгласни букви, но нужни за заверата на Костов. \r\nВнезапно обаче поне половината от тях започнаха да му се озъбват по един или друг начин – и вкупом бяха разкарани в края на 1998 година. \r\n\r\n Но философията „Удряш и се скриваш“ се запази, този кокал и до края остана да виси от устата на онзи Самодържец. \r\nИ сега може да ви се хили, колкото си ще – усмивките с кокал между зъбите са много забавни. \r\nПерничани, не дай си Боже, могат до край да страдат от безводие – обаче онази идея – „Удряш и се скриваш“ – си остава, тя е безсмъртна. \r\n\r\n Това няма нужда от излишни обяснения: само се сетете за жертвите от наводненията в село Бисер и варненския квартал „Аспарухово“. Двайсетина издавени – виновни няма, забравете. \r\n\r\n Всяка година отбелязват смъртта на клетите ни войници в иракската база Кербала – и нито веднъж там не е забелязан рошавият ястреб Соломон Паси, фанфарът на Иракската война. \r\n\r\n Но далеч по-важно е друго: в националния календар трябва да има още траурни дати – свързани с Бисер, Аспарухово, Своге, Хитрино и пр. \r\n\r\n Много мрачно/тягостно ли ще стане? А вие какво искате, да пребъде принципа „Удряй и се скрий“, „простолюдието“ е без значение. \r\n\r\n Е, от него не се боят вече никак – това е ясно, и не се срамуват, каквото и да направят, каквото и да се случи – до такава степен, че сякаш и Природата стана по-милостива към нас, сигурно си казва – „Тия от егати-държавата ще се изтрепят сами, какво и аз да им се набърквам..“ \r\n\r\n И така, стигнахме до заглавието на дописката: „Убийство“. \r\n\r\n Ако бяхме нещо по-различно от егати-държава, щяхме до заключим, че става дума за само/убийството на Политическата Секта. \r\nНо не – тя си е жива и здрава, цъфнала и вързала, дори радостно чурулика – макар бузите на героите й да са увиснали до петите, за шкембетата да не говорим. \r\n\r\n Думата „убийство“ я използва Каракачанов, нашият македонски войвода, нашият защитник на българите в чужбина – включително и на новопокръстените нигерийци и прочее сган рушветчийска, нашият поборник срещу циганите – фалшивата стоп-палка срещу техните безобразия, нашия безподобен Ф-17 – специален Блок за Българските Балами. \r\nДори въпросната дума/“Убийство“ сигурно се е почувствала неудобно, че се въргаля из устата на един толкова специален човек. \r\nКаракачанов се очертава като майстор на фрази-шедьоври, които кънтят като камбанен звън – но не в онзи смисъл, който е вложил Джон Дън в стиха си „Недей да питаш за кого бие камбаната: тя бие за теб“. Така щеше да е, ако не бяхме егати-държава. \r\nЗатова да кажем, че въпросните фрази не са само нелепи, но и порядъчно отровни. А това е необяснимо при целия опит, който Каракачанов има в политиката. \r\n\r\n И е пределно арогантно да кажеш след Изтреблението край Своге – „Не може при всеки случай, когато част от обществото поиска кръв, да жертваш министри!“ Това при 20 убити! \r\n\r\n Човек би си казал, че Каракачанов е изчерпал лимита си на безсърдечност. Много здраве да имате: сега пък, след изтезанието, на което е подложен Перник, изтърси в защита на арестувания Нено Димов: „Това е показно убийство на една политическа кариера“. \r\nИзглежда направо невъзможно отблъскваща тази реакция – но ще я разберем, ако схванем, че Каракачанов брани себе си, кариерите изобщо, брани непукизма на политическите негодяи, брани ги – дори да си дава сметка, че се изплюва в лицето на обикновените хора. \r\n\r\n Когато кариерата е най-важното нещо, тия са в състояние да пресушат и Вселената. \r\n\r\n Преди няколко дни Волен Сидеров припомни, как Костов се дереше навремето /1997 година/ в Парламента, че слага край на българския национализъм. А в залата се мъдреше и мълчеше видният националист Каракачанов – към онзи момент депутат от ОДС на Костов и съдружник в мнимото погребение на българския национализъм. \r\n\r\n Каракачанов се оказа най-въртеливият „патриот“ – последната дума я заменете с каквато сметнете, че е по-подходяща за егати-държава. \r\n\r\n Чуйте го пак: „Това е показното убийство на една политическа кариера“! \r\n\r\n Ами издевателствата над перничани какво са, бре? \r\n\r\n И, в края на краищата, задължително ли е да се дехуманизира до крайност някой, за да стане – и да го търпят като вицепремиер? \r\nДа го търпят, дори след като неудържимо загуби контрол над устата си – и то заради някакъв министър, който е толкова важен за \r\n\r\n Каракачанов, че запречва пред погледа му африканската мизерия, в която вкараха перничани. \r\n\r\n Тях – като за ордьовър, останалото следва, и то скоро. \r\n\r\n Отгоре на всичко, подобни хора нямат и никакво въображение – Каракачанов ще схване Пернишката драма, само ако го затворят в някоя изоставена казарма без капчица вода. \r\n\r\n Може и да е тази в Хасково, чиято ограда падна и уби човек, пак докато Каракачанов бе министър. \r\n\r\n Тогава той не използва думата „убийство“, а друга – „инцидент“. \r\n\r\n Арестуването на министъра е „убийство“, а истинското убийство на един невинен човек – „инцидент“. \r\n\r\n Тия хора превръщат в лешоядство употребата на българския език. \r\n\r\n Жал ми е за клетия ни език, усърдно превръщан в мърша от някои „големци“. \r\n\r\n И за перничани ми е жал, разбира се. Питам се: разбират ли, какво се случва с тях – извън конкретните издевателства? Разбират ли, как изглеждат в очите на някои Властници? \r\n\r\n Разбират ли, що за нелепост е „техният“ кмет, който веднага изтъргува партийната си кауза заради спокойствието си. \r\n\r\n Не трябвало да се политизира проблема! \r\n\r\n Абе, момче, егати-политиката ви анимализира, а ти се държиш като марсианец. \r\n\r\n Поне бутни един пръст в шкембето на Каракачанов – само заради защитата на ексминистъра, той заслужава това. \r\n\r\n Надявам се, перничани и изобщо обикновените хора да схващат, колко голям е разривът вече между тях и Властниците, които виждат единствено и само себе си. \r\n\r\n Другото е някаква парлама, нелепа шашма, която трябва да минава за управление и политика. \r\n\r\n Развърташ крана – разбира се, пак няма вода – и присъединяваш поредното си сквернословие към милионите други. \r\n\r\n Какво става с тях, дали те няма да се превърнат, в края на краищата, в някаква прокоба, която рано или късно ще настигне виновните? \r\n\r\n „Много здраве да имате – сигурно ни казват те. – Фантазьори“. \r\n*** \r\n \n\t\t\t\t\t\t", "date": "2020.01.19", "title": "Както са я подкарали някои, скоро ще призоват и перничани да дойдат в София и да настояват за освобождаването от ареста на Нено Димов"}
