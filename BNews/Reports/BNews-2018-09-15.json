{"url": "http://www.bnews.bg/article/248748-s_kakvo_vreme_shte_izpratim_tazi_sedmitsa_i_shte_zapochnem_novata", "text": "\n Атмосферното налягане ще се повиши и ще е по-високо от средното за септември. \r\nПрез нощта над по-голямата част от страната ще бъде предимно ясно, утре - предимно слънчево. Ще има и временни увеличения на облачността, по-значителни над Източна България и там на места, главно в следобедните часове, ще има краткотрайни валежи. В западната половина на страната ще духа слаб до умерен северозападен вятър, в източната - от север-североизток. Минималните температури ще са предимно между 11 и 16 градуса, максималните - между 26 и 31 градуса, сочи прогнозата на НИМХ-БАН. \r\nНад Черноморието облачността ще е предимно значителна. Главно след обяд ще има валежи, в отделни райони - интензивни. Ще духа слаб до умерен вятър от север-североизток. Максималните температури ще са между 24 и 29 градуса. Температурата на морската вода е 24-25 градуса. Вълнението на морето ще е 2-3 бала. \r\n  \r\nНад планините ще е предимно слънчево. По-значителни увеличения на облачността ще има над планините в Източна, а след обяд и над Централна България, но само на отделни места там ще превали. Ще духа до умерен вятър от север-северозапад. Максималната температура на височина 1200 метра ще е около 20 градуса, на 2000 метра - около 12 градуса. \r\nВ понеделник ще има променлива облачност, почти без валежи. Вятърът ще отслабне, в отделни западни райони временно и ще стихне, а в Източна България ще стане от изток-североизток и дневните температури там слабо ще се понижат. \r\n  \r\nВъв вторник над по-голямата част от страната ще преобладава слънчево време, с временни увеличения на облачността. Ще духа слаб източен вятър, в Източна България - до умерен, от изток-североизток. Температурите ще останат без съществена промяна. \r\n \n\t\t\t\t\t\t", "date": "2018.09.15", "title": "С какво време ще изпратим тази седмица и ще започнем новата?"}
{"url": "http://www.bnews.bg/article/248743-blizo_140_hil_dobrovoltsi_chistyat_balgariya", "text": "\n 138 914 доброволци са почистили 1 200 000 кв.м в цялата страна в рамките на кампанията „Да почистим България заедно” до 14 ч. днес, показват данните на МОСВ. \r\n\r\n 1678 са отбелязаните почистени места на картата на сайта daizchistim.bg. 950 са почистените нерелгаментирани сметища. \r\n\r\n До момента са събрани 121 тона отпадъци в София. Боклукът пътува към новия модерен завод за рециклиране на гара Яна и всичко, което може да се преработи, ще се превърне в ресурс. \r\n\r\n Над 160 гуми са извадени от акциите на водолазите в Созопол – на рибарския кей и Варна – първа буна и двореца Евксиноград. \r\n\r\n \r\n\r\n С рекорд и до този час, и от началото на кампанията преди 8 години е област Варна с 21 000 доброволци. В традиционния силен участник Търговище доброволците са 6 800 до 14 часа. В Бургас са се включили 9006. \r\n\r\n 37 850 са доброволците, регистрирани при стажантите на кампанията, които координират акциите в Бургас, Варна, Враца и Велико Търново, Благоевград, Сливен и Пловдив. Участват и 3200 доброволци. \r\n\r\n 22 522 общо са доброволците от компаниите и посолствата, които организираха служителите си, доброволците, отбелязали почистените места в картата, както и доброволците, организирани от bTV и популярните лица в Батак, Белмекен, Южния парк в София и на Витоша, както и доброволците, които ни изпратиха сигнали в социалните мрежи. \r\n\r\n 130 почистват най-високото място – Белмекен, на 2000 метра надморска височина. Рекорден брой доброволци почистват езерото Панчарево тази година – над 1 200. \r\n \n\t\t\t\t\t\t", "date": "2018.09.15", "title": "Близо 140 хил. доброволци чистят България"}
{"url": "http://www.bnews.bg/article/248746-arestuvaha_dvamata_sinove_na_hosni_mubarak", "text": "\n Двамата синове на бившия египетски президент Хосни Мубарак бяха арестувани по обвинения в борсови манипулации, съобщава АФП, цитирана от БГНЕС. Гамал и Алаа Мубарак, заедно с още трима души, са обвинени в това, че не са уведомили фондовия пазар за споразумения за придобиване на мажоритарни дялове в няколко банки чрез подставени компании. \r\n\r\n След близо три десетилетия на власт Хосни Мубарак бе свален през 2011 година по време на така наречената Арабска пролет. По време на управлението на баща си Гамал оглавяваше ключов партиен комитет и бе сочен за негов наследник. По-големият му брат – Ала, се държеше далеч от политиката, но бе обвинен в „забогатяване“ благодарение на контактите и връзките на баща си. \r\n\r\n След като бяха арестувани през 2011 година по огромен брой обвинения, включително за присвояването на близо 10 милиона евро държавни средства. По това обвинение те получиха 3-годишни присъди през 2015 година, но бяха освободени, с мотива, че вече с излежали присъдите си. \r\n \n\t\t\t\t\t\t", "date": "2018.09.15", "title": "Арестуваха двамата синове на Хосни Мубарак"}
{"url": "http://www.bnews.bg/article/248745-barekov_izrigna_utreshniyat_miting_pred_parlamenta_e_iztsyalo_v_polza_na_upravlyavashtite_i_nyama_da_se_uchudya_ako_e_platen_ot_gerb_utre_shte_ni_e_sram_dori_ot_nas_samite", "text": "\n Евродепутатът Николай Бареков, който е известен с точните си и безкомпромисни анализи, отново разнищи предстоящия протест, който е ужким срещу правителството. Въпросният митинг ще се проведе утре пред Парламента, но доколко са чисти намеренията на протестиращите? \r\n\r\n Ето какво написа Бареков по темата:  \r\n\r\n \" Утре митингът пред парламента е изцяло в полза на управляващите с нелепите си прокламации. Не бих се учудил ГЕРБ да го плаща, за да омаскари и маргинализира малкото останали здравомислещи опоненти. Жалка, нелепа работа. Утре ще ни е срам дори от нас самите. Здравомислещ гражданин не би подкрепил абсурдните и неграмотни представи на “организаторите” за функционирането на държавата. За жалост гражданският протест от зимата на 2013 срещу кабинета Борисов 3 бе узурпиран от подобни на утрешните протестърски калинки. За “умните и красивите”, които вече са “нахранените и угоените” даже не ми се отваря и дума... Както вече писах, една гадна, порочна и несправедлива система се бута само от друга по-добра система, а не с викове, крясъци и нелепици.\" \r\n \n\t\t\t\t\t\t", "date": "2018.09.15", "title": "Бареков изригна: Утрешният митинг пред парламента е изцяло в полза на управляващите и няма да се учудя, ако е платен от ГЕРБ! Утре ще ни е срам дори от нас самите!"}
{"url": "http://www.bnews.bg/article/248744-shok_samoubi_se_bivshiyat_shef_na_baretite_filko_slavov", "text": "\n Вчера се е самоубил Филко Славов, бивш командир на специализирания отряд за борба с тероризма, съобщава АФЕРА. \r\n\r\n Филко Славов се е самоубил в къщата си, находяща се в Банкя. В последно време Филко Славов е боледувал много и се е лекувал извън страната. \r\n\r\n Случаят официално до днес не е огласен. \r\n\r\n Филко Славов бе назначен за шеф на Специализирания отряд за борба с тероризма от Богомил Бонев през 1997 г. \r\n\r\n БиНюз поднася съболезнования на близки и семейство!  \r\n \n\t\t\t\t\t\t", "date": "2018.09.15", "title": "ШОК! Самоуби се бившият шеф на баретите Филко Славов!"}
{"url": "http://www.bnews.bg/article/248747-tayfunat_manghut_vze_nay_malko_14_zhertvi", "text": "\n Най-малко 14  са жертвите на супер тайфуна Мангхут, който премина над Филипините, съобщава БГНЕС. Бурята остави пътека от разрушения на централния остров Лусон, преди да се насочи на запад към Китай. Почти всички сгради в град Тугуегарао са понесли значителни щети. На места са прекъснати комуникациите. \r\n\r\n Скоростта на ветровете в момента е от 185 километра в час, като проливните дъждове предизвикаха огромни свлачища. Стотици хиляди хора от крайбрежните райони бяха евакуирани заради очаквани вълни с височина от 6 метра. \r\n\r\n На места има проблеми с комуникацията. Няма и електричество. До момента загиналите са станали жертва на свлачища, причинени от проливните дъждове. \r\n\r\n Жертвите са били открити на остров Лусон, чиято северна част бе пометена от Мангхут. \r\n\r\n „Все още правим оценка на щетите и се опитваме да достигнем до пострадалите. Вероятно броят на загиналите ще се увеличи“, заяви Рикардо Джалад от националната служба за Гражданска защита. \r\n\r\n Супер тайфунът Мангхут – най-голямата стихия в Тихия океан за тази година – остави пътека от разрушения при преминаването си през Филипините и взе първата си жертва – жена, пометена от високите морски вълни в Тайван. \r\n\r\n Бурята премина през северните части на филипинския остров Лусон, където отнесе покриви, изкорени дървета и скъса далекопроводни жици. В района живеят близо 10 милиона души, като повечето от къщите им са обикновени дървени постройки. \r\n\r\n Мангхут напусна архипелага и се е насочил към гъстонаселения Хонконг и източната част на Китай. Властите във Филипините изпратиха допълнителни екипи, които да окажат помощ на пострадалите и да извършат оценка на щетите в провинциите, които понесоха директния удар на стихията. \r\n\r\n Тайфунът поддържа постоянна скорост на ветровете от 170 километра в час, като поривите им могат да достигнат до 260 километра в час. Средно районът на филипинския архипелаг годишно е удрян от по 20 тайфуна, които вземат стотици жертви и оставят милиони хора без подслон. \r\n\r\n Заради Мангхут властите вече евакуираха стотици хиляди души заради опасност от мащабни наводнения и свлачища. \r\n \n\t\t\t\t\t\t", "date": "2018.09.15", "title": "Тайфунът „Мангхут” взе най-малко 14 жертви!"}
{"url": "http://www.bnews.bg/article/248739-tsvetanov_dve_sa_nominatsiite_za_nov_ministar_na_transporta", "text": "\n Две са номинациите на ГЕРБ за нов министър на транспорта. Това каза пред журналисти в Пловдив Цветан Цветанов, председател на Парламентарната група на ГЕРБ, цитиран от Радио „Фокус”. \r\n\r\n Кандидатурите ще бъдат обсъдени в понеделник, 17 септември, на Коалиционен съвет. Засега имената на номинираните се пазят в тайна. Те ще бъдат обявени публично едва, след като бъдат обсъдени с коалиционните партньори. \r\n\r\n По думите на Цветанов и двамата кандидати са достатъчно добре подготвени и отговорят на изискванията и предизвикателствата, които стоят в областта на сектор „Транспорт”: „Те имат добра професионална биография и много добър експертен потенциал, тъй като работят в администрацията на държавата\". \r\n \n\t\t\t\t\t\t", "date": "2018.09.15", "title": "Цветанов: Две са номинациите за нов министър на транспорта"}
{"url": "http://www.bnews.bg/article/248742-siderov_za_ostavkite_i_novite_predlozheniya_prevarnahme_kazusa_v_uprazhnenie_po_boyni_izkustva", "text": "\n Парламентът можеше да гласува оставките на тримата министри и да избере новите, въпреки че президентът Румен Радев не беше подписал указ за освобождаването на Младен Маринов като главен секретар. Това коментира лидерът на „Атака“ и председател на парламентарната група на Обединени патриоти Волен Сидеров. \r\n„Сега по този начин превърнахме казуса в упражнение по бойни изкуства между президента Радев и правителството. Излишно! Освен това президентът Радев получава възможност сега да излезе и да каже някакви обвинения към правителството. Винаги може да се намери и да придаде важност на това, че подписва или не подписва един указ. Не трябваше да го отлагаме“, каза Сидеров. \r\nПо думите му на събранието на ООН в края на месеца може да отидат и двамата, но по-важно е какво ще кажат, който и да отиде. \r\n\r\n „Да отидат и двамата. Ако искат да вземат и председателя на Народното събрание. Но въпросът е какво ще каже и какво ще се чуе в ООН“, допълни Сидеров. \r\n\r\n   \r\n \n\t\t\t\t\t\t", "date": "2018.09.15", "title": "Сидеров за оставките и новите предложения: Превърнахме казуса в упражнение по бойни изкуства!"}
{"url": "http://www.bnews.bg/article/248740-kitara_na_koyato_e_sviril_dzhordzh_harisan_be_prodadena_za_347_000_liri", "text": "\n Китарата, на която Джордж Харисън е свирил на последното шоу на \"Бийтълс\" в клуба \"Кавърн\" в Ливерпул през 1963 г., бе продадена за 347 000 британски лири на търг в Уилтшир, съобщи в. \"Дейли мейл\". \r\n\r\n Джордж Харисън свирел само няколко пъти на китарата марка \"Мейтън Мастърсаунд Ем Ес-500\", докато неговата била на поправка. Когато я върнал в магазина, я купил китаристът Рой Барбър. \r\n\r\n Китарата била предложена на търг в Ню Йорк през 2015 г. Тогава цената й достигнала 373 000 британски лири (485 000 щатски долара). \r\nДжордж Харисън почина през 2001 г. в Лос Анджелис. \r\n \n\t\t\t\t\t\t", "date": "2018.09.15", "title": "Китара, на която е свирил Джордж Харисън, бе продадена за 347 000 лири"}
{"url": "http://www.bnews.bg/article/248741-bsp_vizhda_lipsa_na_komunikatsiya_mezhdu_prezidenta_i_ms_otnosno_ukaza_za_marinov", "text": "\n Липсата на комуникация между администрациите на президента и на премиера е в основата на недоподписания указ за освобождаването на Младен Маринов от поста главен секретар на МВР. Това обясни в предаването „Седмицата“ по Дарик депутатът от БСП Драгомир Стойнев. \r\nПрез седмицата държания глава замина на работно посещение в Латвия без да подпише указа, което блокира гласуването на трите министерски оставки в парламента и избра на новите попълнение в Министерския съвет. \r\n  \r\n„Това показва, че липсва на комуникация между администрацията на президента и администрацията на Министерски съвет. Това не е нормално“, каза Стойнев. \r\n\r\n По думите му не е необходимо да се освободи първо главният секретар и след това да бъде гласуван за министър. \r\n  \r\n„Ако влезем в хипотезата, че Народното събрание не одобри кандидатурата на главния секретар за министър и избухне скандал. Тогава какво правим? Петя Аврамова, пък, трябва да одобрим нейната кандидатура за министър на регионалното развитие. По същата логика тя трябва да напусне Народното събрание и едва тогава да я гласуваме за министър. Значи главният секретар първо трябва да напусне и тогава да стане министър, а пък за Петя Аврамова не трябва да напуска Народното събрание. Тези неща могат да бъдат изчистени. Голяма част от доводите на опозицията, обаче, се заглушават в залата“, каза още Драгомир Стойнев. \r\n \n\t\t\t\t\t\t", "date": "2018.09.15", "title": "БСП вижда липса на комуникация между президента и МС относно указа за Маринов"}
{"url": "http://www.bnews.bg/article/248730-zarazata_plazna_afrikanskata_chuma_dostigna_belgiya", "text": "\n Белгийските власти обявиха, че са регистрирали случаи на африканска чума по прасетата. Два глигана в южната част на страната, недалеч от границата с Люксембург, са дали положителни резултати за болестта. \r\n\r\n Африканската чума не е опасна за човека, но потенциално може да донесе големи загуби на селското стопанство. Белгия обяви, че забранява лова до средата на октомври в район от 63 хиляди хектара около мястото на заразата. Европейската комисия планира да изпрати екип от специалисти, които да окажат съдействие. \r\n\r\n Белгия е поредната страна, която регистрира болестта. По-рано Дания започна да строи ограда по сухопътната граница с Германия, за да спре пренасяне на заразата на своя територия. \r\n \n\t\t\t\t\t\t", "date": "2018.09.15", "title": "ЗАРАЗАТА ПЛЪЗНА! Африканската чума достигна Белгия"}
{"url": "http://www.bnews.bg/article/248738-ot_dnes_v_sarbiya_poskapvat_patnite_taksi_za_chuzhdi_avtomobili", "text": "\n В Сърбия от днес се въвеждат по-високи пътни такси за автомобили с чуждестранна регистрация. Това предаде Танюг, като се позова на съобщение на предприятие Пътища. \r\n\r\n Например, таксата за автомобил от Белград до Ниш, която досега е била 6,5 евро, от днес става 7 евро. \r\n\r\n Новите цени за чуждестранни коли се въвеждат с цел съгласуване на тарифите с курса на еврото. При изработването на старата тарифа цените са били изчислени по курс 1 евро за 120,3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118,2951 динара. Според новото решение цените в евро ще се закръглят, както следва: от 0,01 до 0,49 евро се закръгля на 0,50 евро, а от 0,51 до 0,99 - на 1 евро. \r\n \n\t\t\t\t\t\t", "date": "2018.09.15", "title": "ОТ ДНЕС: В Сърбия поскъпват пътните такси за чужди автомобили"}
{"url": "http://www.bnews.bg/article/248734-gerb_tryabva_da_ima_poetapno_demonopolizirane_na_zdravnata_kasa", "text": "\n Трябва да има поетапно демонополизиране на Здравната каса. Това коментира в ефира на Дарик депутатът от ГЕРБ и член на здравната комисия в парламента Александър Иванов. Според него предложението на здравния министър Кирил Ананиев за въвеждане на допълнителна вноска за здравно осигуряване ще бъде добре обмислено, заедно с още няколко варианта за формиране на вноските на гражданите за здравеопазване. \r\n„За мен едно такова демонополизиране на Здравната каса трябва да се случи, но поетапно. Единият от вариантите, които се обсъжда в обществото, без министър Ананиев да го е изкарал черно на бяло, е да има допълнителна здравна вноска към здравноосигурителни фондове или застрахователни дружества, които да поемат някакъв праг над определената сума за лечение на българските граждани“, посочи депутатът от ГЕРБ. \r\n  \r\n„За мен трябва да се вкара един съществен елемент - нуждата за засилване на контрола, но и на контрола от гражданите. И самоучастието в лечението е прието като европейска практика от много години. Мога да споделя своя опит, живял съм в европейска държава, скъпо здравеопазване, но там контролът е засилен под функцията, че гражданинът и осигуреното лице има самоучастие. Това изключва да се злоупотребява с неговия престой в болници, с изписване на ненужни лекарства. Това е ключово, защото функцията само контрол в държавата няма да е завършена, ако и гражданите не участваме активно в това. За мен минимално при някакъв висок праг е да има минимално самоучастие на гражданите именно, за да не се злоупотребява“, каза още Александър Иванов. \r\n„Здравеопазването поскъпва, новите технологии, новите медикаменти не са като преди 30 години. Тогава държавата е имала набор от 300 медикамента, с които да лекува българските граждани, а сега държавата плаща и реимбурсира 1700 медикамента“, допълни той. \r\n \n\t\t\t\t\t\t", "date": "2018.09.15", "title": "ГЕРБ: Трябва да има поетапно демонополизиране на Здравната каса"}
{"url": "http://www.bnews.bg/article/248728-germaniya_se_vklyuchi_v_svetovniya_den_za_chistene", "text": "\n Общо 150 държави участват в Световния ден за чистене. 44 са градовете в Германия, в които е заявено участие в инициативата,но всъщност могат да се окажат и много повече, защото единственото условие за доброволците да се включат в кампанията е желание. \r\n\r\n Една от големите цели на организаторите е почистването на бреговете на река Рейн. \r\n\r\n Всяка година според експерти над 1000 тона болук се вливат в океана от реката. Може да си представите колко бързо последиците могат да станат катастрофални. \r\n\r\n Според организаторите ситуацията със замърсяването в Германия се влошава всяка изминала година. Но положителната страна е, че все повече доброволци заявяват желание тенденцията да се промени. \r\n\r\n Почистването на един от плажовете на реката в Дюселдорф вече започна. Доброволците вероятно ще намерят куриозни неща. \r\n \n\t\t\t\t\t\t", "date": "2018.09.15", "title": "Германия се включи в Световния ден за чистене"}
{"url": "http://www.bnews.bg/article/248735-oblastniyat_na_ruse_nastoya_za_pochistvaneto_na_rekite_da_se_grizhi_edna_institutsiya", "text": "\n Селата по поречието на река Русенски Лом редовно се наводняват при пороите. Кметовете са безсилни, защото няма пари за почистване от дървета, храсти и тиня. \r\n\r\n \"С почистването на речните корита само се справяме с молба към Господа. Да не вали много дъжд и да не идва много вода. Според мен поне два или три пъти годишно трябва да се извършват тия мероприятия по почистването на отточните дерета. Въпросът е, че не разполагаме с финансов ресурс\", отбеляза по ТВ Европа Николай Колев, кмет на село Басарбово. \r\n\r\n Според областния управител на Русе отговорността трябва да се носи от една институция, която да бъде осигурена с пари от държавата. \r\n\r\n \"В урбанизираните територии отговарят общините, извън урбанизираната - областните управители, за самите реки отговаря МОСВ, а за дигите, и то, които са в баланса на дружеството, отговарят Напоителни системи. В сервитутните зони около мостовете отговаря АПИ, а пък контролът се осъществява от Басейнова дирекция. Няма как всички институции едновременно да си свършат работата\", обясни Галин Григоров, областен управител на Русенска област. \r\n\r\n Хората са притеснени, че с настъпването на есента и зимата отново ги чакат проблеми. \r\n\r\n \"Не може само с една химикалка да пишем заповеди, и някой друг - оправяйте се, както можете. Ние и без този орган можем да се оправим както можем. ...просто ме е срам да ви кажа как мерим нивото на реката - с една гайка и с един сезал. Просто е супер несериозно за средата на 21 век\", изтъкна кметът на Бесарабово Николай Колев. \r\n\r\n Русенска област е кандидатствала за държавно финансиране, с което следващата година да се почистят 8 от 20-те най-проблемните участъци в региона, които предизвикват наводнения. \r\n \n\t\t\t\t\t\t", "date": "2018.09.15", "title": "Областният на Русе настоя за почистването на реките да се грижи една институция"}
{"url": "http://www.bnews.bg/article/248736-neonatsistka_valna_tragna_ot_iztochnite_germanski_provintsii", "text": "\n Вълна от демонстрации на крайнодесни и неонацисти заля в края на август източногерманския град Кемниц. Вълна от възмущение се надигна първо в западната част на Германия, а по-късно преля и на изток. 29 години след обединението на Германия, страната отново е разделена на изток и запад. В това разделение мнозина виждат и причините за безпрецедентната протестна вълна в Кемниц, отбелязва БНР. \r\n\r\n Как започна всичко? По време на празника на града, който някои си спомнят като Карл-Марксщад, двама мигранти - сириец и иракчанин, намушкват с нож 35-годишния Даниел Х., който се притекъл на помощ на млада жена, тормозена от двамата. По-късно Даниел Х. почива от раните си. В рамките само на няколко часа в центъра на Кемниц, пред бюста на Карл Маркс, се събират стотици крайнодесни и неонацисти. Два дни по-късно те вече са хиляди. \r\n\r\n \"Не бива да подценяваме мобилността на тези хора. Те се организират много бързо в социалните мрежи и събират само за няколко часа внушителен брой хора на улицата. Преди това, разбира се, разпространяват нужните фалшиви новини, за да предизвикат емоциите на хората, а с това и да си гарантират присъствие на съответния импровизиран митинг. В първия ден от протестите в Кемниц се случи точно това\", обяснява по националното радио политологът проф. Вернер Патцелт от университета в Дрезден, столицата на Саксония. \r\n\r\n Именно Саксония от години се смята за бастион на неонацистите. През 2004 г. Националдемократическата партия на Германия влиза в местния парламент в Дрезден. Преди 4 години не успява да премине 5-процентната бариера, губейки гласове в полза на новия играч в дясното политическо пространство - Алтернатива за Германия. Можеше ли това, което се случи в Кемниц, да се случи в западната част на Германия? \r\n\r\n \"Разликите между Източна и Западна Германия са огромни. Неслучайно тези крайнодесни популистки формации се появиха първо в Източна Германия и там се радват на сериозен възход. Неслучайно парламентарният флагман на десния радикализъм, партията Алтернатива за Германия, черпи силите си именно в източните провинции. Причината за това е, че в годините след обединението вярата и доверието в демокрацията и парламентаризма останаха значително по-ниски в сравнение със Западна Германия, отговаря проф. Патцелт. \r\n\r\n \"Нещо повече - през 90-те години това не се промени. Хората на изток смятат, че западногерманската система не работи, че тя е арогантна спрямо тях и тяхната история, и че им налага неща, които те не са искали. Никой не ги е питал! Към това усещане се добавят миграцията и приемането на толкова много бежанци. Крайнодесният уклон винаги е съществувал в Саксония, но сега е по-силен от всякога\", коментира той. \r\n\r\n Има обаче още една причина за този неонацистки уклон, така характерен за източногерманските провинции. Докато в Западна Германия през 60-те години бавно, но все пак започва осмислянето на нацисткото минало от времето на Третия райх, в бившата ГДР нацизмът по партийно поръчение отгоре е вменен като вина на Запада. Елитът на тогавашната демократична република се обявява за антифашисти, и с това темата е приключена. Към коктейла от чувства на източногерманците, които 29 години след падането на Берлинската стена все още се чувстват хора \"второ качество\", се добавя бежанската криза през лятото на 2015 г., когато канцлерът Ангела Меркел произнесе онова прословуто изречение: \"Ще се справим!\" Три години по-късно поредното посегателство, извършено от мигранти, успява да възпламени Германия. Мотивът на антиимигрантските демонстранти е: да вземем нещата в свои ръце, да раздаваме правосъдие, защото правовата държава не работи. \r\n\r\n \"Властите в Саксония са изправени пред сложната задача да се борят с протест срещу наложената от федералното правителство миграционна политика. Местната власт обаче е с вързани ръце. Тези процеси ерозират Християндемократическия съюз на канцлера Меркел, който губи гласове в посока Алтернатива за Германия. Ерозията обаче обхваща и социалдемократите, които управляват с Меркел в Берлин. Бежанската тема разделя обществото. Този конфликт ще доминира обществения дебат през следващите десетилетия. На този фон местната власт в Саксония няма как да изглежда добре, още повече, че след година предстоят местни избори\", отбеляза проф. Вернер Патцелт. \r\n\r\n \"Гражданското общество отдавна се противопоставя на крайнодесния популизъм, има граждански сдружения и се организират протести. Това обаче няма да доведе до резултат, докато някой не покаже пътя за урегулиране на конфликта между съгласните и несъгласните с бежанската политика на канцлера. Именно тя, бежанската политика, отчужди много хора от държавата. Говоренето можеше да помогне преди три години, по време на масовия наплив на мигранти. Тогава дискусията можеше да подейства като отдушник на напрежението. Сега вече хората искат решения. И тъй като не ги получават от политиците, гражданите се обръщат срещу политическия елит. Притеснявам се, че това, което се случи в Кемниц, е само началото\", заяви професор Патцелт. \r\n\r\n Това, което се случи в Кемниц, не е и първият случай на расистка омраза в Саксония. Външният министър Хайко Маас упрекна германците, че предпочитат удобния си живот, вместо поемането на обществен ангажимент. И ги призова да станат от дивана и да се борят срещу десния екстремизъм. \r\n\r\n \"Само да станеш от дивана и да се обявиш против десните не е достатъчно, не е политика. Решения трябват. Какво ще правим с мигрантите? Как ще ги интегрираме? Какво да правим с мигранти, които нямат право на закрила? Какво да направим за да убедим германците, че искат да живеят в мултикултурно и мултиетническо общество? Тези въпроси са неприятни, но е крайно време да им се дадат отговори. В крайна сметка живеем в демокрация. В тъмната стаичка всеки решава, къде да постави кръстчето си. А кръстчето задължава. Политиците не могат да правят, каквото си искат. Само демонстрациите по улиците няма да решат проблема\", изтъкна проф. Патцелт. \r\n \n\t\t\t\t\t\t", "date": "2018.09.15", "title": "Неонацистка вълна тръгна от източните германски провинции"}
{"url": "http://www.bnews.bg/article/248733-prezidentat_za_mladen_marinov_nyama_kak_da_podpisha_ukaz_kogato_ne_e_spazen_zakonat", "text": "\n Указът за освобождаването на Младен Маринов не е подписан, защото не е спазена законова процедура за съгласуване. Това съобщи президентът Румен Радев по време на първия Националния събор на запасното войнство, който се провежда край Казанлък. „Няма как да подпиша указ, при положение че няма съгласуване, което законът изисква за всеки проект на акт, който съдържа предложение за указ”, подчерта президентът. Държавният глава заяви, че е обяснил „където трябва“ какво трябва да се направи. По този начин Радев ясно отбеляза, че проблемът не е в държавния глава, а в неспазването на закона от страна на правителството. \r\nТака президентът Румен Радев отговори на въпроса дали ще освободи от поста му главния секретар на МВР Младен Маринов, който е номиниран за министър на вътрешните работи. \r\n  \r\n„У нас някак си се превърна в норма погазването на закона, а когато някой го спазва, вие ме питате защо. Аз мисля, че това вече е диагноза за нашата демокрация. Няма как да подпиша указ, при положение че няма съгласуване, което законът изисква за всеки проект на акт, който съдържа предложение за указ“, каза президентът. \r\n\r\n „Мисля и че е малко странно да ми задавате този въпрос след случая в Перник с арестувани журналисти, който вече ни прослави по страниците на световния печат, докато вие удобно мълчахте“, посочи още президентът. \r\nДържавният глава подчерта, че Външно министерство не координирало с администрацията на президента избора премиерът Бойко Борисов да ръководи българската делегация по време на 73-ата сесия на Общото събрание на ООН в Ню Йорк. Форумът е в края на месеца. За последно Борисов води българската делегация на форума през 2010 г. От тогава само държавните глави са били начело на делегацията - първо Георги Първанов, а след него Росен Плевнелиев и Румен Радев. \r\n  \r\n„Проблемът изобщо не е дали ще ходи президентът или премиерът. Проблемът е дали се спазва законът, как се вземат решенията и дали се спазва духът на Конституцията“, заяви Радев. Президентът посочи и че Министерство на външните работи е нотифицирало в ООН премиера като ръководител на българската делегация без абсолютно никакво уведомяване на президентската институция. \r\n„Всички други впоследствие срещи, писма, те са постфактум. А между другото от писмата много ясно личи липсата на съгласуване“, подчерта още държавният глава. \r\n  \r\nТой допълни още, че очаква Министерството на отбраната да го запознае с идеята за провеждане на референдум за връщане на задължителната казарма. \r\n  \r\n„При всички положения обаче това е въпрос на широк обществен дебат“, отбеляза Румен Радев. \r\nДържавният глава подчерта, че ясно е посочил какво трябва да се направи и го е обяснил където трябва. Законът трябва да се спазва на най-високо ниво, ако искаме да се спазва и по-надолу, категоричен беше Румен Радев. \r\n \n\t\t\t\t\t\t", "date": "2018.09.15", "title": "Президентът за Младен Маринов: Няма как да подпиша указ, когато не е спазен законът"}
{"url": "http://www.bnews.bg/article/248729-nay_malko_10_zaginali_pri_pozhar_na_korab_kray_indoneziya", "text": "\n Най-малко 10 души загинаха в пожар на кораб край бреговете на Индонезия в петък, съобщи РИА Новости, позовавайки се на агенция Синхуа. \r\n\r\n Информацията за инцидента е от представителя на Националното управление по ликвидиране на последиците от стихийните бедствия. \r\n\r\n Според агенцията, в резултат на спасителната операция службата е успяла да спаси 126 души. \r\n\r\n Причината за инцидента не се съобщава. \r\n \n\t\t\t\t\t\t", "date": "2018.09.15", "title": "Най-малко 10 загинали при пожар на кораб край Индонезия"}
{"url": "http://www.bnews.bg/article/248713-selena_gomes_vlyubena_v_nash_rom_dundurka_bebeta_v_mahalata", "text": "\n Холивудската звезда прегръща, целува и дундурка бебета в махалата \r\n\r\n Целувки, прегръдки. Танци, песни, игри, дундуркане на невръстни ромчета и сълзи на раздяла! Така протича тайната визита на холивудската суперзвезда Селена Гомес в столичен цигански квартал, в който тя се влюбила в ромчета, научи \"България Днес\". \r\n\r\n Преди броени дни по обяд микробус спира насред сърцето на гетото в покрайнините на столицата. От него с розова бандана на главата и бял пуловер слиза красива брюнетка и тръгва по прашните улици. Младежи започват да шушукат, че красавицата подозрително прилича на любимката им Селена Гомес и след кратко суетене отиват при нея.САелена \r\n \n\t\t\t\t\t\t", "date": "2018.09.15", "title": "Селена Гомес влюбена в наш ром, дундурка бебета в махалата"}
{"url": "http://www.bnews.bg/article/248726-100_godini_ot_doyranskata_epopeya", "text": "\n 100 години от Дойранската епопея. Честване и възстановка предстои днес в Троян. \r\n\r\n През есента на 1918-а година три английски, два гръцки и един френски батальон атакуват Девета Плевенска дивизия около Дойран. Най-тежката атака се поема от 34-и и 58-и Троянски полкове. Атаката е отблъсната, а заради пълния разгром англичаните наричат Дойран „окото на Дявола”. \r\n\r\n В чест на събитията преди 100 години днес ще бъдат изградени четири отбранителни линии, бункери и галерии. Инициаторите на честването са заложили на максимална идентичност при възстановката на събитията от 1918-а година.    \r\n \n\t\t\t\t\t\t", "date": "2018.09.15", "title": "100 години от Дойранската епопея "}
{"url": "http://www.bnews.bg/article/248724-vandali_oblecheni_vav_vlast_piyan_obshtinski_savetnik_ot_vmro_rita_bagazha_na_vazrastna_dama_koyato_e_tarsila_pomosht", "text": "\n БиНюз се натъкна на потресаваща случка, описана в множество профили в социалните мрежи, според които общинският съветник от ВМРО Карлос Контрера е ритнал и разпилял най- демонстративно багажа на възрастна дама. Баталните сцени се разиграват на метростанция \"Сердика\", като според описанието на очевидци, жената е оставила багажа си на стълбите, молейки за помощ той да бъде качен.  \r\n\r\n Дамата не получила помощ, а мощен ритник, след когото целият й багаж бил разпилян по стълбите. Обяснението на наглецът от ВМРО било, че било забранено багаж да се оставя на стълбите. \r\n\r\n Свидетели твърдят също, че въпросният извършител на позорния акт е бил във видимо нетрезво състояние, което е било основна предпоставка за агресията.  \r\n\r\n Припомняме ви случая, когато Валери Симеонов упражняваше физическо насилие срещу баби на границата, а към днешна дата представител на ВМРО ги рита по метростанциите. Очевидно патрЕотите имат афинитет към саморазправа с възрастни жени и търсят законност само и единствено у тях. Какво мъжество, какъв патриотизъм!  \r\n\r\n Очакваме компетентните органи да се самосезират и записите от камерите на метростанция \"Сердика\" да бъдат обстойно прегледани. Очакваме вандалът, облечен във власт да понесе последствията за гнусната си постъпка!  \r\n\r\n \r\n\r\n   \r\n \n\t\t\t\t\t\t", "date": "2018.09.15", "title": "ВАНДАЛИ ОБЛЕЧЕНИ ВЪВ ВЛАСТ! Пиян общински съветник от ВМРО рита багажа на възрастна дама, която е търсила помощ!"}
{"url": "http://www.bnews.bg/article/248704-i_dartoto_kote_na_bozhinov_puska_kotva_vav_vratsa", "text": "\n Приятелката на Валери Божинов Биляна най-после наруши десетдневното си интернет мълчанието си и преди минути пусна снимка в социалните мрежи. Сръбкинята се снима в близък план, но по-важното е коментарът под снимката й. Той е от неин приятел, който я пита дали вече е във Враца, а тя отговаря с усмивка, че следващата седмица ще пристигне в града. \r\n \n\t\t\t\t\t\t", "date": "2018.09.15", "title": "И дъртото коте на Божинов пуска котва във Враца"}
{"url": "http://www.bnews.bg/article/248725-slancheva_i_topla_sabota", "text": "\n Днес ще е слънчево с временни увеличения на облачността, предимно средна и висока. \r\n\r\n Ще духа слаб, в Дунавската равнина до умерен северозападен вятър. Максималните температури ще са между 26° и 31°, в София - около 26°. \r\n\r\n По Черноморието ще бъде предимно слънчево с до умерен северозападен вятър. Максимални температури на въздуха: 27-28°. Температурата на морската вода е 24-25°. Вълнението на морето ще е около 2 бала. Над планините ще бъде предимно слънчево с до умерен север-северозападен вятър. Максимална температура на височина 1200 метра около 21°, на 2000 метра – около 13°. \r\n\r\n През нощта над по-голямата част от страната ще бъде предимно ясно, утре - предимно слънчево. Ще има и временни увеличения на облачността, по-значителни над Източна България и там на места, главно в следобедните часове, ще има краткотрайни валежи. В западната половина на страната ще духа слаб до умерен северозападен вятър, в източната – от север-североизток. Минималните температури ще са предимно между 11° и 16°, максималните - между 26° и 31°. \r\n\r\n В понеделник ще има променлива облачност, почти без валежи. Вятърът ще отслабне, в отделни западни райони временно и ще стихне, а в Източна България ще стане от изток-североизток и дневните температури там слабо ще се понижат. През следващите дни над по-голямата част от страната ще преобладава слънчево време, с временни увеличения на облачността. Ще духа слаб източен вятър, в Източна България - до умерен, от изток-североизток. Минималните температури ще са от около 8°-10° до към 15°-16°, максималните - предимно между 23° и 28°. \r\n \n\t\t\t\t\t\t", "date": "2018.09.15", "title": "Слънчева и топла събота"}
{"url": "http://www.bnews.bg/article/248721-puskat_dvizhenieto_po_patya_smolyan_madan_v_nedelya", "text": "\n Движението през затворения участък от от свлачище на пътя Смолян – Мадан ще се възстанови от 16 септември, съобщи областният управител Недялко Славов. Автомобилите ще се пропускат три пъти дневно в определени часове. \r\n\r\n Цялостното пускане на движението по едното пътно платно в зоната на свлачището се планира след 27 септември. Дотогава трябва да се изпълнят допълнителни условия за укрепване на срутищния терен, предписани от проектанта на аварийно-възстановителните дейности. \r\n\r\n Автомобилният трафик ще се разрешава в часовете от 6.30 до 9 часа сутрин, от 12 до 13 и от 16.30 до18.30 часа вечер. \r\n\r\n Приблизително 1.2 млн. лева струват до момента аварийните укрепителни дейности, според информация от Областната администрация. \r\n \n\t\t\t\t\t\t", "date": "2018.09.15", "title": "Пускат движението по пътя Смолян – Мадан в неделя"}
{"url": "http://www.bnews.bg/article/248702-vekilska_i_lyubenova_v_tezhka_voyna_blokiraha_se_v_sotsialnite_mrezhi", "text": "\n Доскорошните приятелки Дияна Любенова и Мариана Векилска били жестоко скарани, издават техни колеги от телевизията. Двете дружки се хванали за косите още в края на миналия тв сезон, а за цялото лято не се чули нито веднъж. Актрисата обаче се държала все едно нищо не е станало и била абсолютен непукист, докато Мариана изпитвала ужас да дели с нея едно работно място, писа „Ретро“. \r\n\r\n През главата й дори се прокрадвали мисли дали да не напусне колектива на „Тази събота“ и „Тази неделя“, но тъй като и бездруго в момента свободните позиции за водещи били кът, със сигурност до края на годината щяла да си наляга парцалките. \r\n\r\n Макар на колегите им от екипа на предаването да им се струвало, че това е обикновена женска кавга, която може да бъде забравена след бутилка вино и дълъг разговор, нещата били далеч по-сериозни. \r\n\r\n Двете колежки едва не си изтрили номерата от телефоните, но пък се блокирали в социалните мрежи, където миналото лято се надпреварваха да качват снимки заедно от общата си почивка край морето, където прекараха близо 2 месеца плътно една до друга. \r\n\r\n През пролетта изтече инфо, че Диана и Мариана се скубали за косите. Случката се разиграла в гримьорната им, а оператори и репортери на медията все още били потресени, че двете звезди паднали толкова ниско. Спорът се водел затова коя първа ще се гримира, след което се стигнало до люта вражда. Любенова направила сечено на колежката си, като взела сакото и обувките, с които Мариана трябвало да се яви в ефир. \r\n\r\n Водещите били глобени за непристойното си поведение, тъй като освен, че си разменяли крясъци, се замеряли с тоалети. \r\n \n\t\t\t\t\t\t", "date": "2018.09.15", "title": "Векилска и Любенова в тежка война! Блокираха се в социалните мрежи"}
{"url": "http://www.bnews.bg/article/248737-kamen_shishmanov_v_studioto_na_barekov_i_bayraktarov_sadebnite_vlasti_v_balgariya_sa_politicheski_podchineni_i_zavisimi_koy_shte_poeme_otgovornostta_za_izgorelite_milioni_v_plovdiv", "text": "\n В предаването \"Бареков и Байрактаров без цензура\", което се излъчва всяка събота от 10:30 ч. по телевизия \"Eвроком\", зам. - председателят на общинския съвет на Пловдив Камен Шишманов коментира милионите, които Община Пловдив плати за неработеща транспортна система. \r\n\r\n Той започна с предистория, като се върна през недалечната 2010 -а година, когато пет големи града: София, Пловдив, Варна, Бургас и Русе бяха определени с целеви финансови европейски средства в размер на около 40 милиона по програма \"Устойчив и интегриран градски транспорт\". Сумата определена за град Пловдив е възлизала на 44 милиона лева, които са били предназначени за изграждане на велоалеи, светофари и безкондукторно таксуване. \r\n\r\n Шишманов назова името на фирмата, спечелила търга, а именно испанската фирма \"Инра\", която както наскоро се разбра е участвала и в поръчка за видеонаблюдение на южната ни граница, което видеонаблюдение спря да работи, малко след като изтече срокът му на гаранция.  \r\n\r\n Същата е съдбата и на информационните табла в Пловдив, също на въпросната фирма. Те са изгорели при самото включване и Шишманов отбеляза, че на практика са изгорели около 22 милиона лева.   \r\n\r\n Зам. - председателят допълва, че фирмата производител е отказала да бъде направен ремонт на информационните табла, с извинението, че тяхната работа е свършена и подписа на Борислав Кръстев от \"Организация и контрол на транспорта\" вече фигурира върху договора с фирмата.  \r\n\r\n Шишманов направи равносметка: Фирма \"Инра\" е получила парите си, остават с чисто име, пловдивчани обаче нямат безкондукторно таксуване, \"паметниците\" стоят по спирките неизползваеми, информационните табла мълчат и хващат ръжда и всичко това за 44 милиона! \r\n\r\n Шишманов смята също, че когато се даде гласност на проблем с такива мащаби, прокуратурата незабавно трябва да се самосезира. Той изрази притеснение, че съдебните власти в България са политически подчинени и зависими.  \r\n\r\n Байрактаров даде пример с минал случай, в който депутатка от Самоков е била принудена да се откаже от поста си, заради проблем със спирка за 2000 лева. В случая с Пловдив говорим за 44 милиона, а Иван Тотев остава безнаказан. Шишманов си обяснява това с \"въртене в омагьосан кръг\", в който както спомена по- рано съдът е политически зависим. Той допълни, че България е в абсолютна безизходица. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.09.15", "title": "Камен Шишманов в студиото на Бареков и Байрактаров: Съдебните власти в България са политически подчинени и зависими! Кой ще поеме отговорността за \"изгорелите\" милиони в Пловдив? "}
{"url": "http://www.bnews.bg/article/248712-veneta_raykova_kavanch_ne_me_zadovolyava_tarsya_drug", "text": "\n Венета Райкова съвсем го закъса! След развода с Тишо водещата на \"Папараци\" вече осем месеца си търси нов мъж, но без успех. Райкова сама признава, че няма търпение най-накрая да си намери любим. Животът й е скучен и прекарва времето основно на работа и у дома. Затова Венета се зарадва на късметче от кафе, което й вещае нова любов. \r\n\r\n \"Еее, хайде де! Откога я чакам тая любов!! Осем месеца съм сама!!\", няма търпение Венета. Заради липсата на романтика в ежедневието й водещата е започнала да гледа турски сериали. \r\n\r\n \"Щом започнах да прекарвам вечерите си в компанията на Къванч, значи е време да се появи тая любов\", надява се Райкова. \r\n \n\t\t\t\t\t\t", "date": "2018.09.15", "title": "Венета Райкова:  Къванч не ме задоволява, търся друг "}
{"url": "http://www.bnews.bg/article/248727-navarshvat_se_10_g_ot_falita_na_leman_bradars", "text": "\n Навършват се 10 години от фалита на нюйоркската инвестиционна банка „Леман Брадърс”, който доведе до най-тежката икономическата криза в света от 30-те години на миналия век. \r\n\r\n Това е най-големият фалит в американската история. На Уолстрийт Дау Джоунс се срина с 500 пункта, което бе най-големият спад след терористичните нападения срещу кулите близнаци през 2001 година.   \r\n\r\n Банката остави „неплатена сметка” за 691 милиарда долара и 25 хиляди служители на улицата. Според бивши дилъри в „Леман Брадърс”  шефовете ѝ отдавна са били предупредени за прекомерните рискове, които поемат, за да увеличат печалбите си в краткосрочен план, отбелязва Франс прес. \r\n\r\n В интервю за агенцията бившият управляващ директор на Международния валутен фонд Доминик Строс-Кан заявява, че надигането на популизма е пряко следствие от финансовата криза, последвала фалита на „Леман”, чието управление е облагодетелствало неравенствата и е допринеспо за влизането на Доналд Тръмп в Белия дом. \r\n \n\t\t\t\t\t\t", "date": "2018.09.15", "title": "Навършват се 10 г. от фалита на „Леман Брадърс”"}
{"url": "http://www.bnews.bg/article/248723-poreden_akt_na_agresiya_studenti_se_biha_v_blagoevgrad_chetirima_sa_s_porezni_rani", "text": "\n Четирима студенти-чужденци са с порезни рани от счупени стъкла след сбиване рано тази сутрин в общежитието на Американския университет в България в Благоевград, предаде БГНЕС. \r\n\r\n В сбиването са участвали около 15 души. Конфликтът е започнал още с излизането от нощен клуб в Благоевград и е продължил в общежитието. Сигналът е бил получен към 4 часа от Първи корпус на студентски комплекс „Скаптопара” на АУБ. Отзовали са се четири патрулки и линейка на спешна помощ.  \r\n\r\n В резултат е счупена стъклена врата на комплекса. От падналите стъкла порезни рани са получили румънка, рускиня и монголец. Порезната рана на румънката е на шията. Нараняванията на останалите двама са по ръцете. \r\n\r\n Малко преди това сбиване е имало още едно. То е станало пред дискотека, където младеж е ударен с бутилка по главата. \r\n\r\n От началото на учебната година на 1-ви септември в Благоевград е имало сбивания пред дискотеки с участието и на студенти от Югозападния Университет. По-рано младежи се биха, като си нанесоха удари по главата с бутилки и дървени предмети. Имаше пострадали, един от които беше с полуоткъснато ухо.  \r\n \n\t\t\t\t\t\t", "date": "2018.09.15", "title": "ПОРЕДЕН АКТ НА АГРЕСИЯ! Студенти се биха в Благоевград, четирима са с порезни рани"}
{"url": "http://www.bnews.bg/article/248720-detsa_goryat_kozhata_si_za_da_poluchat_valshebni_sili", "text": "\n Нов вид опасна игра застрашава българските деца. Това предупредиха лекари от Клиниката по изгаряния в \"Пирогов\". За да придобият магични сили, момиченца палят котлони и печки, докато родителите им спят. Идеята тръгнала от популярен детски филм. \r\n\r\n Това не е първата опасна игра, която става популярна у нас. Преди това особено нашумели бяха предизвикателствата със сол и лед, търсенето на скрито съкровище и лъжицата канела.    \r\n\r\n \"Сегашното поколение расте по този начин, че му е насадена една идея на предизвикателството. Всичко е състезание, конкуренция. Днес децата имат един социален живот, който изисква едно голямо перчене\", коментира известният влогър Стан.  \r\n\r\n \"Нашият син е на 9 години. Единият случай беше харчене на пари от кредитна карта. Сумата не беше никак малка. Имаше и друг случай, който много ме притесни. Имаше един период, в който той постоянно ме питаше дали може да лети. Беше гледал детски филмчета, в които героите притежаваха магически сили\", разказа на свой ред Жени Калканджиева.   \r\n\r\n Трябва да се следи какво прави детето, да си до него и да чуеш всичко, което то иска да сподели с теб\", допълни Деян Благоев.  \r\n \n\t\t\t\t\t\t", "date": "2018.09.15", "title": "Деца горят кожата си, за да получат вълшебни сили "}
{"url": "http://www.bnews.bg/article/248703-maya_ilieva_nay_posle_se_radeli_s_tlennite_ostanki_na_zhoro_iliev", "text": "\n Мая Илиева пазила урна с част от тленните останки на Георги Илиев от смъртта му през 2005 г. до днес. Сантименталният за нея предмет я придружавал навсякъде по света – и по време на престоя й в България, и когато пътува за по няколко месеца до Доминикана, писа „Ретро“. \r\n\r\n В памет на фаталната 13-а годишнина от убийството му в Слънчев бряг вдовицата на Главния решила да разпръсне остатъка от праха му над любимите му заливи на Черно море завинаги. \r\n\r\n Дните, които Мая избрала за ритуала, били точно около 25 август – датата на неговото покушение. Още приживе Жоро споделял пред нея и пред майка си Венка, че имал лошо предчувствие и знаел, че не бил любимец на Господ, който не му бил отредил дълъг живот. \r\n\r\n По време на тези разговори заявявал пред двете най-важни жени в живота си, че искреното му желание било да бъде кремиран, а прахът му да бъде разпръснат по сантименталните и важни за него места от детството, юношеството и живота му на зрял мъж. \r\n\r\n През всичките години Мая не намирала сили да се раздели окончателно със съпруга си. Тази година се решила на важната крачка, като брат й бил неотлъчно до нея. \r\n \n\t\t\t\t\t\t", "date": "2018.09.15", "title": "Мая Илиева най-после се радели с тленните останки на Жоро Илиев"}
{"url": "http://www.bnews.bg/article/248718-holandiya_izgoni_rusnatsi_za_opit_da_haknat_laboratoriyata_analizirala_probi_po_skripal", "text": "\n Холандските власти са арестували и експулсирали двама предполагаеми руски агенти, заподозрени в опит за хакерска атака срещу лаборатория в Швейцария, която извършва тестове на химически оръжия за ООН. Това потвърди швейцарското правителство. То е извикало руския посланик, за да изрази протест, предаде Асошиейтед прес, цитирана от БТА. \r\n\r\n Москва бързо отхвърли обвинението – поредното западно твърдение за руски шпионаж и други актове на намеса. Този път предполагаемата мишена е била лабораторията в Шпиц, която анализира проби от отравянето през март на бившия руски агент Скрипал и дъщеря му в Англия.  \r\n\r\n Официалното потвърждение дойде, след като холандският в. \"Ен Ер Се Ханделсблат\" и швейцарският в. \"Тагес Анцайгер\" съобщиха, че двама руснаци, заподозрени, че са агенти на военното разузнаване ГРУ, са били изгонени от Холандия по-рано тази година в резултат на съвместно разследване на няколко европейски служби. Според медиите двамата мъже били арестувани в Хага през пролетта, по подробности не бяха съобщени.  \r\n\r\n Швейцарската Федерална разузнавателна служба вчера потвърди, че е работила активно с британските и холандските си партньори по случая, но също не разкри подробности. \"Швейцарските власти знаят за случая с руските шпиони, разкрити в Хага и експулсирани от същото място\", заяви в имейл говорителката Изабеле Грабер. Тя подчерта, че службата е помогнала за \"предотвратяването на незаконни действия срещу швейцарска инфраструктура с критично значение\", но отказа по-нататъшен коментар по случая. \r\n\r\n Швейцарската прокуратура заяви, че \"две лица, замесени в опита за хакерска атака\", са били разкрити по време на по-широко разследване на предполагаем \"политически шпионаж\", започнало през март 2017 г. \r\n\r\n Външното министерство на Швейцария съобщи, че е извикало руския посланик, за да протестира срещу този опит за хакерска атака и настоя Русия \"незабавно да прекрати шпионските си действия на швейцарска земя\".   \r\n\r\n Първият дипломат на Русия обаче се присмя на забавянето, с което подобна новина е излязла в публичното пространство, отбелязва Асошиейтед прес.   \r\n\r\n \"Не мога да допусна, че подобна случка, в която са участвали специалисти от три западни страни, може да остане извън полезрението на масмедиите\", заяви саркастично министърът на външните работи Сергей Лавров пред репортери след срещата с германския си колега Хайко Маас вчера в Берлин. \r\n\r\n ТАСС цитира говорителя на руското посолство в Швейцария Станислав Смирнов, който нарече медийната информация \"абсурдна измислица\". \"Смятаме, че това е нова антируска фалшива история, измислена от западните медии. Това е абсурдно, просто още едни безпочвени твърдения\", каза той.   \r\n\r\n Холандското министерство на отбраната е отказало коментар.   \r\n \n\t\t\t\t\t\t", "date": "2018.09.15", "title": "Холандия изгони руснаци за опит да хакнат лабораторията, анализирала проби по „Скрипал”"}
{"url": "http://www.bnews.bg/article/248722-vzimat_merki_po_strogi_zakoni_sreshtu_izbivaneto_na_patya_iskat_eksperti", "text": "\n По-строги закони и санкции за шофьорите-убийци без книжки. Това поиска адвокат Марин Марковски пред Нова телевизия. \r\n\r\n За всяко зловредно действие трябва да има сериозни санкции, каза той. По думите му, у нас не става въпрос за война на пътя, а за: \"клане на пътя\". Трябва да се предвижда затвор, убеден е Марковски. \r\n\r\n Проблемът не е в това, че тези хора карат без правоспособност, а че не са санкционирани по начин, че да спрат, коментира Алекси Стратиев - експерт по пътна безопасност по темата за жертвите на пътя. Не трябва тези шофьори да бъдат наказвани само с глоба, каквато е практиката. Като алтернатива на глобата трябва да има и друга санкция, според Стратиев. \r\n\r\n Очаква се нов закон срещу убийците на пътя. За рецидивистите на пътя, той иска сериозни мерки. На основните пътни артерии трябва да има система от технически средства за контрол на пътната безопасност, а не полицаи на смяна. \r\n \n\t\t\t\t\t\t", "date": "2018.09.15", "title": "ВЗИМАТ МЕРКИ! По-строги закони срещу избиването на пътя искат експерти"}
{"url": "http://www.bnews.bg/article/248719-chetiri_zhertvi_sled_uragana_florans_v_sasht", "text": "\n Ураганът „Флорънс” взе четири жертви в щата Северна Каролина преди да отслабне до тропическа буря. Стихията удари вчера сутринта атлантическото крайбрежие на САЩ. \r\n\r\n Полицията съобщи за първите жертви на стихията, майка и нейното бебе, убити от паднало дърво върху къщата им в Уилмингтън, около осем часа след навлизането на Флорънс на сушата. Бащата на детето е в болница. \r\n\r\n В Пендър Каунти жена почина от инфаркт, след като отломки, блокирали пътищата, попречиха на парамедиците да стигнат до нея. \r\n\r\n Четвърти човек е загинал в Лънор Каунти, опитвайки се да включи генератора си. \r\n\r\n Националният център за ураганите в Маями снощи съобщи, че силата на „Флорънс” е намаляла до тропическа буря, но предупреди, че все още се очакват животозастрашаващи пориви на вятъра и катастрофални наводнения в части от Северна и Южна Каролина. \r\n\r\n Центърът на „Флорънс” вече е на около 45 км североизточно от Мъртъл Бийч, Южна Каролина, с постоянна скорост на вятъра 110 км/ч., съобщи Ройтест, цитирана от БТА. Прогнозата е за значително отслабване на стихията през уикенда и в началото на седмицата, докато Флорънс навлиза навътре в сушата все по-бавно, поради което се очакват проливни дъждове дни наред. \r\n\r\n Властите съобщиха вчера, че 722 000 потребители - домакинства и бизнеси, са останали без ток. \r\n\r\n „В сряда ни евакуираха в местна гимназия, където заедно с още около 400 души прекарахме нощта”, пише български студент, зрител на bTV, който се намира в Северен Мъртъл Бийч. \r\n\r\n „За нас се грижеха екип от професионалисти по подобни бедствия, като получихме храна и вода. След това новините за урагана бяха, че в нашия район ще бъде по-слаб и бяхме приютени в магазина, в кото работя. Тук съм заедно с още щестима българи, шестима румънци, едно момиче от Черна гора и по едно момче от Косово и Молдова. Спим на пода в залата за срещи на втория етаж, но е по-удобно отколкото на пода в коридора на гимназия. \r\n\r\n Разбира се, късметлии сме, че не се намираме в Северна Каролина, където положението е най-зле. Надявам се в следващите 2-3 дена всичко да отмине.” \r\n\r\n Очаква се президентът Доналд Тръмп да посети следващата седмица районите, засегнати от урагана, но след като бъде установено, че посещението му няма да попречи на спасителните или възстановителни операции, уточняват от Белия дом. \r\n \n\t\t\t\t\t\t", "date": "2018.09.15", "title": "Четири жертви след урагана „Флорънс” в САЩ"}
{"url": "http://www.bnews.bg/article/248732-nasa_izstrelva_lazeren_satelit", "text": "\n Броени часове остават до новата космическа мисия на НАСА, която ще използва лазери, за да измери истинската плътност и големина на топящите се ледени шапки на Земята, съобщават БГНЕС и АФП. \r\n\r\n Американската космическа агенция ще изстреля сателита ICESat-2, който е оборудван с лазерната система ATLAS. \r\n\r\n Високотехнологичното оборудване ще позволи на учените много точно да определят кои са рисковите зони в полярния кръг с оглед на глобалното затопляне, твърди Ричард Слонакър от НАСА. \r\n\r\n Сателитът ще бъде изстрелян от военновъздушната база „Ванденберг“ в Калифорния като прогнозата е времето над района да е подходящо за старт на мисията. \r\n \n\t\t\t\t\t\t", "date": "2018.09.15", "title": "НАСА изстрелва лазерен сателит"}
{"url": "http://www.bnews.bg/article/248717-zlatnite_momicheta_se_sastezavat_dnes_v_mnogoboya_pri_ansamblite", "text": "\n Продължава Световното първенство по художествена гимнастика в София. Днес е надпреварата в многобоя при ансамблите. По регламент първите три ансамбъла в многобоя получават квота за Олимпиадата в Токио през 2020-а година. \r\n\r\n В утрешния последен ден са финалите при ансамблите. Световното първенство ще бъде закрито с гала спектакъл в зала \"Арена Армеец\". Очаква се финалите да бъдат посетени от над 9 хиляди зрители. \r\n\r\n   \r\n\r\n Българските гимнастички спечелиха сребърен медал в отборната надпревара. Вчера Катрин Тасева завърши на шесто място в многобоя в индивидуалната надпревара. Другата ни представителка Невяна Владинова остана 15-а. \r\n \n\t\t\t\t\t\t", "date": "2018.09.15", "title": "\"Златните\" момичета се състезават днес в многобоя при ансамблите"}
{"url": "http://www.bnews.bg/article/248731-turtsiya_osadi_balgarka_za_propaganda_na_terorizam", "text": "\n Съдът за тежки престъпления в турския град Айдън е осъдил на 1 година и 10 месеца затвор българката Мира Яшар Селямоглу, съобщи в. \"Миллиет\", цитиран от БТА. \r\n\r\n Младата жена бе задържана преди около година от турската полиция в град Дидим, докато бе на почивка с приятеля си - британски гражданин. Той също е с присъда. Тогава те бяха обвинени, че се опитвали да прехвърлят нелегално у нас сподвижници на Фетуллах Гюлен. \r\n\r\n Гюлен е сочен за организатор на опита за преврат в Турция миналата година. Тогава бяха арестувани и шестима турски граждани, сред които и дете. \r\n \n\t\t\t\t\t\t", "date": "2018.09.15", "title": "Турция осъди българка за пропаганда на тероризъм"}
{"url": "http://www.bnews.bg/article/248716-chetiri_zhertvi_sled_uragana_florans_v_sasht", "text": "\n Ураганът „Флорънс” взе четири жертви в щата Северна Каролина преди да отслабне до тропическа буря. Стихията удари вчера сутринта атлантическото крайбрежие на САЩ. \r\n\r\n Полицията съобщи за първите жертви на стихията, майка и нейното бебе, убити от паднало дърво върху къщата им в Уилмингтън, около осем часа след навлизането на Флорънс на сушата. Бащата на детето е в болница. \r\n\r\n В Пендър Каунти жена почина от инфаркт, след като отломки, блокирали пътищата, попречиха на парамедиците да стигнат до нея. \r\n\r\n Четвърти човек е загинал в Лънор Каунти, опитвайки се да включи генератора си. \r\n\r\n Националният център за ураганите в Маями снощи съобщи, че силата на „Флорънс” е намаляла до тропическа буря, но предупреди, че все още се очакват животозастрашаващи пориви на вятъра и катастрофални наводнения в части от Северна и Южна Каролина. \r\n\r\n Центърът на „Флорънс” вече е на около 45 км североизточно от Мъртъл Бийч, Южна Каролина, с постоянна скорост на вятъра 110 км/ч., съобщи Ройтест, цитирана от БТА. Прогнозата е за значително отслабване на стихията през уикенда и в началото на седмицата, докато Флорънс навлиза навътре в сушата все по-бавно, поради което се очакват проливни дъждове дни наред. \r\n\r\n Властите съобщиха вчера, че 722 000 потребители - домакинства и бизнеси, са останали без ток. \r\n\r\n „В сряда ни евакуираха в местна гимназия, където заедно с още около 400 души прекарахме нощта”, пише български студент, зрител на bTV, който се намира в Северен Мъртъл Бийч. \r\n\r\n „За нас се грижеха екип от професионалисти по подобни бедствия, като получихме храна и вода. След това новините за урагана бяха, че в нашия район ще бъде по-слаб и бяхме приютени в магазина, в кото работя. Тук съм заедно с още щестима българи, шестима румънци, едно момиче от Черна гора и по едно момче от Косово и Молдова. Спим на пода в залата за срещи на втория етаж, но е по-удобно отколкото на пода в коридора на гимназия. \r\n\r\n Разбира се, късметлии сме, че не се намираме в Северна Каролина, където положението е най-зле. Надявам се в следващите 2-3 дена всичко да отмине.” \r\n\r\n Очаква се президентът Доналд Тръмп да посети следващата седмица районите, засегнати от урагана, но след като бъде установено, че посещението му няма да попречи на спасителните или възстановителни операции, уточняват от Белия дом. \r\n \n\t\t\t\t\t\t", "date": "2018.09.15", "title": "Четири жертви след урагана „Флорънс” в САЩ"}
