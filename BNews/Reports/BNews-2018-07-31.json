{"url": "http://www.bnews.bg/article/246178-narkoskandal_izbuhna_mezhdu_mareshki_i_karakachanov_dvamata_se_sadyat_zaradi_obvineniya_v_upotreba_na_droga", "text": "\n \r\n\r\n Двустранни нападки за зависимост от наркотици витаят в медийното пространство от няколко дни. Днес лидерът на ВМРО дори обяви, че си е направил тест за хероин и кокаин във ведомствената ВМА и гордо подчерта в ефира на bTV, че резултатът бил отрицателен. \r\n\r\n \r\n\r\n \"Този господин с жълтите панталонки (б.р Веселин Марешки) намекна, че злоупотребявам с прахообразни лекарства. Аз съм си направил тест за наркотици и ще го съдя\", закани се лидерът на ВМРО пред bTV. \r\n\r\n \"Няма как да говориш такива тъпотии, освен ако не си злоупотребил с определени хапчета\" \r\n\r\n BNews припомня, че преди дни лидерът на \"Воля\" призовава \"този екземпляр Красимир Каракачанов да мисли, преди да говори\". Причината беще материал в пресата, че вицепремиерът казал, че народът забравя всичко след третата ракия.  \r\n\r\n \"Мисленето не е силната му черта. Поне да мълчи, ясно е, че алкохолът му е много\", продължи в същия  просташки тон тогава Марешки. Да спре да си пие праховите хапчета\", каза в заключение той.  \r\n\r\n \r\n\r\n Очевидно в тази коалиция има някакъв генерал проблем и поведението на съставляващите започва да излиза извън границите на нормалното. Притеснени потребители започнаха да коментират фактите и да задават своите въпроси. Ето и един от тях: \r\n\r\n Valeri Tarandov  \r\n\r\n Единият вицепремиер си правел тестове за наркотици, другият щял да скача от мост с релса на врата... Това нормално ли е? \r\n \n\t\t\t\t\t\t", "date": "2018.07.31", "title": "НАРКОСКАНДАЛ ИЗБУХНА МЕЖДУ МАРЕШКИ И КАРАКАЧАНОВ! Двамата се съдят заради обвинения в употреба на дрога!"}
{"url": "http://www.bnews.bg/article/246172-zhan_klod_van_dam_v_gey_skandal", "text": "\n Екшън звездата Жан-Клод Ван Дам отнесе остра критика от обществеността след като неудачно се пошегува с гей браковете в ефира на токшоуто \"On n'est pas couchе\", в който актьорът се срещна с френския министър Марлен Шапа, държавен секретар за равенство между половете , съобщава NME. Ван Дам каза, че жените, по негово мнение, трябва да раждат, а мъжете - да печелят пари. След това Шапа пита актьора за неговото отношение към гей браковете. Звездата неловко се пошегува - \"Това е, когато мъже се женят за други мъже? Мъжете се женят, жените се омъжват, кучета се женят. Всички се женят и всички се развеждат.\", каза актьорът, добавяйки, че и той има приятели гей. \r\n\r\n Министърът каза в отговор, че гейовете са тормозени и бити, а трябва да бъдат третирани с уважение и да не се сравняват с кучетата. Ван Дам отговори, че е съгласен, но не във всичко. \"Ако жените се женят за жени, а мъжете - за мъжете, откъде ще идват децата?\", попита актьора. След това предаване представители на канал LCI съобщиха, че френският Висш съвет за аудио визуална продукция е получил повече от 20 жалби от зрители по този въпрос. Много потребители в социалните мрежи нарекоха Ван Дам „хомофоб“, пише LifeOnline.bg. \r\n  \r\n \n\t\t\t\t\t\t", "date": "2018.07.31", "title": "Жан-Клод Ван Дам в гей скандал"}
{"url": "http://www.bnews.bg/article/246176-i_milan_se_izgavri_s_levski_dalgoochakvaniyat_mach_po_sluchay_rozhdenieto_na_gundi_se_otlaga", "text": "\n Дългоочакваният мач по случай 75-годишнината от рождението на легендата Георги Аспаруов - Гунди няма да се състои на 11 август, като се отлага на този етап за есента. Италианският гранд Милан също \"върза тенекия\" на \"сините\", както по-рано през месеца стори и аржентинският колос Бока Хуниорс. \r\n\r\n Воденият от Дженаро Гатузо отбор, който е на турне в САЩ до 5 август, е променил плановете си, като в деня, в който трябваше да пристигне в София, ще гостува на Реал Мадрид. \r\n\r\n Милан е поканен да участва на турнира \"Трофео Бернабеу\" по случай 60-годишнината от финала в Купата на Европейските шампионите между двата клуба през 1958 година, когато \"кралете\" печелят с 3:2. \r\n\r\n Това ще вкара направо в шок шефовете на \"Герена\" и най-вече организаторите на събитието - Moko Solution, които продават от два месеца билети за мача с Бока, а от 12 дни и за мача с \"червено-черните\", като беше направена и мегареклама за събитието. На този етап близо 20 000 билета вече са изкупени или резервирани от феновете на 26-кратните шампиони на България.  \r\nПо информации на sportal.bg ръководството на столичани само ще бере срам от подигравките при евентуален провал, но няма да има финансова загуба, тъй като договорите подписват представителите на фирмата, която организира събитието.  \r\n\r\n Както е известно, от месец май организаторите на празника продават билети заспектакъла с гранда от Буенос Айрес, който трябваше да се играе на 19 август, но на 9 юли беше обявено, че шампионът на Аржентина е отказал пътуването си до Стария континент, където първо трябваше да играе с Барселона на турнира \"Жоан Гампер\". Това поне беше обяснението на организаторите, които започнаха спешни преговори с Милан, който евентуално да дойде на 11 август, тъй като на 20 август стартира Серия\"А\". Интересното е, че на 17 юли от Бока Хуниорс обявиха, че с най-голямо удоволствие ще участва на празника на Барселона на \"Камп Ноу\". Тогава собственикът на Moko Solution Димитър Дамянов заяви, че няма място за притеснение, тъй като идва по-голям отбор от любимия тим на Диего Марадона, какъвто безпорно е Милан, но няма да има промени на датите. \r\n\r\n Италианският гранд обаче има мачове от груповата фаза на Лига Европа, което прави почти невъзможен шанса двата тима да се срещнат, когато грандът от Милано е в пълен състав. Най-вероятно съставът на Гатузо ще дойде в София, ако въобще дойде, когато има мачове на националните отбори, а голямата част от звездите на седемкратния шампион на Европа са със своите национални отбор. \r\n\r\n Интересното е, че организаторите на събитието се договориха с \"росонерите\" в момент, когато Милан нямаше собственик и не се знаеше кой командва парада. Новият собственик - Хедж фондът \"Елиът Мениджмънт“ пое контрола над 18-кратния шампион на Италия, след като китаецът Йонхон Ли не успя да си плати задълженията на 10 юли. Още веднага беше обявен нов президент, нов борд на директорите, нов спортен директор, като беше върнат старият адвокат на клуба, а още много позиции бяха променени.  \r\n\r\n Цялостното обновяване на \"росонерите\", които през това време бяха върнати и в Лига Европа, явно е оказало влияние и Милан няма да пътува за София.  \r\n\r\n Или просто казано: заради Барселона и Реал Мадрид Левски стана за резил. Най-лошото е, че паметта на най-голямата легенда на \"сините\" Георги Аспарухов няма да бъде почетена, както подобава, а хиляди левскари отново останаха най-вече излъгани и разочаровани.  \r\n \n\t\t\t\t\t\t", "date": "2018.07.31", "title": "И Милан се изгаври с Левски! Дългоочакваният мач по случай рождението на Гунди се отлага"}
{"url": "http://www.bnews.bg/article/246177-tsirk_i_smyah_simeonov_obeshta_skacham_ot_burgaskiya_most_s_relsa_na_vrata_i_se_davya_ako", "text": "\n \r\n\r\n \"Трябва да има последователност в поведението на всеки индивид и на всеки орган. Министерски съвет има решение за приоритетно подпомагане на изграждането на втори лифт. Така че задължително трябва да обжалваме\", заяви пред \"Сега\" Симеонов. \r\n\r\n И даде заявка, попитан какви ще бъдат действията на кабинета, ако и следващата инстанция потвърди решението. \r\n\r\n \r\n\r\n Лидерът на НФСБ обясни, че не вижда логика правителството да търси среща с представители на природозащитните организации, които протестираха месеци заради решението на кабинета.   \r\n\r\n \"Ние в момента имаме проблем със съдебно решение, а не с природозащитниците\", каза той.  \r\n\r\n Преди два дни ВАС отмени решението на правителството, взето в края на миналата година, за частично изменение в плана за управление на Национален парк \"Пирин\". Симеонов и екоминистър Нено Димов бяха инициаторите на това изменение с мотива, че така ще се даде зелена светлина за строителството на втори кабинков лифт в ски зоната в Банско. Но и за екозащитниците, които обжалваха това решение, а оказа се и за магистратите от ВАС правителството отваря вратата за строителство и на ски писти, както и за водохващания за захранването им с изкуствен сняг. И това - без екологична оценка. \r\n \n\t\t\t\t\t\t", "date": "2018.07.31", "title": "ЦИРК И СМЯХ! Симеонов обеща: Скачам от бургаския мост с релса на врата и се давя, ако... "}
{"url": "http://www.bnews.bg/article/246171-sastoyanieto_na_demi_lovato_se_vloshava_sled_kato_predrusa_s_heroin", "text": "\n Състоянието на бившата старлетка на Дисни Деми Ловато е влошено. Това съобщиха запознати пред сайта TMZ. По думите им, изпълнителката на Tell Me You Love Me поддържа висока температура, придружена с гадене, макар че през последните няколко дни се чувствала по-добре. Все още не е ясно и кога Ловато ще бъде изписана от лечебното заведение в Ел Ей. \r\nМеждувременно стана ясно, че сред хората, посетили певицата в болницата, е бившият ѝ приятел Уилмър Валдерама. Актьорът и Ловато бяха заедно 6 години, преди да сложат окончателно край на връзката си през 2016 г. Според източници на сп. People звездата от Шеметни години прекарал няколко часове, без да се отдели от бившата си изгора в кликината. \r\nПрипомняме, че Ловато бе приета по спешност в болница в началото на миналата седмица, а до хоспитализирането ѝ се стигнало след предозиране с хероин, твърдят източници на TMZ. \r\n„Деми иска да благодари на всички, които я подкрепиха, за тяхната любов и молитви. Част от информацията, която бе разпространена, не е коректна, а семейството ѝ моли да няма спекулации относно здравето ѝ. Сега възстановяването на Деми е най-важното нещо“, каза неин говорител ден след като звездата на Дисни бе приета по спешност. \r\nСамо преди месец самата певица призна, че е прекратила 6-годишния си период на трезвеност. Изповедта си тя направи като пусна песента Sober, пише Монитор. \r\n  \r\n \n\t\t\t\t\t\t", "date": "2018.07.31", "title": "Състоянието на Деми Ловато се влошава, след като предруса с хероин "}
{"url": "http://www.bnews.bg/article/246175-pesen_za_zavoya_na_amerika_kam_rusiya_vzrivi_internet_tramp_vseki_den_tseluva_zadnika_na_putin_e_samo_chast_ot_skandalniya_tekst_video", "text": "\n Световноизветсната комедиантка Рита Брент взриви мрежа с последното си изпълнение. В профила си тя публикува видео запис, на който изпълнява песен, озаглавена \"Тръмп е влюбен в Путин\".  \r\n\r\n В текста са използвани редица нецензурни думи, но посланието е еднозначно - американците не са съгласни с затоплянето на отношението между президентите на САЩ и Русия. \r\n\r\n В случая вината се хвърля върху Доналд Тръмп, който по думите на изпълнителката \"си плаща, за да получи уважението на Путин, без основание\". \r\n\r\n Американският президент е опреден още като \"изменник\", предполага се на националните интереси.  \r\n\r\n На финала на песента Рита Брент се моли за импийчмънт на президента и поемане на държавата в нова посока. \r\n\r\n \r\n\r\n \r\n  \r\n \n\t\t\t\t\t\t", "date": "2018.07.31", "title": "ПЕСЕН ЗА ЗАВОЯ НА АМЕРИКА КЪМ РУСИЯ ВЗРИВИ ИНТЕРНЕТ! Тръмп всеки ден \"целува задника\" на Путин, е само част от скандалния текст! (ВИДЕО)"}
{"url": "http://www.bnews.bg/article/246174-naprezhenie_v_otnosheniyata_mezhdu_london_i_bryuksel_shte_ima_li_sdelka_za_brekzit_ili_ne", "text": "\n Министърът на външните работи на Великобритания Джеръми Хънт призова Германия и Франция да убедят Еврокомисията в необходимостта да се придържа към прагматичен подход към преговорите за Brexit, предаде БГНЕС. \r\n\r\n В противен случай, каза Хънт в интервю пред в. „Ивнинг стандарт“, твърде голяма е вероятността Лондон и Брюксел така и да не сключат споразумение за условията за напускането на Великобритания. \r\n\r\n „Франция и Германия трябва решително да заявят на Европейската комисия, че трябва да се договорим за прагматичен и благоразумен изход от преговорите, който ще защити хората и от двете страни на Ла Манша, защото след всяко работно място, изгубено във Великобритания, ще последва загуба на работни места в Европа, ако Brexit не протече така, както трябва“. \r\n\r\n По думите на шефа на Форин офис „вероятността от излизане без сделка нараства с всеки изминат ден, докато не видим промени в подхода от страна на Еврокомисията“. Тази институция според Хънт „се придържа към мнението, че на нея ѝ е необходимо да изчака известно време и Великобритания да се съгласи“. „Това е просто дълбоко неразбиране за нас като страна“, констатира министърът. \r\n\r\n „Съществува реален шанс за оттегляне от споразумението без сделка. Всички вярват, че „не, не, не – това никога няма да се случи“. Всъщност това може да се случи“, подчерта Хънт. \r\n \n\t\t\t\t\t\t", "date": "2018.07.31", "title": "НАПРЕЖЕНИЕ В ОТНОШЕНИЯТА МЕЖДУ ЛОНДОН И БРЮКСЕЛ! Ще има ли сделка за Брекзит или не?"}
{"url": "http://www.bnews.bg/article/246163-malka_zvezda_ot_glasat_na_balgariya_shte_pee_na_mis_chernomorets_snimki", "text": "\n Едно от откритията на музикалния формат „Гласът на България“ - Калина Енчева ще бъде специален гост на конкурса Мис Черноморец тази събота от 20:30 часа. Гостите на събитието ще имат възможността да се насладят на нейни изпълнения между отделните турове. \r\n\r\n Китното морско градче отново ще има възможност да има свое лице, изборът на което ще се случи в едно от най-посещаваните заведения - Maison’s, намиращо се в началото на плаж „Тополите“ на популярния къмпинг „Градина“. \r\n\r\n Припомняме, че последната Мис Черноморец Неделина Маргенова имаше възможността да представя курорта в националната надпревара Мис България, нищо чудно и следващата и последователка да има нейния шанс. \r\n\r\n \r\n \n\t\t\t\t\t\t", "date": "2018.07.31", "title": "Малка звезда от „Гласът на България“ ще пее на „Мис Черноморец“(СНИМКИ)"}
{"url": "http://www.bnews.bg/article/246149-biybar_popari_fenovete_si_kray_s_novite_pesni_do_svatbata", "text": "\n Канадският певец Джъстин Бийбър е решил да не пуска своя нова продукция на пазара до сватбата си с Хейли Болдуин, съобщава Контактмюзик. \r\n\r\n Двадесет и четири годишният изпълнител току-що издаде новото си парче \"No Brainer\" с диджей Калед, но призна, че до венчавката му няма да зарадва феновете си с нови песни. Джъстин искал да се съсредоточи през това време върху връзката си с годеницата Хейли Болдуин. \r\n\r\n Бийбър направи сватбено предложение на 21-годишната манекенка по-рано този месец, след като излизаха заедно по-малко от половин година. Експерти предполагат, че петият студиен албум на поп звездата ще бъде с религиозно съдържание. \r\n \n\t\t\t\t\t\t", "date": "2018.07.31", "title": "Бийбър попари феновете си: Край с новите песни до сватбата!"}
{"url": "http://www.bnews.bg/article/246131-hakeri_iskat_200_evro_otkup_za_profila_na_yuliyan_vergov", "text": "\n Хакери удариха профила на Юлиян Вергов в инстаграм и му поискаха 200 евро откуп. А от пост на Владимир Карамазов се разбира, че парите са били платени, но профилът на Вергов не е бил възстановен. \r\nПрофилът на Вергов бе заличен преди седмица от хакери. За случката  сподели самият той във фейсбук“. „Хакнаха ми профила в инстаграм и е изчезнал. Впечатляващо и неприятно“, написа актьорът. След седем дни да бъде  възстановен той създаде нов такъв. \r\nНеговият близък приятел Владо Карамазов написа яростна публикация за случилото се. „Супер мега свинщина. Някакъв малоумен турски \"хакер\"- жесток идиот, заличи профила на Юлиан тук в instagram. След преговори, откупки и куп простотии, турчина не успя да му го възстанови. Проблемите в 21 век са странни, но си остават проблеми. Важното е, че сме живи и здрави. Може да го последвате в новият му профил @julianvergovofficial“. \r\nОт турската хакерска атака са пострадали фитнес моделът Биляна Йотовска, певицата Ева Георгиева-Ева, риалити звездата Александра Богданска, пише Телеграф. Според експерта Ален Попович от Българската асоциация на агенциите за дигитални комуникации, целта са именно известните  личности. Профилите могат да се възстановят ако не са изтрити от системата, но това е сложен процес. \r\n \n\t\t\t\t\t\t", "date": "2018.07.31", "title": "Хакери искат 200 евро откуп за профила на Юлиян Вергов "}
{"url": "http://www.bnews.bg/article/246168-shokirashti_razkritiya_atentatorat_ot_manchestar_bil_spasen_ot_britanskite_vms_v_libiya_prez_2014", "text": "\n \r\n\r\n Изданието отбелязва, че британецът, който уби 22 души при нападение в Манчестър в края на концерта на американския изпълнител Ариана Гранде, е бил спасен от британските ВМС по време на гражданската война в Либия. \r\n\r\n Салман Абеди, чиито роднини са либийци, се е смятало, че е бил на ваканция в Либия през август 2014 г. Тогава британските власти предложили евакуация на британците, пише вестникът. \r\n\r\n \"Дейли мейл\" допълва, че Абеди и по-малкият му брат Хашем са сред 100 британски граждани, които са откарани с кораба HMS Enterprise от Либия в Малта, където са хванали полет за Великобритания през август 2014 г. Атаката в Манчестър на 22 май 2017 г. е най-кръвопролитната от петте екстремистки нападения на Острова през миналата година, при които загинаха 36 души. \r\n\r\n Седем деца, най-малкото е на 8 г., са сред убитите на стадиона. Стотици пострадаха. Властите смятат, че през 2014 г. Абеди не се е радикализирал \r\n \n\t\t\t\t\t\t", "date": "2018.07.31", "title": "ШОКИРАЩИ РАЗКРИТИЯ! Атентаторът от Манчестър бил спасен от британските ВМС в Либия през 2014 "}
{"url": "http://www.bnews.bg/article/246167-izvanredno_obyaviha_bedstveno_polozhenie_v_chepelare", "text": "\n Чепеларе е с частично бедствено положение поради активирано свлачище по пътя за Чудните мостове. \r\n\r\n \"В резултат на обилните валежи през днешния ден получихме сигнал от кмета на село Забърдо, че по пътя за Чудните мостове, от разклона за \"Сините ханчета\" до Чудните мостове и до село Забърдо, има отново паднали камъни\", коментира пред БНР кметът на общината Славка Чакърова. \r\n\r\n Чакърова обясни, че в рамките на половин час са се обаждали няколко пъти, за постоянно падащи камъни. Започнала е да се свлича и още земна маса и към момента пътят за село Забърдо и за Чудните мостове е затворен в двете посоки. \r\n\r\n Повече от 500 жители на Забърдо са откъснати от света, техника се опитва да почисти камъните, но действията са затруднени от продължаващи дъждове. \r\n \n\t\t\t\t\t\t", "date": "2018.07.31", "title": "ИЗВЪНРЕДНО! Обявиха бедствено положение в Чепеларе"}
{"url": "http://www.bnews.bg/article/246169-paparashki_udar_novata_na_leodardo_di_kaprio_pokaza_tyalo_trepach_snimki", "text": "\n Камила Мороне, красивата приятелка на холивудската звезда Леонардо ди Каприо, се наслаждаваше на прекрасна среща за обяд с любимия си по-рано през деня. \r\n\r\n Но-малко по късно тя реши да не бъде свенлива и да покаже страхотното си тяло, докато се радваше на яхтен круиз с приятелите си в Сен Тропе в неделя следобед, съобщава \"Дейли Мейл\". 21-годишната гореща моделка предизвика сърцебиене сред мъжете с неустоимите си форми, прикрити единствено от бански костюм. \r\n\r\n Камила Мороне, която е от аржентинско-американски произход, успя да и да се похвали на присъстващите, че е успяла да събере достатъчно тен под лъчите на слънцето. В същото време, красавицата с убийствена физика беше избрала да си постави минимално количество грим. Камила и Ди Каприо за пръв път бяха заподозряни във връзка в средата на декември, когато актьорът бе забелязан да напуска къщата й. \r\n\r\n Двамата оттогава са присъствали заедно на редица събития, включващи 60-годишнината на Елън Дедженерис в Лос Анджелис, както и музикалният фестивал в Коачела, където те били забелязани да се забавляват по време на концерта на Еминем. Снимки вижте  \r\n \n\t\t\t\t\t\t", "date": "2018.07.31", "title": "ПАПАРАШКИ УДАР! Новата на Леодардо Ди Каприо показа тяло трепач (Снимки)"}
{"url": "http://www.bnews.bg/article/246153-voleybolnite_natsionali_s_petima_novi_za_svetovnoto", "text": "\n Петима нови волейболисти в сравнение с мачовете от Лигата на нациите попаднаха в разширения състав на националния отбор за световното първенство.  \r\n\r\n Пламен Константинов ще разчита на Теодор Тодоров, Дани Милушев, Мирослав Градинаров, Златан Йорданов и Иван Станев, които не са играли в срещите на тима през тази година. \r\n\r\n Най-големи проблеми селекционерът има с разпределителите, тъй като опитният Георги Братоев трябва да се подложи на операция заради контузия в глезена. \r\n\r\n В момента \"лъвовете\" се подготвят на високопланинската база Белмеке до 11 август, а след това тренировките ще продължат във Варна, където ще се играят мачовете от груповата фаза на Мондиала. Първенството започва на 9 септември, а България е домакин съвместно с Италия. \r\n \n\t\t\t\t\t\t", "date": "2018.07.31", "title": "Волейболните национали с петима нови за световното"}
{"url": "http://www.bnews.bg/article/246160-geri_nikol_shte_se_snimam_gola_tova_e_moyata_sashtnost_da_provokiram", "text": "\n Гери-Никол с типичното си самочувствие, което идва в повече на някои от колегите й, обясни какво всъщност иска да каже с новата си песен „Над закона\". „Не само се обявявам, аз съм над закона в музикалния бизнес. Това е така, защото не принадлежа към никоя псевдо музикална компания, с която трябва да се съобразявам и от там да ми се налага определен стереотип и виждане за презентация на моята музика. Аз избирам кога да представям музиката си пред обществото, как да изглежда клипът, визиите, всичко зависи изцяло от мен и от моя екип. Аз създадох новата вълна в България, с която млади артисти презентират творчеството си и го представят в собствени канали в YouTube, без да се съобразяват с други лейбъли, които им налагат ограничения и не им позволяват да се развиват“, категорична е тийнсензацията. \r\n\r\n Репортер на в-к „Шоу“ я пита и какво намекват артистите, които възпяват наркотиците. Тя например в „Над закона“ пее: „Аз ги карам да танцуват даже и без кока“. Гери уточни, че всеки пее за това, което иска. „Колегите ми пеят как ще се употребяват въпросните вещества, а аз пея как хората ще танцуват без тях, защото музиката е толкова заразителна, че ги кара да танцуват, да скачат, да са горе постоянно. С „Кока“ може да се визира и „кока-кола“, в която се съдържа кофеин“, остроумничи певицата. Тя добави, че младите все повече прибягват до опиати, но тя самата не е пробвала. \r\n\r\n Дали би стигнала до крайност в провокациите и да се снима чисто гола за еротично списание, Гери отговаря, че това не е провокация, а същността на артиста – да предизвиква хората. Не се е замисляла сериозно по въпроса, но в крайна сметка отсича: „Защо не“. \r\n\r\n Певицата обяснява факта, че не спечели „Като две капки вода“ с това, че не е родена да бъде имитатор, а е артист, със строга индивидуалност. За близостта си с Коцето, Гери разказа, че още преди да станат колеги в „Капките“, са семейни приятели. Отрича да са нещо повече от близки приятели. Колкото до Златка и провалената им дружба, младата изпълнителка заяви, че двете работят в различни сфери и няма какво да делят. В страхотни отношения са към днешна дата. \r\n\r\n Колкото до статиите, които се изписват против нея, Гери изтъкна, че конкретна дама ги поръчва и няма да падне на нейното ниво, за да се обяснява по фалшивите информации. \r\n \n\t\t\t\t\t\t", "date": "2018.07.31", "title": "Гери-Никол: Ще се снимам гола, това е моята същност - да провокирам!"}
{"url": "http://www.bnews.bg/article/246166-i_mezdra_e_pod_voda_ulitsite_se_prevarnaha_v_reki_kolite_v_podvodnitsi", "text": "\n Силен дъжд се е излял над Мездра преди около час. За кратко време над града се изсипа огромно количество дъжд, който превърна улиците на града в реки. Разразилата се природна стихия затрудни движението на превозните средства.  За щастие, проливният дъжд бе кратък и не бе придружен с градушка, пише BulNews.bg. \r\n  \r\n \n\t\t\t\t\t\t", "date": "2018.07.31", "title": "И МЕЗДРА Е ПОД ВОДА! Улиците се превърнаха в реки, колите - в подводници "}
{"url": "http://www.bnews.bg/article/246162-upoiha_deputat_i_semeystvoto_mu_v_sofiya_prichinata_grabezh_kradtsite_sa_izzeli_ot_doma_im", "text": "\n Ограбиха дома на Таско Ерменков за втори път. Това съобщи депутатът, като посочи, че крадците вероятно са упоили семейството му.  \r\n\r\n Обирът се случил през нощта, но никой от членовете на семейството не се събудил, включително и домашният любимец, който по думите на депутата винаги реагира на движенията във входа. \r\n\r\n Вратата на апартамента се заключва четворно. Престъпниците са влезли в коридора и в хола на апартамента, като са взели чантите с документи, пари и други ценни неща, пояснява Ерменков в писмо към медиите. Полицията, която извикахме към 08.30 часа, когато видяхме, че вратата е притворена, предположи, че ние и кучето сме били обработени с газ\", посочва Ерменков в писмо, разпратено до медиите.  \r\n\r\n Взломът се случил в 2.30 часа на 3 юли.  \r\n\r\n \"От изчезналите неща особено подозрителен е фактът, че от портмонето на съпругата ми, която преди три дни се беше върнала от Москва, където посети болния си баща, са взети пари в брой, а от кредитните карти в портмонето й само нейните руски банкови социални карти, на които тя получава руската си пенсия от 55 год. възраст и социална карта. На тези сметки има броени рубли (равностойност 100 долара) и тези карти могат да се ползват само в Русия. До тях в портмонето й бяха и българските карти, които не са взети. Не са взети и българките карти на другите членове от семейството. Най-подозрителното е, че миналата година на в началото на м. март от чантата на съпругата ми бяха откраднати пак нейните руски карти и аналогична сума на тях ( и пенсионна банкова карта на баща й от Сбербанк – при това невалидна, с изтекъл срок). Те са били намерени от полицаите от 05 РУ-СДВР почти веднага – на 20 март. Но й бяха върнати от полицаите чак в края на юли 2017 г. Тогава, както и сега при кражбата, в портмонето й имаше и български карти\", пише Ерменков.  \r\n \n\t\t\t\t\t\t", "date": "2018.07.31", "title": "УПОИХА ДЕПУТАТ И СЕМЕЙСТВОТО МУ В СОФИЯ! Причината - грабеж, крадците са иззели от дома им..."}
{"url": "http://www.bnews.bg/article/246173-nashentsi_zarabotvat_dobre_v_chuzhbina_zakopchaha_balgarin_v_italiya_nameriha_v_nego_otkradnati_predmeti_na_stoynost_200_bona", "text": "\n Полицията в град Бари задържа българин и грузинец с откраднати предмети на стойност 100 хиляди евро. Това съобщават медиите в Южна Италия.  \r\n\r\n Според информацията, става дума за 30-годишния Станимир Симеонов и 40-годишния Ника Абезадзе. \r\n\r\n Стражите на реда нахлули в окупирано от двамата жилище на улица Баваро в Бари, в коeто крадците държали плячката си от обир. Тя включвала най-различни предмети, сред които часовници и химикалки от ценни колекции. \r\n\r\n В момента на нахлуването на полицаите двамата се опитали да се избавят от отмъкната от тях метална каса, която била още неотворена, хвърляйки я през балкона на апартамента. След проверка се установило, че тя била открадната предишната вечер от апартамент до Бриндизи, чиито обитатели отсъствали през уикенда. Срещу двамата мъже са заведени дела за укриване на крадени вещи.  \r\n  \r\n \n\t\t\t\t\t\t", "date": "2018.07.31", "title": "НАШЕНЦИ \"ЗАРАБОТВАТ\" ДОБРЕ В ЧУЖБИНА! Закопчаха българин в Италия, намериха в него откраднати предмети на стойност 200 бона"}
{"url": "http://www.bnews.bg/article/246164-izvanredno_prezidentat_varna_promenite_v_administrativnoprotsesualniya_kodeks", "text": "\n Президентът Румен Радев върна за ново обсъждане промените в Административнопроцесуалния кодекс, като оспори 16 негови разпоредби. Това съобщиха от прессекретариата на държавния глава. Сред текстовете, които атакува държавният глава, е и увеличението на съдебни такси при обжалване пред Върховния административен съд.  \r\n\r\n \r\n\r\n Президентът счита, че с измененията уредбата се отдалечава от основни конституционни начала и деформира традиционни принципи и постижения на административното право. \r\n\r\n Ще се намали интензитетът на защитата на правата на гражданите и юридическите лица относно актове, издавани от позицията на власт и изискващи подчинение. Тези разпоредби ще се отразят неблагоприятно на ролята на административното правосъдие да бъде защитник на обикновения човек срещу незаконосъобразните действия и произвола на администрацията, посочва още Радев. \r\n\r\n Държавният глава изразява несъгласие с разпоредбите относно правилата за подсъдността, закритите съдебни заседания, драстично увеличените такси в касационното производство и премахването на касационната инстанция в редица специални закони. \r\n\r\n Президентът подчертава, че съдържанието на правото на защита многократно е тълкувано от Европейския съд за правата на човека, който приема, че държавата не трябва да поставя правни и практически пречки пред неговото упражняване. Като създават неясна родова подсъдност, увеличават разходите за правосъдие с приетата местна подсъдност, предвиждат необосновано драстично увеличаване на таксите в касационното производство и премахват касационната инстанция в специални закони, оспорените разпоредби поставят именно такива пречки, изтъква Румен Радев.  \r\n\r\n Според него тези разпоредби ще намалят способността на административното правосъдие да бъде сред основните фактори, които гарантират баланса и контрола между властите в държавното управление и върховенството на закона. Така е застрашен правовият и демократичен характер на съвременната държава, обобщава президентът.  \r\n\r\n   \r\n \n\t\t\t\t\t\t", "date": "2018.07.31", "title": "ИЗВЪНРЕДНО! Президентът върна промените в Административнопроцесуалния кодекс"}
{"url": "http://www.bnews.bg/article/246157-misteriya_operiraha_madam_multi_v_klinika_za_estetichna_ginekologiya", "text": "\n Мадам Мулти не уточнява с какъв точно здравословен проблем се е сблъскала \r\n\r\n Дарина Павлова се е подложила на операция в луксозна италианска клиника. Това стана ясно от постинг на най-популярната българска хайлайф вдовица в нейната официална Фейсбук страница. \r\n\r\n \"Животът има много цветове. Понякога те са светли, а друг път тъмни. Но такъв е животът. Днес ме изписаха от болницата след операция. Все още съм малко изтощена и уморена, но вече се чувствам по-добре у дома. Искам да благодаря на моето семейство и приятели, че са до мен, когато имам най-голяма нужда от тях. Благодаря ви за всички обаждания, съобщения, пожелания и любов, които ми показвате всеки ден. Благодаря за цялата грижа, която получих - от медицинските сестри до удивителния лекарски екип. Преди всичко благодаря на Лаура и Джанлуиджи Рицо, които ме накараха да се чувствам като у дома в клиника @nuovavillaclaudia. Да бъда обичана от толкова много хора ми дава кураж и сила за бързо възстановяване. Отново благодаря на всички\", написа Дарина Павлова в понеделник вечерта. \r\n\r\n Мадам Мулти не уточнява с какъв точно здравословен проблем се е сблъскала. Използваният от нея таг @nuovavillaclaudia свидетелства, че е била пациент на \"Нуова Вила Клаудия\" в италианската столица Рим. От описанието на луксозната частна клиника в нейната Фейсбук страница става ясно, че нейните лекари се занимават със здравен туризъм, превантивни грижи, хемодиализа, хирургия, гинекология и... естетична гинекология. \r\n \n\t\t\t\t\t\t", "date": "2018.07.31", "title": "МИСТЕРИЯ! Оперираха Мадам Мулти в клиника за... естетична гинекология"}
{"url": "http://www.bnews.bg/article/246150-boyko_penkov_sled_tragediyata_v_pleven_poluchil_se_e_tezhak_problem_pri_vavezhdaneto_v_anesteziya", "text": "\n Екип на Изпълнителна агенция „Медицински одит” е на място в Плевенската университетска болница, за да провери случая с починалата родилка. Това каза пред журналисти в СБАЛАГ „Майчин дом” зам.-министърът на здравеопазването Бойко Пенков. Той уточни, че екип на РЗИ – Плевен също е ангажиран със случая. \r\n\r\n 39-годишната жена е починала на 26 юли при планирано секцио. В момента в неонатологията на болницата се води борба за живота на бебето, каза Пенков. \r\n\r\n Окончателен резултат по случая ще има след време, тъй като има направена съдебна патоанатомична експертиза, посочи зам.-министърът, цитиран от БТА. \r\n\r\n „Това, което знаем, е, че се е създал тежък проблем по време на въвеждане в анестезия. От там се водят около час, час и нещо реанимационни мероприятия, които, за съжаление, водят до летален изход. Съболезнования на близките”, каза Пенков. \r\n\r\n Той припомни, че оценката преди планираната операция е била, че жената е здрава. Дали е сърдечен проблем, или масивна белодробна емболия, ще кажат колегите съдебни медици и патоанатоми, каза зам.-министърът.  \r\n\r\n През цялото време с родилката е имало медицински екип, подчерта Пенков. По думите му лекарят, който е отговарял за анестезията, е много опитен, с много години стаж. След това са се включили най-добрите реаниматори в отделението, каза той, предаде БТВ. \r\n \n\t\t\t\t\t\t", "date": "2018.07.31", "title": "Бойко Пенков след трагедията в Плевен: Получил се е тежък проблем при въвеждането в анестезия"}
{"url": "http://www.bnews.bg/article/246089-luiza_grigorova_govori_s_izvanzemni_v_tsarichina", "text": "\n Актрисата Луиза Григорова снима филм за Царичина по книгата на феномена Елисавета Логинова. Продукцията се казва \"Докосване\", а продуценти на лентата са Александър Белев и Мартин Макариев, съпруг на Луиза. \"Ние сме убедени, че това, което се разказва в пространството, не е истинската история. Това е филм, който се надяваме да стигне до страшно много хора. Всички имаме любопитства към неизвестното и космическото\", сподели красивата Луиза. \r\n \n\t\t\t\t\t\t", "date": "2018.07.31", "title": "Луиза Григорова говори с извънземни в Царичина"}
{"url": "http://www.bnews.bg/article/246154-zdravnoto_ministerstvo_s_shokirashti_podrobnosti_za_pochinalata_rodilka_deystviyata_na_lekarite_sa_doveli_do", "text": "\n Очакваме предварителните доклади за починалата родилка в Плевен. Това коментира пред медии в \"Майчин дом\" зам.-министърът на здравеопазването Бойко Пенков. \r\n\r\n „Чух се с директора на болницата и с този на Районната здравна инспекция. Окончателно ще имаме резултат след време, тъй като има направена съдебна патоанатомична експертиза. Това, което знаем, е, че се е създал тежък проблем по време на въвеждане в анестезия. Оттам са се водили около час-час и нещо реанимационни мероприятия, които за съжаление не водят до добър изход, а до летален. Това е изключително жалко, съболезнования на близките\", добави още зам.-министърът. \r\n\r\n \"В момента наш екип на „Медицински одит“ е там, включително и РЗИ-Плевен е в болницата. Очакваме и техните предварителни доклади, с които ще ви запознаем. Оценката е била, че жената е здрава, тъй като е имало планирано секцио, това се появява по време на въвеждане в анестезия. Така че дали е сърдечен проблем или е масивна белодробна емболия, ще кажат колегите съдебни медици и патоанатоми. През цялото време е имало медицински екип с нея. Въвеждащият анестезията е много опитен колега с дълги години стаж. Включили са се най-добрите реаниматори. Понеже усилията са били насочени към спасяване на майката, се е получила тежка хипоксия при плода. В момента в „Неонатология“ се води борбата за спасяването на неговия живот\", коментира Пенков. \r\n  \r\n \n\t\t\t\t\t\t", "date": "2018.07.31", "title": "ЗДРАВНОТО МИНИСТЕРСТВО С ШОКИРАЩИ ПОДРОБНОСТИ ЗА ПОЧИНАЛАТА РОДИЛКА: Действията на лекарите са довели до...."}
{"url": "http://www.bnews.bg/article/246161-smart_na_patya_dve_koli_se_sblaskaha_chelno_mezhdu_vratsa_i_krivodol_patnik_zagina", "text": "\n Тежка катастрофа между два леки автомобила между Враца и Криводол, в района на село Лиляче, взе жертва. Сигналът е подаден към 14 ч., предаде кореспондентът на bTV в региона. \r\n\r\n Колите са се ударили челно. На място е загинал пътник, който се возел на предната седалка в автомобил с монтанска регистрация. Пострадали са трима, сред които са и шофьорите на двете коли. По предварителна информация нараняванията им не са животозастрашаващи. \r\n\r\n Пътят, на който се е случил инцидентът, е второкласен. По него минава основният трафик от и към Враца заради ремонта на моста при Краводер. Огледът на мястото продължава, движението е пренасочено през село Лиляче. \r\n \n\t\t\t\t\t\t", "date": "2018.07.31", "title": "СМЪРТ НА ПЪТЯ! Две коли се сблъскаха челно между Враца и Криводол, пътник загина"}
{"url": "http://www.bnews.bg/article/246091-totsa_premesti_medeniya_si_mesets_v_shtatite", "text": "\n Мис България 2009 г. Антония Петрова и съпругът ѝ Ивайло Батинков продължават сватбеното си пътешествие, този път в Голямата ябълка. Преди седмица семейството отпразнува месец от сватбата си и 4 месеца от запознанството си в Истанбул, а сега двойката вече е в Ню Йорк. Батинкова не пропуска да държи приятелите и феновете си в социалните мрежи в течение, и е публикувала няколко кадъра от един от най-атрактивните градове в САЩ. Към снимките тя е написала на английски: \r\n\"Ню Йорк! Ню Йорк! Друго красиво място от нашия околосветски меден месец! Какво прекрасно приключение да пътуваме заедно навсякъде, където искаме!\" \r\nАнтония и Ивайло Батинкови се венчаха на частна церемония в Гърция преди малко повече от месец. Петрова неведнъж изтъкна, че точно за такъв мъж е мечтала и е много щастлива със съпруга си. \r\n\r\n Случайна грешка станала повод за тяхното запознанство в заведение, където се наложило да седят на една маса, тъй като резервацията им била дублирана. \r\n \n\t\t\t\t\t\t", "date": "2018.07.31", "title": "Тоца премести медения си месец в Щатите"}
{"url": "http://www.bnews.bg/article/246152-legendata_krasi_balakov_stana_dyado", "text": "\n Легендарният български футболист Красимир Балъков стана дядо. Неговата дъщеря Глория роди първото му внуче в Щутгарт. Това стана ясно на официалния сайт на главния мениджър на „Етър“. \r\n\r\n Диего Армандо Казо е проплакал в 19:37 часа на 29 юли. Бебето е високо 52 см и тежи 3,5 кг. \r\n\r\n Момченцето, което се ражда на същата дата на Красимир Балъков (той е на 29 март), е със пламенната зодия на баба си Таня – Лъв. \r\n\r\n „Аз съм вече един много горд, млад дядо! Изключително съм щастлив и нямам търпение да видя малкия Диего. Надявам се децата ми още много пъти да ме накарат да изпитам това страхотно чувство“, каза за официалната си страница щастливият Красимир Балъков. \r\n\r\n Дъщерята на Балъков – Глория и зет му Армандо живеят от няколко години в чужбина. \r\n \n\t\t\t\t\t\t", "date": "2018.07.31", "title": "Легендата Краси Балъков стана дядо"}
{"url": "http://www.bnews.bg/article/246151-10_ofisa_na_nap_s_novi_bankovi_smetki", "text": "\n 10 офиса на НАП ще имат нови банкови сметки за плащане на данъци, осигуровки и други публични вземания от 1 август 2018 г. Промяната се налага заради вливането на СИБАНК в Обединена българска банка, в които приходната администрация е поддържала сметки досега. \r\n\r\n По новите сметки ще се нареждат плащания от граждани и юридически лица с регистрация във всички офиси на НАП в град София, включително регистрираните в „Средни данъкоплатци и осигурители“, както и офисите  София-област, Габрово, Добрич, Кърджали, Монтана, Перник, Русе, Стара Загора и Ямбол. \r\n\r\n Няма промяна в банковите сметки на останалите офиси на приходната агенция. \r\n\r\n Ползвателите на  електронната услуга за плащане на задължения към НАП, достъпна в Портала за е-услуги на НАП  ще могат да продължат да плащат без такси по електронен път. Запазва се и възможността за плащане без такса на ПОС терминал във всички структури на НАП.  \r\n\r\n Всички клиенти на НАП, засегнати от промените ще получат съобщение по електронната поща, допълват от приходната агенция. Номера на сметки няма да бъдат посочвани в кореспонденцията по имейл от съображения за сигурност.  Информация за новите сметки е  публикувана на сайта на приходната администрация, в рубриката \"Плащане\", подрубрика \"Банкови сметки\". \r\n \n\t\t\t\t\t\t", "date": "2018.07.31", "title": "10 офиса на НАП с нови банкови сметки"}
{"url": "http://www.bnews.bg/article/246147-politsiyata_pretarashi_gurkovo_i_izze_blizo_33_kub_m_nezakonna_darvesina", "text": "\n Вчера, на територията на Гурково, бе проведена специализирана полицейска операция. В нея участваха служители на ОДМВР – Стара Загора и  Дирекция „Жандармерия“, съвместно с експерти на ТП „Държавно горско стопанство“ – Гурково. Целта на действията бе установяването на лица, съхраняващи незаконно добита дървесина. \r\n\r\n В хода на акцията са проверени 43 жилища и 60 души. Образувани са 10 бързи производства. Иззети са 32,6 куб. м незаконно добита дървесина и 11 моторни триона. Съставени са 16 акта за установяване на административно нарушение по Закона за горите и по един - по Закона за български документи за самоличност и по Закона за опазване на селскостопанското имущество. \r\n \n\t\t\t\t\t\t", "date": "2018.07.31", "title": "Полицията претараши Гурково и иззе близо 33 куб.м незаконна дървесина"}
{"url": "http://www.bnews.bg/article/246155-kakav_shte_statutat_na_tsarskite_konyushni_reshavat_sled_15_avgust", "text": "\n „След 15 август ще бъде решено какъв е статутът на „Царските конюшни”, каза пред журналисти министърът на културата Боил Банов, след като подписа споразумение за разширяване присъствието на културата, изкуствата и културното наследство в образованието. \r\n\r\n По думите му подписването на това споразумение е изключително важно, защото ако децата се образоват и възпитават от най-ранна възраст в култура, то такива палежи като този на „Царските конюшни” няма да има. \r\n\r\n „Именно децата ще закупуват такива имоти и ще се грижат за тях. Трябва да започнем да ги учим що е то културно наследство, колко е важно за съществуването ни и бъдещето”, каза Банов. \r\n\r\n „Към този момент „Царските конюшни” са под закрилата на Закона за културното наследство. Именно тя ще даде статута на културна ценност, а този статут сам по себе си е едно отношение на държавата към културни обекти. Той няма да промени границите и режимите”, каза министърът. \r\n\r\n На въпрос какъв ще бъде статутът на конюшните, Банов каза, че вероятно ще бъде от национално значение. „Това е високо значение с високи охранителни мерки”, подчерта той. \r\n\r\n По повод собствеността на сградите Банов коментира, че тя е много объркана във времето. \r\n\r\n „Толкова е отдавана, преотдавана на различни собственици, на учреждения. Някои не са си вадили актове, други са. Тази намеса на тези агресивни собственици, които разделиха земята от имотите, също допълнително усложнява нещата”, обясни Банов. \r\n\r\n Кметът на София Йорданка Фандъкова коментира, че не иска оставката на министъра, но очаква да се прояви политическа воля. \r\n \n\t\t\t\t\t\t", "date": "2018.07.31", "title": "КАКЪВ ЩЕ СТАТУТЪТ НА \"ЦАРСКИТЕ КОНЮШНИ\"? - решават след 15 август "}
{"url": "http://www.bnews.bg/article/246156-pet_medala_za_balgariya_ot_olimpiadata_po_matematicheska_lingvistika", "text": "\n Два златни, един сребърен и два бронзови медала спечелиха българските ученици на Международната олимпиада по математическа лингвистика 2018. Състезанието се проведе в Прага, Чехия. \r\n\r\n От 26 до 30 юли осемте български състезатели, разпределени в два отбора с по 4 участници от 9 до 12 клас, мериха сили с лингвисти от над 30 други държави от цял свят, сред които САЩ, Русия, Финландия, Австралия, Корея, Китай, съобщават от Сдружението на олимпийските отбори по природни науки. \r\n\r\n Българските ученици грабнаха общо 5 медала и 2 почетни грамоти. Това постави България на второ място в индивидуалното състезание (с по-малко от една точка след първенците). \r\n\r\n \r\n[Снимки: Сдружението на олимпийските отбори по природни науки] \r\n\r\n Снимки: Сдружението на олимпийските отбори по природни науки \r\n\r\n Тази година участието на отбора ни бе посветено на Боян Петров \r\n\r\n Два златни, един сребърен и два бронзови медала спечелиха българските ученици на Международната олимпиада по математическа лингвистика 2018. Състезанието се проведе в Прага, Чехия. \r\n\r\n От 26 до 30 юли осемте български състезатели, разпределени в два отбора с по 4 участници от 9 до 12 клас, мериха сили с лингвисти от над 30 други държави от цял свят, сред които САЩ, Русия, Финландия, Австралия, Корея, Китай, съобщават от Сдружението на олимпийските отбори по природни науки. \r\n\r\n Пореден успех за наши ученици на международна олимпиада \r\n\r\n Българските ученици грабнаха общо 5 медала и 2 почетни грамоти. Това постави България на второ място в индивидуалното състезание (с по-малко от една точка след първенците). \r\n\r\n Тазгодишният национален отбор по лингвистика бе в следния състав: \r\n\r\n - Здравко Пламенов Иванов - 11 кл., СМГ - златен медал \r\n\r\n - Виктор Петров Балтин - 10 кл., ППМГ Бургас - златен медал \r\n- Елена Николаева Кескинова - 10 кл., СМГ - сребърен медал \r\n- Георги Василев Йотов - 12 кл., 164 ГПИЕ София - бронзов медал \r\n- Цветелина Цветозарова Стефанова - 10 кл., СУЕЕ Русе - бронзов медал \r\n- Асел Ерлановна Исмолдаева - 12 кл., МГ Варна - почетна грамота \r\n- Грета Василева Христозова - 12 кл., ЕГ “Иван Вазов” Пловдив - почетна грамота \r\n- Мартин Соколов Николов - 11 кл., ПЧМГ София \r\n \n\t\t\t\t\t\t", "date": "2018.07.31", "title": "Пет медала за България от Олимпиадата по математическа лингвистика"}
{"url": "http://www.bnews.bg/article/246139-dvama_armentsi_sa_ubiytsite_na_ohranitelya_v_karshiyaka", "text": "\n Окръжна прокуратура – Пловдив привлече към наказателна отговорност двама  двама арменски граждани със статут на постоянно пребиваващи на територията на Република България за извършен на 29.07.2018 г. опит за предумишлено убийство. \r\n\r\n 28-годишният Сергей е обвинен, че е действал като извършител на деянието, а Артур - на 30 години – като негов помагач. \r\n\r\n След постъпване на сигнал за  под ръководството на Окръжна прокуратура – Пловдив, е започнало досъдебно производство за опит за убийство на 33-годишен пловдивчанин. В резултат на извършените от ОД на МВР – Пловдив незабавни оперативно-издирвателни мероприятия, са установени и задържани извършителите на престъплението. \r\n\r\n Опитът за убийство е бил извършен след множество действия по приготовлението му, включително набавяне на оръжие, установяване местоживеенето, навиците и маршрутите на пострадалия, набавяне на средства за маскиране, оставяне на телефоните на обвиняемите на значително разстояние от мястото на престъплението, придвижване с автомобил до мястото на стрелбата и незабавно оттегляне оттам по същия начин. Именно поради тези действия, престъплението е квалифицирано като предумишлено. \r\n\r\n Обвиняемите са задържани за срок от 72 часа с постановление на наблюдаващия прокурор, в рамките на които ще бъде внесено искане в Окръжен – Пловдив за вземане спрямо тях на мярка за неотклонение \"Задържане под стража”. 72-часовата мярка ще изтече в четвъртък, когато предстои прокуратурата да вземе решение дали да иска постоянното задържане на Сергей и Артур. \r\n\r\n Установено е, че и двамата обвиняеми са осъждани. Сергей е осъждан общо три пъти – за нанасяне на телесни повреди и хулиганство, като престъплението, в което понастоящем е обвинен, е извършено в изпитателния срок на условното му осъждане. Артур е осъждан веднъж – за притежание на наркотични вещества, като настоящото му деяние също е в изпитателния срок на условното му осъждане. \r\n\r\n Предвиденото от закона наказание за престъплението по чл. 116, ал.1, т.9, вр. чл. 115, вр. чл. 18, ал.1 от НК е лишаване от свобода от 15 до 20 години, доживотен затвор и доживотен затвор без замяна. \r\n\r\n Разследването е в активна фаза, като са извършени огледи, разпитани са свидетели, назначени са експертизи. \r\n \n\t\t\t\t\t\t", "date": "2018.07.31", "title": "Двама арменци са убийците на охранителя в \"Кършияка\""}
{"url": "http://www.bnews.bg/article/246135-doverenik_na_putin_na_tayna_sreshta_v_berlin", "text": "\n Валерий Герасимов е смятан за доверено лице на руския президент Владимир Путин и за един от най-могъщите мъже в руската армия. Като шеф на Генералния щаб той всъщност дърпа конците в руската операция в Сирия и играе решаваща роля в конфликта между Русия и Украйна. Герасимов е известен като привърженик на хибридните военни действия, тоест - на такива инструменти като пропагандата, кибератаките и икономическия натиск. На Запад той е спорна фигура. През 2014 година ЕС му забрани да влиза на територията на Общността - най-вече заради ролята му в украинския конфликт. \r\n\r\n \r\n\r\n И въпреки всичко това този подизпълнител на Путин беше на посещение в Берлин. Във вторник руската делегация, начело с руския външен министър Сергей Лавров, се срещна най-напред с канцлерката Ангела Меркел и външния министър Хайко Маас. След това руснаците продължиха пътуването си към Париж, където имаха среща с президента Еманюел Макрон. Забраната за влизане, отнасяща се до Герасимов, временно беше отменена. С две думи: руската визита беше една доста деликатна работа. Неслучайно предварително никой не знаеше за нея. Тъкмо поради това в момента берлинският политически кошер се е разбунил. \r\n\r\n Вярно, да се вдигне забрана за влизане с цел водене на политически разговори не е нещо необичайно - това бе потвърдено от говорител на германското Външно министерство. Германското правителство предварително било уведомило за руската визита и своите партньори от ЕС. И все пак за срещата беше съобщено едва след приключването на разговорите, нямаше декларация, нямаше снимки, нищо. Новина от няколко реда - и толкова. \r\n\r\n Експертът по външна политика в партията на Зелените Омид Нурипур критикува както срещата, така и информационната политика на кабинета: \"Има определени правила. Когато нарушиш или заобиколиш тези правила и поканиш на посещение човек, чието име фигурира в забранителен списък на ЕС, ти трябва да обясниш както на обществеността вътре в страната, така и на онези, които са участвали в съставянето на списъка, защо си постъпил така. Ние ще търсим отговор в парламента.\" \r\n\r\n Политологът Ян Менцер от Форума за международни връзки и политика по сигурността защитава решението да бъде поканен Герасимов. В интервю за ДВ Менцер обяснява колко трудно е положението, когато \"в твоите забранителни списъци присъстват депутати или членове на правителството, от които ти всъщност се нуждаеш, за да намериш реални решения.\" \r\n\r\n Менцер смята, че най-вече руският президент Владимир Путин е дал основния тласък за срещата в Берлин. Според политолога, в момента Русия много държи да има стабилни партньори на Запад. А неуравновесеното поведение на американския президент Доналд Тръмп, включително и по време на срещата му с Путин в Хелзинки, не било оставило у руснаците \"особено добри впечатления\". \r\n\r\n \r\n\r\n И докато Русия се стреми към стабилни отношения със Запада, за германската канцлерка на първа линия стои друг въпрос. От Берлин съобщават, че по време на разговорите Меркел е положила усилия за стартирането на нов мирен процес в сирийския конфликт, който ще улесни завръщането на сирийските бежанци в родината им. \r\n\r\n Станало е дума и за конфликта в Украйна, около който се очаква раздвижване. Вчера в Берлин са се срещнали и високопоставени представители на четирите държави от така наречената \"Нормандска четворка\", които преговарят за мир в Украйна. Те са разговаряли за по-нататъшното прилагане на Споразумението от Минск. Обсъжда се евентуалното изпращане на мисия на ООН в Украйна и най-вече въпросът как в източната част от страната може да бъде установен траен мир. \r\n \n\t\t\t\t\t\t", "date": "2018.07.31", "title": "Довереник на Путин на (тайна) среща в Берлин"}
{"url": "http://www.bnews.bg/article/246140-stotitsi_zapaliha_svesht_na_bdenie_v_pamet_na_zhertvite_v_pozharite_kray_atina", "text": "\n Няколко стотин души се събраха снощи в гръцката столица Атина на бдение в памет на жертвите в пожарите, пламнали преди седмица, съобщава бТВ. \r\nПроявата беше спонтанна и организирана в социалните мрежи. Участниците ѝ заявиха, че нямат политически цели. \r\n\r\n По последни данни в пожарите загинаха 92 души, а 25 са безследно изчезнали. \r\n\r\n Премиерът Алексис Ципрас пое политическа отговорност за бедствието, но не постави под въпрос реакцията на властите в кризата. Опозицията и медиите остро критикуват липсата на координация между различните служби, а експерти изтъкват липсата на план за урбанизация в крайбрежните селища с иглолистни гори. \r\n \n\t\t\t\t\t\t", "date": "2018.07.31", "title": "Стотици запалиха свещ на бдение в памет на жертвите в пожарите край Атина"}
{"url": "http://www.bnews.bg/article/246146-frantsiya_zabrani_mobilnite_telefoni_v_uchilishtata", "text": "\n Френските ученици ще трябва да изключват смартфоните си или да ги оставят вкъщи, когато на 1 септември започне новата учебна година, съгласно приет късно в понеделник закон от депутатите, предаде АФП. \r\n\r\n Забраната за смартфони, таблети и други свързани с интернет устройства, която се отнася за ученици на възраст до 14-15 години, е изпълнение на обещание, дадено от президента Еманюел Макрон в кампанията за изборите миналата година. \r\n\r\n Тя бе подкрепена от депутати на неговото центристко „Движение, напред!“ и либерални съюзници, докато от традиционната левица и десница се въздържаха с аргумента, че законът е „козметичен“ и на практика нищо няма да промени. \r\n\r\n Според него училищата могат да правят изключения от забраната за „педагогически нужди“, дейности извън учебната програма и за ученици с увреждания. \r\n\r\n Средните училища имат правото да решат индивидуално дали да въведат частично или изцяло забраната за свързани с интернет устройства. \r\n\r\n Предишен закон, приет през 2010 г., вече наложи забрана за използване на смартфони по време на учебните часове. \r\n\r\n Министърът на образованието Жан Мишел Бланке заяви, че този закон не се прилагал и му липсвала острота, докато новият вкарвал Франция „в XXI век“. „Той изпраща много ясно послание на френското общество“, както и по света, добави той. \r\n \n\t\t\t\t\t\t", "date": "2018.07.31", "title": "Франция забрани мобилните телефони в училищата"}
{"url": "http://www.bnews.bg/article/246133-intsident_svlachishte_prichini_katastrofa_kray_ruse_snimki", "text": "\n Свличане на земна маса причини катастрофа край Русе снощи, предаде кореспондент на bTV в региона. \r\n\r\n Инцидентът е станал малко след 4 ч. тази сутрин на пътя между селата Божичен и Басарбово. \r\n\r\n Двама души са ранени. Те са откарани в болница в Русе в тежко състояние. По първоначални данни при падналия снощи порой на пътя се е свлякла кална маса. Предполага се, че в тъмнината водачът не е успял да реагира и колата е поднесла, след което се е ударила в крайпътно дърво. \r\n\r\n \r\n \n\t\t\t\t\t\t", "date": "2018.07.31", "title": "ИНЦИДЕНТ: Свлачище причини катастрофа край Русе(СНИМКИ)"}
{"url": "http://www.bnews.bg/article/246143-svetovnata_banka_nay_visoka_prestapnost_ima_vav_varna_burgas_i_plovdiv_no_i_nay_niska_razkrivaemost", "text": "\n Областите с по-висока престъпност имат по-ниска разкриваемост на престъпленията. Това показва анализът на Световната банка за състоянието на МВР, който е поръчан от правителството. Според резултатите това са Варна, Бургас и Пловдив. \r\n\r\n Една от причините за тези резултати е неефективното използване на техническите ресурси, смятат експертите от финансовата институция. В същото време полицията би била достатъчно ефективна с 31 процента по-малко полицейски и технически ресурси. В същото време 19% от оборудването все още не се използва по най-добрия начин, което е причина разликите по отношение на ефективността между областите все още са големи. \r\n\r\n В резултат на вътрешноведомствени причини в системата на МВР, значителен дял от техническите ресурси се използват неефективно – от 3% в Бургас до 29% в Кюстендил, показват резултатите. На последните места са Пловдив и Бургас, където и разкриваемостта е най-ниска, а престъпността - най-голяма. \r\n\r\n Отличници в разкриваемостта на престъпленията са ОДМВР Смолян, Силистра и Разград, където се отчита и сравнително по-малко престъпност.  \r\n\r\n Според Световната банка най-малко ефективните дирекции като Пловдив и Бургас могат да се учат от по-ефективните съседни ОДМВР като Габрово, Сливен, Разград, Търговище и Смолян. Именно това е и една от причините експертите да предлагат обединяване на дирекциите и намаляването на общия им брой от 28 на 7. Това \"може да предполага потенциал за подобряване на ефективността чрез споделяне на ресурси между съседните области\", е записано в анализа. \r\n \n\t\t\t\t\t\t", "date": "2018.07.31", "title": "Световната банка: Най-висока престъпност има във Варна, Бургас и Пловдив, но и най-ниска разкриваемост"}
{"url": "http://www.bnews.bg/article/246158-kameliya_otkaza_ivan_lechev_ot_alkohola_i_tsigarite", "text": "\n Китаристът Иван Лечев е решил да се погрижи за здравето си. 61-годишният левент, ценител на женската младост и красота, вече е направил първите крачки с преодоляването на най-вредните за здравето пороци. Категорично се отказал от цигарите и алкохола. Все още се бори само със зависимостта от кафе, която продължава да изпитва, пише „Шоу“. \r\n\r\n Лечев е намерил заместител на спиртните напитки. Приготвя си домашна лимонада, която му въздейства по същия начин. Оказва се, че и фолкпевицата Камелия има пръст в здравословния режим на Лечев. Чипровската звезда и гаджето й Цветин от години водят строг биорежим, който предали на останалите ментори – Графа, Поли Генова и Лечев. \r\n\r\n Зад кулисите на шоуто им приготвяли шейкове с различни хранителни добавки, които се оказали по вкуса на останалите и си записали рецептите. Сега Иван често звъни на Камелия да я пита какво може да яде или пък да поиска някоя здравословна рецепта от вече специализираната в тази област певица. \r\n\r\n „Камелия ме изненада изключително приятно още от първата ни среща. Тя е един изключително земен и много приятен човек за общуване. Всъщност двамата с Цветин са заедно много години. Те живеят начин на живот, на който много биха могли да завидят. Хранят се много природосъобразно, има какво да се научи от тях“, сподели наскоро Лечев в свое интервю. \r\n \n\t\t\t\t\t\t", "date": "2018.07.31", "title": "Камелия отказа Иван Лечев от алкохола и цигарите"}
{"url": "http://www.bnews.bg/article/246138-v_smolyansko_ezero_otkriha_obyavena_za_izdirvane_zhena", "text": "\n Доброволци откриха в едно от Смолянските езера обявена за издирване 61-годишна жена. Тя е транспортирана в тежко състояние в МБАЛ \"Братан Шукеров\" в Смолян, съобщиха от Областната дирекция на МВР. \r\n\r\n Радка Стоименова излязла вчера около 9.30 ч. от дома си в родопския град. Няколко часа по-късно, когато не се прибрала, дъщеря й сигнализирала в местната полиция и жената била обявена за издирване. \r\n\r\n В него се включили и група доброволци, които около полунощ открили жената в тежко състояние във водите на едно от Смолянските езера. Радка била жива, но с признаци на удавяне и измръзване.  \r\n\r\n Родопчанката веднага е транспортирана в смолянската болница, където е настанена в интензивното отделение, а лекарите се борят за живота й. Няма информация дали се касае за опит за самоубийство или за нещастен случай. \r\n\r\n   \r\n \n\t\t\t\t\t\t", "date": "2018.07.31", "title": "В смолянско езеро откриха обявена за издирване жена"}
{"url": "http://www.bnews.bg/article/246137-zasadiha_treva_na_stalbite_na_lili", "text": "\n Стопаните на луксозната кооперация, в която тя си купи последния апартамент, са засадили растителността в ъглите между всяко стъпало, което води до входа на сградата. Тревата обаче не израснала достатъчно, за да покрие стълбите по цялата им дължина, но поне ги е преполовила. \r\n\r\n Покрай тях са посадени и различни видове вечно зелени дървета, може би за да напомнят на минувачите, че там ще живее и Вечната Амбър на родната естрада. \r\n\r\n Сградата, която се намира в непосредствена близост до жп гара Подуяне, все още стои необитаема. Пазачът потвърди пред „Телеграф“, че все още никой от собствениците не се е нанесъл, тъй като и в момента текат довършителни работи по нея. \r\n\r\n Изпълнителката на „Панаири“ всеки месец ходи до кооперацията, за да види какво е положението. Ходила е 3-4 пъти, за да пита кога ще е готова и кога може да се нанесе. \r\n\r\n Тя си купи апартамент на последния 6-и етаж на 24 ноември 2017 година, като за него е броила 339 039 лв и 18 ст., за да се сдобие с имота – жилище с площ от 196, 8 кв. м. и два гаража – единият 18,6 кв. м., другият – 21,4 кв. м. Освен това е платила и 339 лв. и 4 ст. такса за вписване. \r\n \n\t\t\t\t\t\t", "date": "2018.07.31", "title": "Засадиха трева на стълбите на Лили"}
{"url": "http://www.bnews.bg/article/246128-britantsite_sa_protiv_brekzit_a_na_mey", "text": "\n Британското обществено мнение се е обърнало рязко срещу напускането на ЕС, показа публикувано днес проучване на общественото мнение на телевизия “Скай”. \r\n\r\n Петдесет на сто от гражданите на Обединеното кралство биха подкрепили референдум с въпрос искат ли са излязат от ЕС със сделката, предлагана от правителството, да излязат без сделка, или да останат в ЕС. \r\n\r\n Помолени да изберат между тези възможности, да не се излиза от ЕС е най-предпочитаната за 48% от анкетираните; 27% предпочитат да напуснат без сделка, 8% казват, че няма да гласуват и 3% не знаят какво да отговорят. \r\n\r\n Политиката на министър-председателката Тереза Мей е непопулярна сред нейните консерватори. Привържениците на напускането са 51% срещу 22% за “Брекзит” без споразумение; а консервативните избиратели биха искали никаква сделка пред тази, подготвяна от правителството, в съотношение 44% към 21%, показва изследването. \r\n\r\n Само 10% са доволни от работата, която правителството върши по “Брекзит”, а 78% са недоволни. При това първите са намалели с 13%, а вторите са се увеличили с 23%. \r\n\r\n Одобрението за самата Мей е спаднало със 17 процентни пункта до 24%, а неодобрението се е качило с 14 процентни пункта до 74%. \r\n\r\n Миналата седмица главният преговарящ от страна на ЕС Мишел Барние поля със студен душ последното предложение на Мей за споразумение за развод с ЕС, като посочи, че то не съдържа работещо решение за бъдещия граничен и митнически режим между Република Ирландия и британската провинция Северна Ирландия. \r\n\r\n Графикът на преговорите предполага страните да сключат споразумението до средата на октомври, за да има време за ратификацията му от държавите членки и от Европейския парламент. \r\n\r\n   \r\n \n\t\t\t\t\t\t", "date": "2018.07.31", "title": "Британците са против Брекзит-а на Мей"}
{"url": "http://www.bnews.bg/article/246129-oshte_nishto_ne_e_yasno_sled_15_avgust_shte_se_reshi_statutat_na_tsarskite_konyushni", "text": "\n „След 15 август ще бъде решено какъв е статутът на „Царските конюшни”, каза пред журналисти министърът на културата Боил Банов, след като подписа споразумение за разширяване присъствието на културата, изкуствата и културното наследство в образованието. \r\n\r\n По думите му подписването на това споразумение е изключително важно, защото ако децата се образоват и възпитават от най-ранна възраст в култура, то такива палежи като този на „Царските конюшни” няма да има. \r\n\r\n „Именно децата ще закупуват такива имоти и ще се грижат за тях. Трябва да започнем да ги учим що е то културно наследство, колко е важно за съществуването ни и бъдещето”, каза Банов. \r\n\r\n „Към този момент „Царските конюшни” са под закрилата на Закона за културното наследство. Именно тя ще даде статута на културна ценност, а този статут сам по себе си е едно отношение на държавата към културни обекти. Той няма да промени границите и режимите”, каза министърът. \r\n\r\n На въпрос какъв ще бъде статутът на конюшните, Банов каза, че вероятно ще бъде от национално значение. „Това е високо значение с високи охранителни мерки”, подчерта той. \r\n\r\n По повод собствеността на сградите Банов коментира, че тя е много объркана във времето. \r\n\r\n „Толкова е отдавана, преотдавана на различни собственици, на учреждения. Някои не са си вадили актове, други са. Тази намеса на тези агресивни собственици, които разделиха земята от имотите, също допълнително усложнява нещата”, обясни Банов. \r\n \n\t\t\t\t\t\t", "date": "2018.07.31", "title": "ОЩЕ НИЩО НЕ Е ЯСНО! След 15 август ще се реши статутът на „Царските конюшни”"}
{"url": "http://www.bnews.bg/article/246130-sakskoburggotski_balgariya_izgubi_mnogo_pari_zaradi_nevavezhdaneto_na_tol_sistemata", "text": "\n Спомних си 2003 г., когато като министър-председател се срещнах с представители на най-големите португалски компании, които се интересуваха от строителството на магистрала “Тракия” и проектът за договор с тях предвиждаше използването на тол система. Това заявява бившият премиер Симеон Сакскобургготски в свое изявление до медиите. \r\n\r\n Той напомня, че познавайки добре Португалия, която разполага с едни от най-хубавите пътища в Европа, които се поддържат в изключително добро състояние, именно чрез събираните тол такси, е смятал, че е изгодно за България да привлече такъв голям чуждестранен инвеститор. След като бил обаче обвинен в далавери и поради големият отпор на различни кръгове у нас, идеята е провалена. \r\n\r\n \"Питам се колко ли пари изгуби държавата от това отлагане, колко пътища щяха вече да бъдат ремонтирани със събраните средства и как по-различно би изглеждала транспортната ни мрежа днес. Трябваше ли да изминат близо 15 години, преди да стигнем до извода, който много други по-развити европейски държави бяха направили, че събирането на тол такси е икономически по-изгодно за държавата от продажбата на винетки. \r\n\r\n През България минава голям транзитен трафик от и за Турция и Близкия Изток, но не се събират достатъчно средства, както това правят нашите съседи. Разчетите, направени от експерти в Министерството на регионалното развитие и благоустройството, които цитира министър Нанков, говорят сами по себе си. \r\n\r\n От винетни стикери годишно приходите са 300-350 млн. лв. срещу очакваните три пъти повече след като бъде въведена тол системата“, заявява Сакскобургготски. Той подчертава, че \"сега вече щяха да бъдат реализирани някои важни пътни проекти и ремонтирани други трасета, които поради липса на пари са си останали така, както са били построени преди 50 години“. \r\n\r\n В заключение експремиерът завява: \"Подобна е и картинката с проекта за атомната централа \"Белене”. Моето правителство размрази проекта, за да може да се осъществи този стратегически важен обект за националната ни сигурност, но популизмът взе надмощие над здравия разум. Знаем какво последва. \r\n\r\n А днес – години по-късно, и то години на пропуснати ползи, отново започваме да говорим за нуждата от тази централа. За тези загубени години колко ли по-добре щеше да се е развила икономически България, ако разполагаше с нужната за това пътна и ядрена инфраструктура.“  \r\n \n\t\t\t\t\t\t", "date": "2018.07.31", "title": "Сакскобургготски: България изгуби много пари заради невъвеждането на тол системата"}
{"url": "http://www.bnews.bg/article/246132-islyamistka_partiya_ubila_turistite_v_tadzhikistan", "text": "\n Таджикистанското правителство обвини забранена ислямистка партия, че е организирала атаката на 29 юли, при която бяха убити четирима туристи колоездачи от САЩ, Швейцария и Холандия, предаде Ройтерс. \r\nКато цитира признания на задържан заподозрян, министерството на вътрешните работи каза в изявление, че лидерът на нападателите е бил обучен в Иран, а след атаката групата се готвела да избяга в Афганистан. \r\nЧетирима чужденци бяха убити в неделя в Таджикистан, след като кола се врязала в тях на селски път, докато карали велосипеди, а след това нападателите довършили с ножове туристите, съобщиха вчера таджикистанският вътрешен министър и посолството на САЩ. \r\n23 април: Ван прегази пешеходци в Торонто \r\nСъщия ден силите за сигурност убиха четирима заподозрени нападатели и задържаха един. В днешното изявление МВР посочва, че са задържани още четири лица, заподозрени в съучастие с извършителите на атаката. \r\n\r\n Властите в бившата съветска република в Централна Азия забраниха през 2015 г. Партията за ислямско възраждане на Таджикистан (ПИВТ) и я обвиниха, че е участвала в провалил се опит за преврат. \r\n  \r\nСега лидерите на ПИВТ живеят в изгнание. Те отрекоха обвиненията и казаха, че репресиите срещу тях са целели да консолидират властта на президента Емомали Рахмон. \r\nПо-рано днес ПИВТ изрази съболезнования на семействата на жертвите и на държавите, чиито граждани са били те, и каза, че се надява разследването \"не само да опровергае слуховете и предположенията\", но и да помогне също Таджикистан да възстанови доверието към себе си в очите на чужденците. \r\nТерористичната групировка \"Ислямска държава\" пое отговорност за нападението. Тя обаче не разкри подробности и не приведе доказателства в подкрепа на своите твърдения. \r\n \n\t\t\t\t\t\t", "date": "2018.07.31", "title": "Ислямистка партия убила туристите в Таджикистан"}
{"url": "http://www.bnews.bg/article/246124-barekov_badzhak_zhurnalisti_pravyat_pr_a_na_borisov", "text": "\n Бойко Борисов си прави ПР с помощта на баджак журналисти като Хекимян, написа в свой коментар в личния си профил във Фейсбук евродепутатът Николай Бареков. \r\n\r\n Ето пълният текст, публикуван без редакторска намеса: \r\n\r\n \"Бойко се похвалил, че Антонио Хекимян му писал, че Русе бил “бижу”. Жалко е наистина да се маркират като факти ласкателства от зависими от властта журналисти. Още повече Хекимян не е от Русе и не живее там, а явно е минал да извърти едно блокче за час край Дунава някоя сутрин. Наивно е да се уповаваш на баджак да ти прави пиар. Аз като пловдивчанин смятам, че за половин милиард бюджет годишно Пловдив е далеч от бижуто, което можеше да бъде, а Тотев е истински срам и за Филибето, и за ПП ГЕРБ. И съм сигурен, че всички граждани го осъзнават. Независимо от партийната им принадлежност.\" \r\n \n\t\t\t\t\t\t", "date": "2018.07.31", "title": "БАРЕКОВ: Баджак журналисти правят ПР-а на Борисов!\r\n"}
{"url": "http://www.bnews.bg/article/246125-vapreki_ogromniya_si_byudzhet_bnt_zabi_v_danoto", "text": "\n \r\nВъпреки огромния си бюджет, БНТ заби в дъното! \r\n\r\n Обществената медия, която се издържа с парите на данъкоплатците, от известно време не излъчва сутрешен блок, в който да се разглеждат актуалните теми, вместо това сутрин се излъчват стари филми, които отблъскват аудиторията и водят до пълно фиаско с рейтинга на медията. \r\n\r\n Зрителите негодуват и се чудят за какво се харчат парите им при положение, че професионализмът в БНТ вече е мисия невъзможна. \r\n  \r\n \n\t\t\t\t\t\t", "date": "2018.07.31", "title": "Въпреки огромния си бюджет, БНТ заби в дъното!"}
{"url": "http://www.bnews.bg/article/246097-vanya_dzhaferovich_zavede_zhena_si_v_kambodzha_kadeto_toy_specheli_survivor", "text": "\n Ваня публикува кадър от остров Ко Ронг, на който мери сили с останалите участници в риалитито. Към кадъра Джаферович написа: \"Преди повече от 4 години, тръгнах си от тук като финалист на Сървайвър, а няколко месеца след това и спечелих. Всички спомени ми се връщат обратно и емоциите са много силни. Има нещо в този остров, което не иска да ме пусне и ме кара да се връщам при него, пак и пак. Обичам го.\" \r\n\r\n Евгения на свой ред продължава да изкушава със секси кадри, като е успяла да отговори на въпросите на заинтересовани защо са избрали това време на годината да посетят тези места, при положение че у нас е популярно да се ходи, когато в България е зима. Жени обяснява, че те с Ваня предпочитат сезона, когато там не е толкова топло и в по-дъждовно, като уточнява, че все пак вали по-малко, отколкото в София в момента. \r\n \n\t\t\t\t\t\t", "date": "2018.07.31", "title": "Ваня Джаферович заведе жена си в Камбоджа, където той спечели Survivor"}
{"url": "http://www.bnews.bg/article/246117-naglost_wc_ministarat_se_trashkal_i_zaplashval_s_ostavka_ako_kabinetat_ne_prieme_plana_za_pirin", "text": "\n \"Мислим да направим едно обучително посещение на вицепремиера Валери Симеонов на Байкушевата мура, която не е в резерват. След като имаме толкова необразован и толкова ненаясно с живота вицепремиер - нещата не стоят добре.\" Това каза по bTV Андрей Ковачев, съпредседател на \"Зелените\". \r\n\r\n По думите му в борбата на Симеонов за застрояването на Пирин, той стигнал до \"някакви безумни неща\". \r\n\r\n \"Беше казал, че нямало вековни гори извън резерватите\", припомни Ковачев. \r\n\r\n Вчера тричленен състав на Върховния административен съд отмени промените в Плана за управление на Пирин, които бяха приети от Министерския съвет и които допускат изграждане на нови ски писти и лифтови съоръжения в планината, както и на втори кабинков лифт в Банско. \r\n\r\n Вицепремиерът Симеонов обяви, че не е изненадан от решението, но ще го обжалва. \r\n\r\n Запознати със случая споделиха пред Дир.бг, че Валери Симеонов е заплашил да подаде оставка, ако МС не приеме решението за промени в плана за Пирин. И правителството не е устояло на натиска на този вицепремиер.  \r\n\r\n Виж ощеСъдът отмени решението на кабинета за управлението на парк \"Пирин\" \r\n\r\n Вчера тричленен състав на Върховния административен съд отмени промените в Плана за управление на Пирин, които бяха приети от Министерския съвет и които допускат изграждане на нови ски писти и лифтови съоръжения в планината, както и на втори кабинков лифт в Банско. \r\n\r\n Вицепремиерът Симеонов обяви, че не е изненадан от решението, но ще го обжалва. \r\n\r\n Запознати със случая споделиха пред Дир.бг, че Валери Симеонов е заплашил да подаде оставка, ако МС не приеме решението за промени в плана за Пирин. И правителството не е устояло на натиска на този вицепремиер.  \r\n\r\n \"Нямат аргументи по същество, затова са им виновни съдиите\", изтъкна Андрей Ковачев. \r\n\r\n \"Протестиращите сега са изненадани, че нашият съд взе решение съгласно законите на страната, защото сме свикнали да няма законност. Явно има светлина в тунела, но жълтите медии започнаха да атакуват съдиите\", каза Ковачев. \r\n\r\n Той определи вицепремиера Симеонов като \"жълта медия\". \r\n\r\n \"Крайно време е министерството да започне да спазва закона и да бъде Министерство на околната среда, а не срещу околната среда и министерство на далаверите\", категоричен е Ковачев. \r\n \n\t\t\t\t\t\t", "date": "2018.07.31", "title": "НАГЛОСТ: WC министърът се тръшкал и заплашвал с оставка, ако кабинетът не приеме плана за Пирин!"}
{"url": "http://www.bnews.bg/article/246118-tetevensko_pod_voda_poroite_vzeha_vtora_zhertva", "text": "\n Мъж се удави в придошлите води на река Вит край Тетевен. Инцидентът е станал в следобедните часове на понеделник. Загиналият е излязъл за риба със свой приятел, но силната вода от дъждовете го е повлякла, съобщава Нова телевизия, позовавайки се на информация от свой източник. \r\n\r\n Заради пороите пред последните няколко дни в района на Тетевен беше обявено бедствено положение. Малко преди инцидента с удавника то бе отменено, но само за няколко часа отново заваля дъжд. \r\n\r\n Само преди седмица при наводненията в Тетевен загина и друг мъж. Той бил под връх Червен край града. 36-годишният човек оставил колата си до къща за гости и тръгнал пеша за града. Водата го отнесла, а тялото му бе открито няколко часа по-късно. \r\n\r\n При интензивните дъждове в понеделник в общината бяха наводнени къщи, складове и пътища. На няколко места се активираха нови свлачища.  \r\n\r\n Във вторник предстои отводняване на местата, засегнати от водната стихия, както и почистване на пътната инфраструктура. \r\n\r\n \"Необходими са сериозни инвестиции за укрепване на пътя Черни Вит – Тетевен, но може би сега не е най-подходящият момент те да бъдат направени. Има много сериозни щети и по общинската инфраструктура”, каза в ефира на „Здравей, България” кметът на Черни Вит Цветослава Христова. \r\n \n\t\t\t\t\t\t", "date": "2018.07.31", "title": "Тетевенско под вода, пороите взеха втора жертва!"}
{"url": "http://www.bnews.bg/article/246093-mira_dobreva_s_panik_ataki_sled_cherna_seriya_obiri_v_doma_y", "text": "\n Черна серия от обири в дома на Мира Добрева са ѝ докарали паник атаки, оплакала се самата тя на свои близки. \r\nНеконтролируемите пристъпи я връхлетели, след като миналата седмица апартаментът на водещата стана арена на бандити. Престъпниците нахлули в дома ѝ, докато тя и синът ѝ спели и отмъкнали каквото докопали. \r\nСтраховете налегнали Мира най-вече заради 10-годишния ѝ син Жорко, който постоянно се тревожел дали крадците няма да се върнат отново. \r\nПреди седмица къщата на Мира Добрева и режисьора Жоро Торнев бе обрана за пети път. Крадецът успял да вземе от чантата ѝ само 50 лева, докато тя и синът ѝ спели. \r\n\r\n След престъплението журналистката е ужасена, че може да има и следващ път и не се знае дали няма да се сблъска лице в лице с крадците и те да наранят нея и детето, пише Таблоид. \r\n \n\t\t\t\t\t\t", "date": "2018.07.31", "title": "Мира Добрева с паник атаки след черна серия обири в дома й "}
{"url": "http://www.bnews.bg/article/246159-dashteryata_na_razstrelyanata_snezhana_s_raztarsvashti_razkritiya_za_ubietsa_prez_salzi_kreshti_zashto_ne_ubi_men_zashto_mama", "text": "\n Дни след разстрела на благоевградчанката Снежана Достумска, една прекрасна жена, загубила живота си по нелеп начин, в областния център случилото се е найкоментираната тема. В петък рецидивистът Радослав Стипцаров-Соколето застреля собственичката на \"Мръсното кебапче\", Снежана, пред блок 17, на ул. \"Струма\" в кв. \"Струмско\", часове по-късно се самоуби в къщата на свои приятели в село Бараково, пише struma.com. Дни след двойната смърт, репортер на изданието, разговаря с дъщерята на Снежка, Силвия, една млада и хубава жена, намесена зловещо в случая, само защото повярвала на един престъпник, който лазил в краката ѝ, уверявайки я колко много я обича и как тя променила целия му свят. \r\n\r\n Срещаме се със Силвия в затънтено капанче, близо до дома ѝ, тъй като все още не се е възстановила от жестокия побой, който Соколето и нанесе, дни преди разстрела. По лицето ѝ все още личат синините от причинените травми, а на врата си има яка, тъй като след побоя, има сериозна травма на шията. Разговорът започна тежко. Само при споменаване на името на майка ѝ и тя започва да плаче..... \r\n\r\n \"Мама правеше всичко за мен и за брат ми, за децата ни, ние бяхме нейния живот, все така казваше. Работеше като луда, за да не изпитваме никакви притеснения в живота си. А за мен, тя беше най-добрата ми приятелка, най-близкият ми човек и убиецът ѝ знаеше това\", така започна разговор със Силвия... - \r\n\r\n ? \r\n\r\n - Той беше клиент на заведението, сигурно 100 пъти ме е канил на кафе, ухажваше ме с месеци и в началото на март, даже и на майка ми казах \" Ще изляза с него...! Аз го познавах от града, но не знаех какъв е, какво е миналото. Никога не съм имала контакти с ъндърграунда, така както чувам оттук оттам да говорят хора, които не ме познават. Много скоро той се нанесе у нас, ето така, дойде каза, че няма къде да живее и остана. \r\n\r\n \r\n\r\n - Така твърдеше, че отдавна е бил луд по мен, но не съм му давала възможност да си докаже любовта. Сега се задушавал от любов. Трябва да кажа, че той е страшен манипулатор. Откъде му идваха такива думи омайни, че съм се чудила.... Казваше ми \"Не слушай хората какво ти говорят за мен, това е от злоба и завист, завиждат на любовта ни, а другите жени, на това, че аз избрах теб. Ти си ми най-специалната, умирам за теб, ето такива неща. Знаете, че понякога \"ангелът\" на жените е много слаб. \r\n\r\n \r\n\r\n - Не, говореше ми непрекъснато. Тя много страдаше след моя развод, че 2 години не излизам, не съм имала приятел до мен, но за Радослав беше категорична, че не е за мен. Дъщеря ми Симона не го понасяше. Непрекъснато се заяждаше с него. \r\n\r\n \r\n\r\n - 1 месец и малко от март, до май и го изгоних. И това беше началото на нашия семеен ад. Заплахи, телефонни разговори с часове, преследване, той ме следеше, знаеше какво правя във всеки момент. Беше ужас. Страхувах се от него. \r\n\r\n \r\n\r\n -  Той ми бе взел златото като си тръгваше от нас и ми се обади, че иска да ми го върне, да му простя, не можел да живее без мен. Отидох с колата си до Бело поле и го взех от тях. Треперех цялата и той ме попита \"Страх ли те е?\", естествено казах и при тези му думи сложи ръката си на волана, оскуба ме и ме накара да отбия и да спра да съм се успокоила малко и тогава да се поразходим... И се започнаха едни юмруци, аз успях да изляза от колата, той скочи и ме хвана. Този човек беше луд, наистина. Той тогава щеше да му убие. Крещях неистово, минаваха коли и никой не спря. Спря едно младо момче и така този престана и изчезна. Настаниха ме в хирургия. Полицията бе информирана за случилото се. Уж го търсеха за разпит, но не го заловиха. Той звънеше по телефона, молеше му да му простя. После заплашваше. \r\n\r\n \r\n\r\n - Пред мен чак така не, но на хора е разправял, че се готви да ни очисти един по един. Знаеше, че майка ми е човекът, без който аз не мога да живея / Силвия се дави от сълзите си /, това бе най-голямото му отмъщение към мен.... - А в деня на убийството обажда ли се? - Да, обади ми се със същия сценарии, прости ми, добре ли си и т. н и после пак заплахи. \r\n\r\n \r\n\r\n -  Той психически тероризираше детето ми, ако аз не му вдигам или му затворя телефона, почваше с едно 13-годишно момиченце да се разправя. Обиждаше я всякак... И на рождения и ден писа съобщения да, тя Симона също му отговаряше, но по детски. Накрая я накарах да го блокира и да не и съсипва празника.   - Къде беше майка ти през това време? - В заведението, видяхме се към 22. 30 часа, каза, че има още работа и към 12 си е тръгнала. \r\n\r\n \r\n\r\n - Племенницата, на брат ми дъщерята се обади, че баба и не си вдига телефона. Натоварих децата в колата и тръгнах да я търся. Първо на полицаите казах, че я няма. Ходих при жената, с която заедно са си тръгнали, не я намерих и отидох у тях. Полицаите бяха там. Не успяха да ме спрат.. Видях я, цялата в кръв...... Знаех, че е той, нямах съмнение, че е той... /Плаче/ Искам да изкажа искрените си благодарности на началника на второ управление в Благоевград, този човек създаде страшна организация, караше се, че не е започнат със случая ни, прие станалото без да ни познава, благодаря му, такива полицаи трябва да има..... \r\n\r\n ? \r\n\r\n - От упор в гърба и куршумът е излязъл през корема. \r\n\r\n \r\n\r\n - Защото беше луд, защото искаше да отмъсти, за това, че не го искам, защото знаеше колко ще ме накара да страдам, аз без майка ми не мога, не мога разбираш ли / плаче неистово / Този уби няколко души наведнъж, за какво ми еда съм сега тук, като най-голямата ми опора я няма... Кажи ми, дали някога ще забравя какво се случи. \r\n\r\n \r\n\r\n - Да, виновна съм, че не уби мен... Защо мама?! Тя какво му е направила, какво му направихме ние, аз какво му направих, само съм му помагала. Но той явно е преживял страшни неща в затвора, чух, но вече беше късно... Изпитваше панически страх от затвора и ареста, само за делата си говореше, виждах, че откача само при мисълта. Страх го беше и за побоя, тъй като прокуратурата се занимава с това, все ме караше да не давам показания, разпитваше ме. Беше луд, когото аз не разпознах в началото. Казах ти, беше страшен манипулатор... Жените си превръщал в проститутки, така говорят. В деня на убийството разговарях с приятелката му, за която знаете, че изнасилвал, гаврил се с нея. Настръхнаха ми косите. Виновна съм, как не разбрах кой е този изверг. Но никога не съм очаквала, че ще стигне до тук..... \r\n\r\n \r\n\r\n - Хората работиха, нищо не мога да кажа, той беше непредсказуем нямам сили, нито да обвинявам, нито за нещо друго... Как ще се съвзема сега, как ще продължа да гледам децата си, те на мен разчитат. Майка ми посвети живота си на нас... И ни спаси.. - Защо ви спаси, какво имаш предвид? - Чух от приятели на Соколето, че е твърдял, че ако не го хванат след убийството на майка ми, щял да ни чисти по \"азбучен ред\" и аз наистина вярвам, че той щеше да го направи.... \r\n\r\n - \r\n\r\n - Не знам на какво да вярвам, може тъй като знам колко го беше страх от затвора, той беше страхливец, сигурно в затвора е преживявал лоши неща, затова.... е предпочел да умре, вместо да се гаврят отново с него зад решетките...., каза Силвия. Не знам какво се казва в такива случай, но ти пожелавам да събереш сили и да продължиш... Опитвам се, но наред с това, че загубих майка си, това чувство за вина ме довършва... Защо не уби мен? Защо мама? \r\n\r\n \r\n  \r\n \n\t\t\t\t\t\t", "date": "2018.07.31", "title": "ДЪЩЕРЯТА НА РАЗСТРЕЛЯНАТА СНЕЖАНА С РАЗТЪРСВАЩИ РАЗКРИТИЯ ЗА УБИЕЦА! През сълзи крещи: Защо не уби мен? Защо мама?"}
{"url": "http://www.bnews.bg/article/246134-prodalzhava_izdirvaneto_na_chumata_v_yambolsko", "text": "\n Продължава вземането на кръвни проби за наличие на чума по дребните преживни животни в 36 населени места на Ямболска област. \r\n\r\n Започна вземането на втори проби от животните в община Болярово, където се отглеждат около 1700 животни. \r\n\r\n В следобедните часове се очаква ветеринарите да влязат и в стадото на Тодор и Ана, където две от пробите са със съмнения за чума. Не е ясно и как те ще реагират въпреки решението още от преди две седмици от животните им да се вземат 51 кръвни проби, за да се докаже или отхвърли наличието на чума в стадото. До момента собствениците отказват да допуснат ветеринари. Пред стопанството им има и протестиращи. Искането им е да се представят протоколи с резултатите от първите проби и се съмняват от манипулиране на вторите изследвания. \r\n\r\n Кръвни проби се вземат от всички стопанства и в крайграничната община Елхово, както и в три села на община Стралджа. Извършват се и клинични прегледи на животните, предаде БНР. \r\n \n\t\t\t\t\t\t", "date": "2018.07.31", "title": "Продължава издирването на чумата в Ямболско"}
{"url": "http://www.bnews.bg/article/246119-avtobus_pomlya_ulichen_stalb_v_plovdiv_shofyorat", "text": "\n Автобус на градския транспорт се блъсна тази сутрин в уличен стълб на бул. \"Васил Априлов\" в Пловдив. \r\nСигналът е подаден малко преди 07:00 ч., а причината е, че на шофьора му е прилошало, съобщиха за Дарик от полицията в града на тепетата.  \r\nНяма пострадали пътници, на водача на автобуса е оказана медицинска помощ.  \r\nЕкип от общината възстановяват щетите от удара на возилото в стълба - паднало дърво и няколко антипаркинг колчета по булеварда, предаде Дарик. \r\n \n\t\t\t\t\t\t", "date": "2018.07.31", "title": "Автобус помля уличен стълб в Пловдив, шофьорът..."}
{"url": "http://www.bnews.bg/article/246148-gergana_raychevska_vodi_edin_ot_nay_nashumelite_influensari_just_pablo_na_mis_silikon", "text": "\n Повод за появата на човек от “Just Pablo” ще е новият бранд “Plata О Plomo by Pablo Esco”, който пуснаха в началото на лятото и екстравагантната миска позира за него. \r\n\r\n Гери Райчевска, която е една от емблемите на най-скандалния роден конкурс, ще доведе човек от екипа на “Just Pablo” или дори самият него, на 10-ото издание на шоуто, научи ексклуизивно BGLife. \r\n\r\n Тя е навила „Pablo” да облече кандидатките в неговите тениски “Plata O Plomo”.  BGLife , разбра, че “Just Pablo”, не обичат да се показват чести на показ и затова голяма част от аудиторията не знае кой/кои са те. Но силиконката Гери Райчевска има личен контакт с него понеже са си „партийка“ и имат доста бъдещи проекти заедно. \r\n\r\n Мис Силикон 2018 ще се проведе на 12 август (неделя) в Св. Влас, клуб Planet Yacht. Именно там момичетата, ще дефилират с тениските от лейбъла „Plata O Plomo” дело на самия Just Pablo. \r\n \n\t\t\t\t\t\t", "date": "2018.07.31", "title": "Гергана Райчевска води един от най-нашумелите инфлуенсъри “Just Pablo” на „Мис Силикон“ "}
{"url": "http://www.bnews.bg/article/246127-dzhip_i_kamion_sas_sladoled_zatapiha_hemus", "text": "\n Камион, превозващ сладолед, и джип с пернишка регистрация са се ударили на магистрала \"Хемус\", съобщиха от Областната дирекция на МВР в Шумен. \r\n\r\n Сигналът за инцидента, който е станал в района на 358-ия километър от аутобана, е подаден около 9.30 ч. \r\n\r\n При удара, камионът се е обърнал на една страна. Дете, пътувало в джипа, пък е пострадало и е откарано от екип на Спешна помощ в болница.  \r\n\r\n На място са екипи на Пътна полиция. Извършва се оглед. Движението се пренасочва през главния път Русе- Варна. От МВР призоваха шофьорите да се движат с повишено внимание и съобразена скорост. \r\n\r\n   \r\n \n\t\t\t\t\t\t", "date": "2018.07.31", "title": "Джип и камион със сладолед затапиха \"Хемус\""}
{"url": "http://www.bnews.bg/article/246123-karakachanov_obvini_mediite_za_nedoverieto_kam_institutsiite_i_prizna_che_e_zagrobil_vvs", "text": "\n \r\nВицепремиерът Красимир Каракачанов обвини медиите за недоверието към институциите. \r\nВ участието си в сутрешния блок на БТВ Каракачанов и неговите колеги от Обединени патриоти бе нападнат от Веселин Марешки, който ги нарече \"Опитомени патриоти\". \r\n\r\n Марешки определи Каракачанов като близък до сърцето на ДПС и Карадайъ. А Каракачанов се обяви за обиден от Марешки, когото нарече \"господин с жълтите панталонки\" и обяви, че си е направил тест за наркотици, тъй като Марешки му препоръчал да си взима редовно \"прахообазните лекарства\", което Каракачанов приел като намек, че  употребява наркотици. \r\n\r\n Разговорът с водещата Мария Цънцарова заби дъното когато в употреба бяха вкарани думи като прасета. \r\n\r\n Каракачанов не отговори на въпроса - Обединени или опитомени патриоти са? Естествено, водещата пропусна да го попита всъщност какво ги държи патриотите заедно във властта при всички тези скандали през последната година? Каракачанов обаче се впусна да обвинява всички и всичко през последните години за неудачите на управлението му като министър на отбраната. \r\n\r\n Агент Шиши не се посвени да хвърли вината за авариите с двата хеликоптера върху пилотите, определяйки действията им като човешка грешка. \r\n\r\n И това признание идва след като   с военния хеликоптер на 11 юни т.г., където загинаха двама пилоти.  \r\n\r\n Най-грозното и опасно обаче заключение до момента е, че пред очите на Каракачанов да втори път умират пилоти, под негово управление. \r\n\r\n Миналата година при учение в Черно море отново имаше инцидент. При изпълнение на маневра над фрегатата „Дръзки” хеликоптер „Пантер” закача пилон от палубата. Загива един пилот – Георги Анастасов, а други двама членове на екипажа са ранени. \r\n \n\t\t\t\t\t\t", "date": "2018.07.31", "title": "Каракачанов обвини медиите за недоверието към институциите и призна, че е загробил ВВС!"}
{"url": "http://www.bnews.bg/article/246115-ot_kakvo_pochina_rodilkata_v_pleven_sastoyanieto_na_bebeto_e", "text": "\n Продължават проверките за причините, довели до смъртта на родилка в Плевен. След планирано секцио в университетската болница жената изненадващо е починала, а бебето й все още е в кома. Прокуратурата започна разследване за смъртта на жената. \r\n\r\n По данни на близките й обаче - ден преди операцията медицинските прегледи показали, че е напълно здрава. \r\n\r\n От болницата обясниха за NOVA, че няма да коментират случая преди да излязат резултатите от аутопсията. \r\n\r\n Тежко е състоянието на бебето, което се роди в УМБАЛ-Плевен със секцио, при което майката – Маргарита, почина. Това разказа пред Нова телевизия съпругът на родилката Владислав Якимов. \r\n\r\n „Жена ми цял живот е с ниско кръвно, а я изкараха, че е имала хипертония. И не е починала в интензивното, а още тук”, заяви той. От болницата твърдят, че Маргарита е починала в интензивно отделение. \r\n\r\n  „Опитват се да покрият всичко, защото, ако тук умре човек, скандалът е голям. Тук се раждат хора. В интензивното умират”, заяви той. \r\n\r\n „Детенцето е в кома. Ако се събуди, ще бъде увредено. Имам нужда от всякаква помощ”, каза през сълзи Якимов. Той заяви, че вече има нужните документи, с които да поведе битка в съда. Той не пожела да разкрие какво знае за причините за случилото се, но беше категоричен, че жена му била напълно здрава. \r\n\r\n  Майката на Маргарита пък разказа, че за раждането със секцио е бил избран лекарски екип и са били платени 900 лв. Според родителите на починалата жена, операцията е била планирана за 9 часа, а е започнала половин час по-късно. Когато я изнесли, майката пипнала Маргарита, която била студена, което означавало, че вече мъртва, а не е починала по-късно в интензивното отделение. \"Не я изнесоха нито с маска, нито със система, тя си е умряла там\", каза през сълзи опечалената майка. \r\n\r\n ПР-ът на плевенската болница Момчил Цветков съобщи, че аутопсията е направена и резултатите ще бъдат оповестени по-късно днес. От една страна от болницата разпространяват версия за хипертонична криза, от друга страна се оправдават, че не знаят причината за смъртта, защото чакат резултати от аутопсията. \r\n  \r\n \n\t\t\t\t\t\t", "date": "2018.07.31", "title": "От какво почина родилката в Плевен? състоянието на бебето е...."}
{"url": "http://www.bnews.bg/article/246142-parvi_kapitan_na_shampionite_mesi_veche_e_na_bazata_na_barselona", "text": "\n Най-очакваният футболист в Барселона Лионел Меси се появи днес на тренировъчната база на клуба за задължителните медицински прегледи. Вчера той се завърна от лятната си ваканция, която продължи досега заради участието му на Мондиала. \r\nТази сутрин Меси и Жорди Алба влязоха в лекарския кабинет, където ще бъде прегледани от докторите. Същото трябва да сторят още Жерард Пике и Серхио Бускетс. Аржентинецът вече е първи капитан на шампионите, след като досегашният такъв Андрес Иниеста напусна в посока Япония. \r\nИначе отборът на Ернесто Валверде е на турне в САЩ, където играе контроли. Меси и останалите скоро ще се присъединят към съотборниците си. \r\n\r\n Първият официален мач на Барса е на 12 август, когато е сблъсъкът със Севиля за Суперкупата на Испания. \r\n \n\t\t\t\t\t\t", "date": "2018.07.31", "title": "ПЪРВИ КАПИТАН НА ШАМПИОНИТЕ! Меси вече е на базата на Барселона"}
{"url": "http://www.bnews.bg/article/246136-parvo_v_bnews_barekov_iska_veto_ot_radev", "text": "\n \r\nЕвродепутатът Николай Бареков поиска президентът ген. Румен Радев да наложи вето над приетите в Парламента с мнозинството на ГЕРБ в началото на м.юли т.г. промени в Административнопроцесуалния кодекс, с които се повишават драстично таксите за физически и юридически лица при обжалване на административни актове пред съда. \r\nЗа разлика от другите политически формации, поискали същото от държавния глава с цел PR, Бареков акцентира, че държавата ни е осъждана 7 пъти от Съда в Страсбург именно за високи такси пред Съда, с които de facto се препятства правото на достъп до съд на обикновения гражданин и организации. \r\nТой отбелязва и че чрез въвеждането на тези такси в закон, ГЕРБ не позволява на засегнатите лица да оспорят увеличението пред Върховния административен съд. \r\n\"Всичко е в ръцете на Президента. Той е избран от народа и е длъжен да защити интересите му!\", заяви за bNEWS Бареков. \r\nПрипомняме, че при приемането на тези промени в Народното събрание, депутатът Явор Божанков от БСП се закани, че ако влязат в сила партията му ще ги атакуват в Конституционния съд. \r\nИскането може да прочетете тук: \r\n\r\n \r\n\r\n   \r\n \n\t\t\t\t\t\t", "date": "2018.07.31", "title": "ПЪРВО В BNEWS! Бареков иска вето от Радев!"}
{"url": "http://www.bnews.bg/article/246116-sistemen_onlayn_tormoz_predizvikal_danail_da_naraga_sauchenika_si_roditelite_prospali_opasnostta", "text": "\n 15-годишното момче, което наръга свой съученик с нож в столичния кв. „Надежда”, е било системно тормозено онлайн, разкри неговият адвокат Ивайло Абаджиев в студиото на „Тази сутрин”. \r\n\r\n Нападателят се казва Данаил Бейгберди, роден е в България, но е от ирански произход. „В продължение на цялата учебна година той е бил тормозен от свои съученици – вербално и с колажи с негова снимка и на хора, изпълняващи хомосексуални действия. Наричали са го „педераст”, „джихадист” и други от сорта”, поясни Абаджиев. \r\n\r\n Според адвоката нито родителите, нито учителите са взели мерки да прекратят тормоза, въпреки че са знаели за тях. \r\n\r\n „Родителите са пропуснали, неглижирали са нещата. Искали са да сменят вече училището, знаели са, че има проблем. Има данни, че в училището са знаели, че е имало някакви проблеми, но и преподавателите не са обърнали достатъчно внимание”, посочи Абаджиев. \r\n\r\n В деня преди нападението онлайн се появил нов колаж по адрес на Данаил. \r\n\r\n „В случая става въпрос за едно дете – той, когато е отишъл на мястото, е видял брата на едно от момчетата и е помолил да го извика. Кой, който е тръгнал да убива, ще си викне свидетели? Това дете е искало да извади ножа, да го покаже и мъчителите му да спрат да го тормозят – това е”, категоричен е Абаджиев. \r\n\r\n 15-годишното момче, което наръга свой съученик с нож в столичния кв. „Надежда”, е било системно тормозено онлайн, разкри неговият адвокат Ивайло Абаджиев в студиото на „Тази сутрин”. \r\n\r\n Нападателят се казва Данаил Бейгберди, роден е в България, но е от ирански произход. „В продължение на цялата учебна година той е бил тормозен от свои съученици – вербално и с колажи с негова снимка и на хора, изпълняващи хомосексуални действия. Наричали са го „педераст”, „джихадист” и други от сорта”, поясни Абаджиев. \r\n\r\n Съдът остави в ареста 15-годишния младеж, ранил с нож свой връстник \r\n\r\n По думите му нито родителите, нито учителите са взели мерки да прекратят тормоза, въпреки че са знаели за тях. \r\n\r\n „Родителите са пропуснали, неглижирали са нещата. Искали са да сменят вече училището, знаели са, че има проблем. Има данни, че в училището са знаели, че е имало някакви проблеми, но и преподавателите не са обърнали достатъчно внимание”, посочи Абаджиев. \r\n\r\n В деня преди нападението онлайн се появил нов колаж по адрес на Данаил. \r\n\r\n „В случая става въпрос за едно дете – той, когато е отишъл на мястото, е видял брата на едно от момчетата и е помолил да го извика. Кой, който е тръгнал да убива, ще си викне свидетели? Това дете е искало да извади ножа, да го покаже и мъчителите му да спрат да го тормозят – това е”, категоричен е Абаджиев. \r\n\r\n Нападението в „Надежда” – опит за убийство, няма данни за дрога и алкохол \r\n\r\n Според него с подигравките си другите момчета са го подтикнали към действията му. \r\n\r\n След извършеното престъпление, момчето направи пълни самопризнания пред негови приятели, които го заснеха на видео. „Това е някакъв шок в неговата глава. Той застава и си разказва, реакцията не е нормална – житейски не е нормална”, смята Абаджиев. \r\n\r\n „Никой не отрича, че Данаил ще си понесе отговорността – тук няма спор”, коментира Абаджиев. Данаил е в ареста по решение на Софийски градски съд. \r\n \n\t\t\t\t\t\t", "date": "2018.07.31", "title": "Системен онлайн тормоз предизвикал Данаил да наръга съученика си, родителите проспали опасността!"}
{"url": "http://www.bnews.bg/article/246092-mis_dupe_turtsi_sa_haknali_profila_mi", "text": "\n След като хакнаха профилите в две социални мрежи на актьора Юлиан Вергов, поредната жертва е фитнесмоделът Биляна Йотовска, чийто профил в Инстаграм бе откраднат. \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n Хакнаха профила на Румен Радев във Фейсбук \r\n\r\n Днес сутринта е извършена нерегламентирана публикация в... \r\n\r\n   \r\n\r\n \r\nна 21.01.2018 \r\n\r\n   \r\n\r\n   \r\n\r\n \"Получих имейл уж от Инстаграм, че профилът ми подлежи на верификация, че е 100% истински. Прегледах го доста внимателно и за съжаление кликнах да продължа нататък. Това беше достатъчно, за да получа имейл, че моят имейл е сменен и профилът е хакнат\", обясни тя пред Bulgaria ON AIR. \r\nЙотовска е писала на Инстаграм чрез Фейсбук и преди два дни получава имейл, че е нужна повече информация. Предстои тя да се свърже с ГДБОП, надявайки се да се стигне до хората, които са откраднали профила. \r\n\"По непотвърдена информация профилът ми е хакнат от турска група. Напоследък има бум и всички трябва да внимават много какви имейли получават. Основната причина е за пари, тези профили се продават доста добре\", каза още фитнесмоделът с хиляди последователи в социалните мрежи. \r\nАлен Попович от Българската асоциация на агенциите за дигитални комуникации посочи, че голяма част от звездите в България в последния месец търпят такива проблеми. По думите му това е класическа фишинг атака, в която прочитаме даден имейл и смятаме, че е свързан с компания, с която имаме отношения. \r\n\"Има момент, в който Инстаграм чисто по процедура не могат да върнат нещата. В повечето случаи такива профили биват деактивирани\", отбеляза експертът по социални мрежи. \r\n \n\t\t\t\t\t\t", "date": "2018.07.31", "title": "Мис Дупе: Турци са хакнали профила ми!"}
{"url": "http://www.bnews.bg/article/246114-ot_vsichko_po_mnogo_dazhd_gramotevitsi_dori_i_gradushki", "text": "\n Валежи ще има главно в следобедните часове и до полунощ придружени с гръмотевици. Ще има условия за градушки. В отделни райони на Западна и Централна България ще има значителни валежи. Ще духа слаб северен вятър. Максимални температури, предимно между 26° и 31°, в София около 26°. Такава е прогнозата на Националния институт по метеорология и хидрология (НИМХ) при БАН, съобщена от дежурния синоптик Христо Христов, цитиран от Фокус. \r\n\r\n Над Черноморието ще бъде предимно слънчево. Отново в следобедните часове ще има временни увеличения на облачността и на отделни места, главно по северното крайбрежие ще превали и прегърми. Ще духа слаб до умерен вятър от север-североизток. Максималните температури ще са 28°-30°. Температурата на морската вода е 25°-26°. Вълнението на морето ще бъде 1-2 бала. Над планините също ще се развива купесто-дъждовна облачност и ще има краткотрайни валежи с гръмотевици. Ще духа до умерен североизточен вятър. \r\n\r\n Максималната температура на височина 1200 метра ще е около 21°, на 2000 метра – около 16°. През първите два дни от август пак ще има превалявания, но те ще са в следобедните часове и главно в Западна и Централна България, където отново са възможни интензивни, в отделни райони, значителни валежи. Преди обяд над източните и на места в южните райони ще бъде предимно слънчево. В петък ще бъде с повече слънчеви часове. Превалявания и гръмотевици ще има само на отделни места в Западна България. Дневните температури в по-голямата част от страната ще са между 28° и 33°.  \r\n  \r\n \n\t\t\t\t\t\t", "date": "2018.07.31", "title": "От всичко по много - дъжд, гръмотевици, дори и градушки!"}
{"url": "http://www.bnews.bg/article/246121-sreshtata_na_maykite_s_borisov_zapochna_iskat_ostavkata_na_adriana_stoimenova", "text": "\n Премиерът Бойко Борисов извика на среща от 9 часа в Министерски съвет майките на деца с увреждания, национално представителните организации и омбудсмана Мая Манолова, за да чуе проблемите и предложенията им за реформа. \r\n\r\n \"Очакваме реформа, очакваме оставката на Адриана Стоименова. Очакваме реформа от толкова години. Няма да махнем палатките, а протестите остават\", каза на влизане Вера Иванова, една от майките на децата с увреждания. Те са пратили писмо до премиера с препоръки откъде да дойдат средствата за реформата- от горивата, корупцията, олигархията и др. Те очакват до 1 октомври да бъдат приети и трите закона- за личен асистент, за хората с увреждания и за социалните услуги. \r\n\r\n \"Хората с увреждания не искат малко повече пари, а промени. Трябва ясно да се заяви воля за промяна и да се регламентира ясно личната помощ\", каза на влизане омбудсманът Мая Манолова. Тя бе категорична, че трябва да се спре кранчето на теча на средства от медицинските изделия, предаде \"24 часа\". \r\n\r\n   \r\n \n\t\t\t\t\t\t", "date": "2018.07.31", "title": "Срещата на майките с Борисов започна, искат оставката на Адриана Стоименова!"}
{"url": "http://www.bnews.bg/article/246144-kobrata_i_fyuri_ne_se_razbraha_otnovo_shte_ima_targ", "text": "\n Промоутърите на Кубрат Пулев (25-1, 13 KO) и братовчеда на Тайсън Фюри - Хюи Фюри (21-1, 11 KO), не се договориха и Международната боксова федерация (IBF) насрочи търг за тяхна бъдеща среща. Резултатите от наддаването ще бъдат ясни на 9 август, а спечелилият ще има право да разпредели печалбата и да определи мястото на сблъсъка, пише сайтът boxingnews24. \r\n\r\n Пулев и Фюри ще излязат един срещу друг, за да определят основния претендент за титлата в тежка категория на IBF, която е притежание на шампиона Антъни Джошуа. \r\n\r\n Пулев вече два пъти участва в такива търгове и ги печели. Джарел Милър и Дилиън Уайт обаче отказаха да се бият с българина на негова родна земя, каквото е желанието на Кобрата. \r\n\r\n Най-вероятно той отново ще настоява, при успех в наддаването, мачът да се проведе в България. \r\n23-годишният Хюи има 22 мача в кариерата си и само 1 загуба - от Джоузеф Паркър през 2017 г. \r\nКубрат е доста по-опитен и има 25 победи и 1 загуба - от Владимир Кличко през 2014 г. \r\nАко Кобрата успее да преодолее Фюри, то той ще има втора възможност да се бие за титлата в тежка категория срещу Антъни Джошуа. През 2017 г. българинът трябваше да излезе срещу британеца в Лондон, но се оттегли заради контузия. \r\n  \r\n \n\t\t\t\t\t\t", "date": "2018.07.31", "title": "Кобрата и Фюри не се разбраха, отново ще има търг"}
{"url": "http://www.bnews.bg/article/246120-nay_golemiyat_neefektiven_hotelier_neizgodna_e_poddrazhkata_na_darzhavnite_pochivni_stantsii", "text": "\n Икономически не е изгодно да се поддържат почивните станции на държавните институции. Това каза в интервю за предаването „Преди всички“ Зорница Славова от Института за пазарна икономика. \r\n\r\n Държавата е най-големият неефективен хотелиер, сочи доклад на Световната банка, който разкрива колко струва на българските данъкоплатци издръжката на ведомствените почивни станции. Загубите от стопанисването на общо 115 обекта с представителни и социални функции, почивни станции и обекти за обучение, възлизат на общо 22 млн. лева за 2016 година.  \r\n\r\n „Тези станции са строени и са предлагани като социална придобивка в годините, когато не е имало частен сектор в туризма, т.е. трудно е да отидеш да почиваш другаде, а пътуванията в чужбина са били ограничени. Тогава наистина е имало голямо добавена стойност за държавните служители като социална възможност да почиват на достъпни цени. В момента частният сектор е огромен. Пътуването в чужбина е свободно. Така че, ако в момента се монетаризира тази социална придобивка, всеки ще може да реши къде да отиде на почивка или пък изобщо да не отиде и тези пари да си останат за държавния служител“, каза Славова. \r\n\r\n Тя обясни, че повечето от тези сгради не се поддържат добре и имат нужда от ремонт, а управителите нямат стимул да поддържат качествена услуга, тъй като парите отиват в държавата: „Едва една трета от тези станции събират мнения и препоръки от посетителите си. Те имат малък трансфер за поддръжка, който не достига за нищо и те нямат стимул да подобряват качеството.“ \r\n\r\n Славова заяви, че в България няма база данни за това колко почивни станции се поддържат от държавата: „Няма централизирана система за това и в доклада на Световната банка е записано, че няма данни, за да се знае кое съоръжение колко струва. Например, те осчетоводяват само оперативните разходи. Не са задължени да водят счетоводство, така че да вижда и амортизацията.“ \r\n\r\n „Основният извод е, че държавата трябва да се оттегли от този бизнес“, беше категорична Славова. \r\n \n\t\t\t\t\t\t", "date": "2018.07.31", "title": "Най-големият неефективен хотелиер -  неизгодна е поддръжката на държавните почивни станции"}
