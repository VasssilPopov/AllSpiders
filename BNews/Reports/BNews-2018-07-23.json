{"url": "http://www.bnews.bg/article/245715-finansov_kolaps_toplofikatsiya_sofiya_e_pred_seriozno_izpitanie_sledva", "text": "\n От 1 юли тежкото финансово положение, в което се намира \"Топлофикация - София\", е допълнително усложнено, алармира лидерът на БСП - София Калоян Паргов в съобщение, разпространето от пресцентъра на партията. Причината за това са промените в Закона за енергетиката, според които от тази дата дружеството продава произведената електроенергия на борсата, обясни той. \r\n\r\n \"Досега имаше тристранно споразумение. НЕК купуваше електроенергията, произведена от \"Топлофикация София\" и директно погасяваше текущите задължения към \"Булгаргаз\" с договор за прихващане, припомни Калоян Паргов. - А борсовата цена сега в много чести случаи ще бъде под цената на така наречената \"кафява добавка\", каквато е енергията от \"Топлофикация София\". Или пък ще бъде средна цена, определена от регулатора, като разликата ще бъде покривана от нарочен фонд. Това ще изисква по-добра прогноза на плащанията от мениджмънта на \"Топлофикация\". Като цяло всичко това означава, че дружеството ще получава по-малко пари в сравнение с преди 1 юли\", твърди Паргов. \r\n\r\n Калоян Паргов е категоричен, че в основата на проблемите на \"Топлофикация - София\" са слабият мениджмънт и зле планираните финансови потоци. Това доведе до заплахата от страна на \"Булгаргаз\" през миналата седмица да даде дружеството на частен съдебен изпълнител заради забавени плащания по задълженията. Притеснени от тази новина, както и от опасността дружеството да изпадне във фактически фалит, общинските съветници от БСП настояха да бъде изслушано ръководството на \"Топлофикация - София\". Това се случи в четвъртък, но дадените отговори от управата на дружеството бяха крайно незадоволителни, според социалистите в СОС. \r\n\r\n \"В \"Топлофикация - София\" има нарушение на ритмичността на приходите. А вината на ръководството е, че не е реагирало по-рано, въпреки че е знаело за забавянията от доста време, коментира Калоян Паргов. - От няколко месеца дружеството има ново ръководство, което освен да прави съкращения в разходите чрез намаляване на персонала, не предприема никакви други действия с оглед подобряване на финансовата ситуация. А в съвсем близко бъдеще тези съкращения на професионалисти ще се отразят върху качеството на работата и компетентността на служителите в дружеството\". \r\n\r\n Председателят на групата на БСП в СОС Калоян Паргов припомни, че \"Топлофикация София\" е най-големият потребител на синьо гориво в България като от общото количество газ, което потребява България, неговият дял е около 25-30%. \r\n\r\n \"Проблемът с изискуемите текущи плащания от страна на \"Булгаргаз\" към \"Топлофикация София\" е ясен сигнал за проблеми с паричния поток на дружеството и неговото планиране в бъдеще с оглед нормалното функциониране на дружеството, заяви лидерът на столичните социалисти. - Нормално е през зимния сезон, когато хората се отопляват, приходите да са повече и съответно през летния да са по-ниски. Тази цикличност е известна на всички и е въпрос на добър финансов мениджмънт да бъдат направени съответните прогнози и разчети, за да не бъдат допускани просрочия към \"Булгаргаз\". А по време на изслушването, ръководството на \"Топлофикация София\" съвсем официално призна за просрочието\". \r\n\r\n Лидерът на БСП - София припомни също, че на фона на цялото това притеснително състояние на \"Топлофикация София\" управляващите в Столична община гласуваха дружеството да вземе нов кредит на стойност 135 милиона лева от европейските банкови институции. \r\n\r\n \"Ако управляващите се бяха вслушали в предложението на БСП и бяха провели разговори с БЕХ, използвайки посредничеството на правителството, и бяха договорили опростяване на реципрочна на новия кредит част от дългосрочния дълг, това щеше да бъде глътка свеж въздух за \"Топлофикация София\", заяви Калоян Паргов. - А след 2020 година в \"Топлофикация София\" ще останат средства само за заплати. Очевидно, че огромният проблем на това дружество е мениджмънтът, защото входът и изходът на системата ги контролира КЕВР. Тоест, крайно наложително е да бъде подобрен мениджмънтът на \"Топлофикация София\", защото това е ключът за бъдещето му\". \r\n\r\n Калоян Паргов добави, че дружеството е зациклило и е забавило изпълнението на няколко ключови проекта. \r\n\r\n \"С колегите от БСП не разбрахме какво се случва с Турбина №4 в ТЕЦ \"Изток\", която трябва да бъде пусната през 2019 година. Също така не чухме до къде стигна реконструкцията на 7-и и 8-и котел в ТЕЦ \"София\", която е финансирана от ЕИБ и трябва да приключи през 2019-2020 година. Тази реконструкция е задължителна, за да не бъде замърсявана околната среда и да бъдат намалени парниковите емисии, коментира той. - Друг зациклил проект е цялостната интегрирана информационна система SAP, която според бизнесплана трябваше да приключи до юни 2018 година. Какво се случва? При всичките тези проблеми, какво може да е бъдещето на \"Топлофикация София\", според управляващите в Столична община?!\", завършва Паргов. \r\n \n\t\t\t\t\t\t", "date": "2018.07.23", "title": "Финансов колапс: \"Топлофикация - София\" е пред сериозно изпитание! Следва… "}
{"url": "http://www.bnews.bg/article/245713-tragediya_smartta_zastigna_velosipedist_na_hemus", "text": "\n Велосипедист е загинал при катастрофа на магистрала \"Хемус\", съобщиха от пресцентъра на полицията във Варна. \r\n\r\n Инцидентът е станал около 9:30 часа днес. \r\n\r\n По време на движението си с велосипед 35-годишен руски гражданин, постоянно пребиваващ у нас, е навлязъл в активната лента на магистралата и е блъснат от лек автомобил. Велосипедистът е загинал на място. \r\n\r\n Изясняват се причините за инцидента, допълват от полицията в града. \r\n \n\t\t\t\t\t\t", "date": "2018.07.23", "title": "Трагедия: СМЪРТТА застигна велосипедист на „Хемус“!"}
{"url": "http://www.bnews.bg/article/245707-samo_kloshari_li_rovyat_v_kofite_za_bokluk_shte_se_iznenadate", "text": "\n Едва 10% от хората, които ровят в контейнерите за отпадъци в София, са социално слаби клошари. Уличните събирачи на отпадъци са делят на две категории – много бедни хора, търсещи храна по кофите, и други, сортиращи ценни материали, годни за рециклиране, според организациите по оползотворяване на отпадъците. Една част от хората във втората група са добре организирани, дейността им е териториално разпределена, използват автомобили и имат най-висок дял на събрани отпадъци от съдовете за разделно събиране. \r\n\r\n Това става ясно от доклад на Визия за София на тема \"Бедност и отпадъци\". Според организациите по оползотворяване на отпадъците от опаковки годишните им загуби от дейността на уличните събирачи са между 7 и 9 милиона лв. \r\n \n\t\t\t\t\t\t", "date": "2018.07.23", "title": "Само клошари ли ровят в кофите за боклук? Ще се изненадате…"}
{"url": "http://www.bnews.bg/article/245705-iznenadvashto_vitaminite_sa_bezpolezni_ako_go_priemate_na", "text": "\n Членове на Американската асоциация на кардиолозите извършиха изследване, което показва незначително въздействие на повечето витамини върху човешкия организъм. Въз основа на анализ на пуснатите на пазара мултивитаминни комплекси, медиците заключили, че съдържащите се в повечето биоактивни добавки витамини B, C и D на практика са безполезни. \r\nВ рамките на изследването било констатирано, че като източник на \"нормални\" витамини, други полезни вещества и микроелементи могат да се използват единствено натурални продукти, а фармацевтичните препарати не оказват почти никакво въздействие, като по-специално витамините А, С и Е се приемат от организма само при консумация на зеленчуци и плодове. \r\nПри това витамин С не допринася за бързо оздравяване при простуда, отбелязват медиците. \r\n По-рано бе изяснено, че недостигът на витамин D не влияе върху състоянието и здравето на мозъка, макар да бе смятан за една от причините за развитие на болестта на Алцхаймер. \r\n  \r\nРезултатите от изследването са качени на сайта Business Insider. \r\n  \r\n \n\t\t\t\t\t\t", "date": "2018.07.23", "title": "Изненадващо: Витамините са безполезни, ако го приемате на… "}
{"url": "http://www.bnews.bg/article/245728-kola_se_vryaza_v_avtobusna_spirka_postradali", "text": "\n Кола се вряза в автобусна спирка в Пловдив. При инцидента, станал в район „Тракия” няма жертви и пострадали. Младеж е шофирал колата, при него са се возили две жени, предаде БТВ. \r\n\r\n Не е ясно защо е изпуснал управлението на автомобила. По време на инцидента е имало хора на спирката, успели са да избегнат удара. \r\n \n\t\t\t\t\t\t", "date": "2018.07.23", "title": "Кола се вряза в автобусна спирка! Пострадали…"}
{"url": "http://www.bnews.bg/article/245700-ogromna_lichna_drama_spoletya_choveka_glas", "text": "\n Лична драма разтърси из основи живота на Човека- глас - Краси Аврамов. Изпълнителят загуби най-близкият си човек - а именно - майка си. Музикантът съобщи трагичната вест в социалната мрежа, като написа сърцераздирателно прощално писмо до жената, което разплака хилядите му почитатели.  Публикуваме го без редакторска намеса. \r\n\r\n Днес си отиде най-невероятната жена, която познавах... Жената, която ме роди, възпита и изгради човека в мен! Жената, която ми дари цялата си любов; която дълги нощи не спа, за да бди над децата си; която прояви изключителна смелост, във времена, когато геройствата отдавна тънеха в забвение... Майка ми беше всеотдайна, непреклонна и безкористна. Цял живот сама се бореше за по-добър живот за мен и брат ми, раздаваше всяка частица от себе си, за да изгради едно по-добро бъдеще за нас, да направи света едно по-хубаво място, в което да растем. Такава беше - майка за пример, поставяща на първо място децата си! Музиката беше нейният живот, именно тя ми предаде любовта към това изкуство - запали в мен огъня от ноти, звуци и тонове. Винаги ще съм й благодарен за това! Тя пееше с усмивка на лице, запленявайки всички; озаряваше всяко място, където отидеше и оставяше следа в сърцата на хората! \r\n\r\n Мамо, обичам те - преди, сега и завинаги! \r\n\r\n Благодаря ти за безусловната любов, неизменната подкрепа, за усмивките и сълзите, за упоритостта, лишенията... Благодаря ти за всичко! Не бях най-послушното дете, знам колко грижи ти създавах като малък, знам колко трудности посрещна по своя, но и по моя път, знам колко болка, породена от завист, ти причини света, покрай моята кариера... Но въпреки изпитанията на ориста, както и тези от изборите, които сме правили, ти никога не се предаде! Умееше да виждаш доброто дори там, където то отсъстваше! През всичките години ми даваше пример, предаваше безценни уроци и ден след ден градеше личност, с която да можеш да се гордееш, без дори да подозираш, че аз през цялото време бях горд, че точно ти си моя майка! Вече липсваш... И нищо няма да бъде в състояние да запълни тази огромна празнина! Мир на душата ти, майко! Ще те нося в мислите и сърцето си! \r\n  \r\n \n\t\t\t\t\t\t", "date": "2018.07.23", "title": "Огромна лична драма сполетя Човека глас"}
{"url": "http://www.bnews.bg/article/245685-bono_e_nay_skapoplateniyat_muzikant_spored_bilbord", "text": "\n Американското списание \"Билборд\" класира най-скъпоплатените музиканти, като на първо място бе поставен фронтменът на ирландската група \"Ю Ту\" Боно, съобщава Контактмюзик. През 2017 година приходите на певеца са били 54,4 милиона долара. Голяма част от спечелените пари от Боно са дошли от гастролите в рамките на турнето \"Joshua Tree Tour\". Интересното в случая е, че по доходи за 2016 година, бандата му дори не попадна в топ-50, предаде БТА. На второ място в класация е поставен кънтри певецът Гарт Брукс с 52,2 милиона долара, а трета е група \"Металика\" с 43, 2 милиона. В десетката влизат Бруно Марс /40,7 милиона/, Ед Шийран /31,3/, Лейди Гага /29,7/,Били Джоел /29,2/, \"Гънз ен роузис\"/27,6/,Роджър Уотърс /27,2/ и група \"Колдплей\" /26,5 милиона/. \r\n  \r\n \n\t\t\t\t\t\t", "date": "2018.07.23", "title": "Боно е най-скъпоплатеният музикант според \"Билборд\""}
{"url": "http://www.bnews.bg/article/245720-valeri_simeonov_si_podgotvi_otteglyaneto_ot_silata_i_preminavaneto_pri_zloto_kato_dart_veydar", "text": "\n Пълен цирк си спретна патрЕотът и водещ се за вицепремиер Валери Симеонов. Той смята, че му определят “ролята на един Дарт Вейдър в бъдещите междузвездни войни, което е зловещо, но невярно“. \r\n\r\n Това идва в отговор на Симеонов след твърдение на социолога Андрей Райчев на 20 юли пред Нова ТВ. По думите му твърдението на Райчев, че е наричал свой колега страхливец - без значение дали визира Бойко Борисов, или Волен Сидеров, е лъжа, съобщи Нова телевизия. \r\n\r\n „Твърдението, че съм наричал другия мой колега дебел - предполагам визира Красимир Каракачанов, също е лъжа. \r\n\r\n В телевизионно участие предния ден репликирах г-н Каракачанов, че не се чувствам уморен и стресиран преди лятната ваканция и че мога да го убедя в това на 100 метра гладко бягане”, уточнява Симеонов. \r\n\r\n „Твърдението, че шантажирам мои партньори, за да стана министър на туризма също е лъжа. Ако бих желал да бъда министър на туризма, това щеше да бъде факт още при формирането на правителството на 4 май 2017. \r\n\r\n Нещо повече, вицепремиер съм в резултат на настояването на моите коалиционни партньори от „Обединени патриоти” и ГЕРБ като гаранция за политическа стабилност, на каквато се радваме и до момента”, написа още Валери Симеонов. \r\n\r\n „Твърдението, че ако не стана „началник”, ще се скараме с Турция, Русия и Европа, е необоснована и злонамерена клевета. Ако г-н Райчев не е забелязал, аз от една година и три месеца съм „началник”, но не сме се скарали с никого. Все пак ме ласкае високата оценка, тъй като след Турция, Русия и Европа остават само САЩ и галактиката. Тоест, определя ми се ролята на един Дарт Вейдър в бъдещите междузвездни войни. Зловещо, но невярно. \r\n\r\n Приемам като изключително обидно сравнението с фюрер с оглед на пословичната ми толерантност и диалогичност, доказана от безпроблемната работа на два от най-взривоопасните институционални органи в държавата – Националният съвет за тристранно сътрудничество и Националният съвет за сътрудничество по етническите и интеграционните въпроси. За въпросното сравнение ще си потърся правата по съдебен път”, закани се патрЕотът. \r\n \n\t\t\t\t\t\t", "date": "2018.07.23", "title": "Валери Симеонов си подготви оттеглянето от Силата и преминаването при Злото като Дарт Вейдър"}
{"url": "http://www.bnews.bg/article/245689-yaguar_pomete_i_ubi_dyado_v_sveti_vlas", "text": "\n 70-годишен пешеходец е загинал на място, след като е бил блъснат от лек автомобил в Свети Влас. Това съобщиха от ОДМВР-Бургас. \r\n\r\n На 22 юли 27-годишен водач на лек автомобил „Ягуар“ със софийска регистрация e блъснал пешеходец от Свети Влас, след което е загинал на място. Причините за инцидента все още се изясняват. \r\n\r\n Водачът на автомобила е изпробван за употреба на алкохол и наркотични вещества, като двете проби са били отрицателни. По случая е образувано досъдебно производство. \r\n \n\t\t\t\t\t\t", "date": "2018.07.23", "title": "\"Ягуар\" помете и уби дядо в Свети Влас"}
{"url": "http://www.bnews.bg/article/245692-nataliya_gurkova_razprodava_bizhuta_za_polovin_milion", "text": "\n Нова семейна финансова криза или пък възможност да изкара малко свежи пари? Това се питат в светските среди, след като бившата миска Наталия Гуркова е започнала мащабна акция по продажба на бижутата сиa. Преди години красавицата завъртя бизнес с диаманти в Южна Африка и изглежда от този период е запазила доста камъни, които днес стоят в личната й колекция. Сега Наталия е решила да се отърве от тях на добра цена, но все още не е ясно каква е причината за това.  \r\nПреди време столични клюкари доста одумваха красавицата, че е закъсала за пари. Обвиняваха в това съпруга й – сръбския бизнесмен Джордже Михалевич. Финансистът рязко сбъркал с инвестициите и това почти погълнало милионите му. Вкарал пари в инвестиционни фондове, но те рязко загубили ликвидност. За щастие, голяма част от тях били в дългосрочни активи – дома му в ЮАР, няколко сгради в Кейптаун и бижутата на жена му.  \r\n„Великолепна огърлица със сапфири и диаманти. Най-висока проба и чист цвят. За информация, пишете ни на лични съобщения”, пусна анонс преди няколко седмици в профила си в интернет Наталия и с това показа, че се готви да разпродаде колекцията си на подходяща цена.  \r\nЗа сега толкова заможни ценители не й пишели съобщения, но тя имала надежда, че това ще се промени. Една продажба щяла доста добре да се отрази на семейния й бюджет. Според запознати със стойността на камъните, някои от тях могат да достигнат оценка от над 250 000 евро. По-скромните пък възлизали на по 50-60 хиляди лева.   \r\nЗа сега миската наистина няма особено големи причини за безпокойство. Лятото й е изпълнено с луксозни ваканции и по всичко личи, че те са платени от семейните авоари. С мъжа й изглеждат щастливо прегърнати по курортите в Хърватска, Черна Гора, Монте Карло. Дали обаче идилията им ще продължи така и ако случайно финасовите им възможности рязко се стопят, не спират да ги одумват столични клюкари, пише Уикенд.   \r\n  \r\n \n\t\t\t\t\t\t", "date": "2018.07.23", "title": "Наталия Гуркова разпродава бижута за половин милион"}
{"url": "http://www.bnews.bg/article/245717-berbatov_nito_futbolist_nito_trenyor_ami_sega", "text": "\n Димитър Бербатов разкри, че все още му се играе футбол, но към момента няма оферти от нито един клуб към него. Той допълни още, че няма шанс да се завърне в България нито като футболист, нито като треньор. \r\nВъпреки желанието на бившият играч на Манчестър Юнайтед да бъде треньор някой ден, той все още се смята за неопитен и на този етап не възнамерява да предприема тази крачка в кариерата си.  \r\nДимитър Бербатов пожела успех на родните отбори в евротурнирите. Той разкри, че успява да следи българското първенство и смята, че у нас продължават да се раждат талантливи футболисти. \r\n \n\t\t\t\t\t\t", "date": "2018.07.23", "title": "Бербатов – нито футболист, нито треньор! Ами сега? "}
{"url": "http://www.bnews.bg/article/245712-novi_pravila_iskat_ot_zdravnata_kasa_shte_ima_li_bezplatni_lekarstva", "text": "\n В цял свят фармацевтичната индустрия стимулира предписването на по-скъпо терапии, но понеже това не е в интерес на пациента, ще трябва да се промени. Заявка за това направи новият шеф на НЗОК Дечо Дечев. \r\nСпоред него въвеждането на нови правила при финансирането на медикаментите от Касата е един от механизмите, по които това може да се пресече. \r\n\r\n Така че той ще предложи при няколко варианта за скъпо струващи лекарства задължително да се изписва най-евтиното, което обаче задължително трябва да има същата ефикасност, показания и противопоказания. \r\nАко пациентът иска по-скъпата терапия, ще може да се възползва от нея, като си доплати. \r\nНамеренията на Дечев срещнаха подкрепата и на зам.-здравния министър Бойко Пенков и член на Надзорния съвет на здравната каса. \r\n\"Няколко пъти се опитвах да прокарам идеи за въвеждане на прогенерична политика. Не успях засега. Радвам се, че д-р Дечев мисли в тази посока. Ще има подкрепата ми\", увери той. \r\nПенков допълни, че продължава работата по е-търга на здравно министерство за лекарствата в болниците. \r\nОчаква се е-търгът да свали разходите на болниците с 15%. \r\nДечев обеща още в следващите 3 месеца да е готов с проект за оздравяване, в който конкретни мерки по перата, в които бюджетът на НЗОК към този момент се е провалил. \r\nЦелта ще е през 2019 г. здравната каса за първи път да бъде без дефицит. \r\n\"Ако на политиците не им хареса, ще бъда управителят с най-кратък мандат от 3 месеца“, зарече се Дечо Дечев. \r\n\"Големият проблем в контрола е, че касата се занимава с дейности, за които няма компетентност. Няма медицинско лице в НЗОК, което да е по-компетентно от лекаря, извършил медицинската дейност, която тя трябва да контролира\", обясни Дечев. \r\nСпоред него проблемът може да се реши, чрез въвеждането на онлайн система, който да проверява в реално време. \r\n \n\t\t\t\t\t\t", "date": "2018.07.23", "title": "НОВИ правила искат от Здравната каса! Ще има ли безплатни лекарства?!  "}
{"url": "http://www.bnews.bg/article/245727-gerb_se_otkaza_ot_aktsiza_za_nalivnata_bira_za_bezdimnite_tsigari_obache_shte_bade", "text": "\n ГЕРБ се отказаха от идеята си за поставяне на бандероли върху бутилките бира над 5 литра, която беше приета на първо четене миналата седмица. Акцизът върху бездимните цигари ще бъде 40% от този на обикновените, както бяха обещали управляващите. \r\n\r\n Това се разбира от предложенията, направени между първо и второ четене на промените в закона за акцизите, направени от председателя на парламентарната комисия по бюджет и финанси и депутат от ГЕРБ Медна Стоянова, която е и вносител на първоначалния проект. Самата комисия ще разгледа утре на второ четене новите предложения на Стоянова, както и самия законопроект. След окончателните текстовете трябва да бъдат приети на второ четене и от депутатите в пленарната зала. \r\n\r\n Преди окончателното приемане на проекта Стоянова предлага редица промени в законопроекта. Едно от предложенията й е собствената й идея за въвеждане на бандерол за кеговете бира да отпадне преди текстовете да бъдат окончателно приети. \r\n\r\n В момента вносителите на бездимните цигари плащат акцизна ставка за внесен килограм тютюн в размер на 152 лв, а с измененията, които Стоянова предлага между първо и второ четене тази сума ще се увеличи на 233 лв. Това означава, че ставката за „нагреваемите тютюневи изделия“, по-известни като бездимни цигари ще бъде 40% от зи на обикновените. акцизът за кутия нагреваеми цигари е 0,93 лв., а с увеличение с 40% ще стане 1,43 лв.  \r\n\r\n Първоначалният законопроект предвиждаше „нагреваемите тютюневи изделия“, по-известни като бездимни цигари, да се облагат с акциз, равен на този на цигарите. Което означаваше по 3,54 лв. за кутия. След острата реакция срещу предложението и намесата на премиера Бойко Борисов, който дори поиска проектът да бъде изтеглен, но това не стана, мнозинството в парламента се споразумя ставката да не се увеличава толкова много. Въпреки това проектът беше приет на първо четене, а сега Стоянова внася обещаните поправки.  \r\n\r\n Мотивът за увеличението е, че така ще влязат нови средства в бюджета. Това обаче беше остро разкритикувано от опозицията. \r\n \n\t\t\t\t\t\t", "date": "2018.07.23", "title": "ГЕРБ се отказа от акциза за наливната бира! За бездимните цигари обаче ще бъде… "}
{"url": "http://www.bnews.bg/article/245714-na_deputatite_ne_im_puka_za_maykite_na_detsa_s_uvrezhdaniya_ednite_shte_pochivat_na_ostrov_bali_a_drugite_snimka", "text": "\n Майките на деца с увреждания „отидоха“ на Бали. Те сложиха няколко бали сено пред палатковия лагер срещу входа на парламента. \r\n\r\n \r\n\r\n „Ето ги и нашите Бали, а вие си почивайте на остров Бали“, пише на плакат. По този начин майките се обръщат към народните представители, които до този момент се правят на „ударени“ за исканията на родителите на страдащите деца. А те са свързани с приемането на три закона, които да гарантират нормален и достоен живот на хората с увреждания. \r\n\r\n Миналата седмица стачкуващите обявиха, че поставят ултиматум на народните избраници да приемат въпросните закони до 1 октомври. В противен случая пристъпват към много по-агресивни стачни действия с цел сваляне на властта. На 30 юли пък майките организират нов голям протест под надслов „Системата убива-Всички!“. Умишлено са избрали този ден, тъй като това е последният работен за депутатите, преди да излязат в лятна ваканция. Фрог ще ви информира за всички решения на инициативата „Системата ни убива“. \r\n \n\t\t\t\t\t\t", "date": "2018.07.23", "title": "На депутатите НЕ им пука за майките на деца с увреждания! Едните ще почиват на остров Бали, а другите… (СНИМКА) "}
{"url": "http://www.bnews.bg/article/245691-lyubovnik_na_azis_pomlya_mertsedes_za_200_bona", "text": "\n Азис получи обратно лъскавия  си мерцедес, който докара от Германия само преди няколко месеца, напълно помлян от дългогодишната му интимна половинка Велизар.Васко дал возилото на стойност над 200 000 лева на гаджето, за да се издуе в баровски аквапарк недалеч от София. Какво точно се е случило, остава загадка, но Азис цъфнал с потрошената лимузина преди седмица за оценка на щетите, писа „Таблоид“. \r\n\r\n След дълъг оглед тънкогласният певец решил изобщо да не ремонтира мерцедеса, а да го продаде на вносителя и да си поръча нов със съответната отстъпка. \r\n\r\n Подобен сакатлък Азис преживя и преди 10 години, когато Ники Китаеца също потроши произведена в Щутгард лимузина за шестцифрена сума. Тогава обаче пораженията бяха чувствително по-малки и ставаше въпрос за огънат калник, докато при настоящия инцидент автомобилът буквално е заприличал на баница. \r\n\r\n Новият Мерцедес е с всякакви екстри и е произведен през миналата година. Предните 3-4 коли на ромския славей също бяха от тази марка. \r\n\r\n   \r\n \n\t\t\t\t\t\t", "date": "2018.07.23", "title": "Любовник на Азис помля мерцедес за 200 бона "}
{"url": "http://www.bnews.bg/article/245683-shokirasht_intsident_s_malko_dete_v_kardzhali", "text": "\n Дете на година и половина изпаднало на пътното платно на улица в Кърджали от автомобил, съобщиха от пресцентъра на ОДМВР - Кърджали. \r\n\r\n Автомобилът е управляван от 58-годишен, който незабавно е транспортирал детето в Центъра за спешна помощ. След преглед то е освободено за домашно лечение. \r\n\r\n Все още не е ясно как се е достигнало до инцидента, пише БЛИЦ. \r\n\r\n \r\n  \r\n \n\t\t\t\t\t\t", "date": "2018.07.23", "title": "Шокиращ инцидент с малко дете в Кърджали\r\n\r\n"}
{"url": "http://www.bnews.bg/article/245716-ludost_shofyor_strelya_po_drug_vodach_deystvieto_se_razviva_v", "text": "\n Шофьор е стрелял по друг автомобил в близост до село Лазарово, Плевенска област, съобщиха от пресцентъра на МВР.  \r\n\r\n Вечерта на 19 юли, жител от село Търнак сигнализирал в полицията за инцидент, възникнал в близост до село Лазарово. Мъжът обяснил, че шофирайки, бил засечен от „Ауди А3“, чийто водач, при извършване на изпреварване, извадил пистолет и произвел изстрел по посока на лекия му автомобил. В резултат на незабавните оперативно-издирвателни действия било установено, че зад волана на „Ауди“-то бил 29-годишен от село Лазарово, който е и произвел изстрела със законно притежаван газов пистолет. Оръжието е предадено доброволно и се намира на съхранение в РУ-Кнежа. \r\n\r\n По случая е образувано досъдебно производство за престъпление по чл. 325, ал. 1 от НК. Уведомена е прокуратурата. \r\n \n\t\t\t\t\t\t", "date": "2018.07.23", "title": "ЛУДОСТ: Шофьор стреля по друг водач! Действието се развива в… "}
{"url": "http://www.bnews.bg/article/245726-eko_normi_vizhte_koi_koli_shte_imat_zabrana_da_se_dvizhat_v_tsentara_na_sofiya", "text": "\n Замърсяващите автомобили ще бъдат ограничавани в централните части на София. По-екологичните коли ще бъдат отличавани от вредните за здравето ни чрез стикера за преминат технически преглед и вграден чип. Това става ясно от отговор на транспортния министър Ивайло Московски на депутатски въпрос относно мерките за по-екологичен транспорт в страната, пише \"Монитор\". \r\n\r\n Промяната е предвидена в наредба на транспортното министерство за периодичните прегледи за проверка на техническата изправност на превозните средства. Експертите са се впрегнали да търсят техническо осъществяване на идеята на Столична община, свързана с определяне на екологични групи, известни масово като стандарта Евро, към които ще бъде квалифицирано всяко едно моторно средство. \r\n\r\n \"Екологичната група ще се определя в зависимост от количеството и съдържанието на вредни емисии в отработените газове на автомобилите, установени при извършване на периодичните прегледи и евро-категорията на превозното средство\", се казва в отговора на Московски. За тази цел в информационната система на Изпълнителна агенция \"Автомобилна администрация\" (ИААА) това ще се случва автоматично. Екологичната група ще се отразява в знака на техническия преглед и в специален чип, предоставящ възможност за отдалечено четене на данните за превозното средство. Това ще даде възможност и да се въведе допълнителен критерий при определяне на данъчните задължения върху превозните средства в зависимост от замърсяването, което причиняват. \r\n\r\n \"Нашата идея е свързана с борбата със замърсяването на въздуха в София. Затова пуснахме писмо до министър Московски, с което помолихме да се потърси начин за ясна техническа идентификация на двигателя, по време на техническия преглед, спрямо стандарта Евро 3,4,5 и 6. Възможно е това да се направи с чип“, обясни зам.-председателят на транспортната комисия в Столичната община Зафир Зарков. Писмото е от името на председателите на двете комисии в Столичния общински съвет – транспортната и екологичната и с даден мандат от кмета Йорданка Фандъкова. Предложението на общинарите е, в дните с повишено замърсяване на въздуха да се ограничава движението на автомобили в центъра на града. \r\n\r\n \"В тези дни трябва да се допускат само автомобили с най-високите екологични показатели на двигателя - Евро 5 и 6, а тези с Евро 2 и 3 да се глобяват, ако преминават през централната част на града\", допълни Зарков. \r\n\r\n От бизнеса реагираха негативно, защото смятат, че така ще бъдат ограничени доставчиците на стоки в магазините в центъра на града. Това ще доведе до нови инвестиции на фирмите, за да обновяват автопарка си, опериращи в по-централните части. \r\n\r\n Проблеми няма да имат някои от куриерските фирми, които закупиха през последните години електрически превозни средства. \r\n\r\n С промяна в наредбата от страна на бившата ДАИ предвиждат и свързване на информационната й система с измервателните уреди с пунктове за технически преглед с цел недопускане на манипулации на направените измервания. \r\n \n\t\t\t\t\t\t", "date": "2018.07.23", "title": "ЕКО норми: Вижте кои коли ще имат забрана да се движат в центъра на София! "}
{"url": "http://www.bnews.bg/article/245721-mvr_da_se_pohvali_kak_se_ohranyava_zonata_s_chumata_video", "text": "\n Пресцентърът на МВР разпространи кадри, заснети вътре в карантинната зона в Ямболско, изградена заради епидемията от чума. \r\n\r\n На тях се виждат автомобили на полицията, жандармерията и „Гранична полиция”, както и служители на санитарните власти, които дезинфекцират превозните средства. Междувременно униформените проверяват пътуващите. \r\n\r\n „Сред важните въпроси, по които работи Оперативният щаб за координиране на ситуацията и ограничаване на заболяванията по животни заедно с всички служби, е събиране на факти с оглед установяване откъде е дошла чумата по дребните преживни животни”, посочват от вътрешното министерство. \r\n\r\n МВР охранява транспортирането и загробването на умъртвените животни. \r\n\r\n \r\n\r\n Осигурена е и охрана на местата за раздаване на компенсациите на стопаните, което започна в края на миналата седмица. \r\n \n\t\t\t\t\t\t", "date": "2018.07.23", "title": "МВР да се похвали… Как се охранява зоната с чумата (ВИДЕО)"}
{"url": "http://www.bnews.bg/article/245698-zhena_se_opita_da_osueti_kontserta_na_iron_maiden_v_plovdiv", "text": "\n Сигнал за поставено взривно устройство вдигна на крак полицията в Пловдив в неделя. Жена предупредила за бомба, поставена в района на Гребната база. Там от петък до неделя се проведе фестивалът Hills of Rock. \r\n\r\n Незабавна проверка на района показала, че сигналът е фалшив, а авторът му е 55-годишна жена. Тя е задържана за срок от 24 часа и ще бъде съдена по бързото производство, пише БГНЕС. \r\n\r\n Междувременно в социалните мрежи някои пловдивчани изразиха недоволството си от силната музика, която се е чувала в района на Гребната база. Някои от тях са подавали сигнал на тел. 112. \r\n \n\t\t\t\t\t\t", "date": "2018.07.23", "title": "Жена се опита да осуети концерта на Iron Maiden в Пловдив"}
{"url": "http://www.bnews.bg/article/245684-nakazaha_monika_valerieva_zaradi_filip_pleyn", "text": "\n След като бурно изрекламира авантюрата си с дизайнера Филип Плейн, Моника Валериева понесе сериозни последствия в социалната мрежа. От вчера красавицата е с хакнат профил в Инстаграм, където имаше няколкостотинхилядни последователя. Причината да бъде наказана по този начин е факта, че за няколко часа моделката избълва куп снимки и компромати по повод отношенията си с модния гуру, пише  HotNews. \r\n\r\n Моника е изхвърлена от най-актуалното приложение сред младите, най-вече заради скандалния си чат с бившата изгора на Плейн - Морган Осман, с която между впрочем са като две капки вода, смятат почитателите на дизайнера. Нашенката изложи публично десетки постове, в които се вижда какви грозни думи и хапливи реплики си разменят с екс-изгората на моделиера от германски произход. Валериева с гордост ги показа на всеослушание, но това изобщо не й се отрази благоприятно на развитието й в социалната мрежа. Зад хакнатия й профил най-вероятно стои възлюбената на Филип, която агитирала почитателите й да докладват родната брюнетка. В петък Валериева сподели гореща снимка с известния дизайнер, което отключи вражда между двете красавици - Моника и Морган. Феновете им станаха свидетели на редица обиди, които не се понравиха на повечето. \r\n\r\n \"Той ще те изрита още днес, персоналът му ти се смее. Може да се върнеш при арабина\", пише Морган и добавя: \"Ти си мислиш, че си готина. Споделяш снимки, подобни на тези, които аз съм си правила с него.\" Моника пък отговаря: \"Никой не може да ме изгони оттук. Аз мога да го направя, когато пожелая. Ти си твърде притеснена и защо точно от мен?\" Припомняме ви, че до преди няколко месеца Моника беше сгодена за катарски бизнесмен, който се оказа женен. Има ли връзка с Филип Плейн или просто е била забивката му за нощ е въпроса, който се нищи усилено от няколко дни. HotNews достигна до информацията, че всъщност зад тази неочаквана афера се крият скрити пиар стратегии. Плейн, който има и бутик у нас в столицата, искал да засили бизнеса си, тъй като продажбите му на българска територия са изключително незадоволителни. И понеже магазина му е застрашен от затваряне, а такова нещо не би било имиджово за марката, хората му стигнали до идеята да гръмнат със скандал в родния шоубизнес. \r\n  \r\n \n\t\t\t\t\t\t", "date": "2018.07.23", "title": "Наказаха Моника Валериева заради Филип Плейн"}
{"url": "http://www.bnews.bg/article/245702-naprezhenieto_mezhdu_tramp_i_hasan_rohani_se_rezhe_s_nozh_prodalzhavat_da_razmenyat_zaplahi", "text": "\n Напрежението в така или иначе лошите отношения между САЩ и Иран се повиши допълнително, след като президентите на двете страни задочно си размениха заплахи за военен удар, съобщават световните агенции. \r\n\r\n В дъното на конфликта е решението на Доналд Тръмп да извади Вашингтон от международното споразумение за ядреното разоръжаване на ислямската република и да й наложи нови санкции – ход, срещу който се обявиха Германия, Франция, Великобритания, Китай и Русия., които също са подписали документа от 2015 г. \r\n\r\n Новата ескалация дойде след изказване на държавния секретар Майк Помпео пред американци от ирански произход. Той заяви, че до ноември Вашингтон ще се опита да притисне всички държави, купуващи нефт от Иран. Според него режимът в Техеран „прилича повече на мафия, отколкото на правителство”. \r\n\r\n Пред ирански дипломати президентът Хасан Рохани беше категоричен: „Америка трябва да знае, че мирът с Иран е майка на мирните отношения с всички, а войната с Иран е майка на всички войни”. \r\n\r\n \r\n \r\n \r\n\r\n   \r\n\r\n Американският му колега Доналд Тръмп, който по принцип не е известен със способността си да се придържа към добрия тон в „Туитър”, този път влезе в стилистика, по-характерна за коментарните секции на новинарските сайтове. Той се обърна към Рохани със следния текст (главните букви са запазени): „НИКОГА НЕ ЗАПЛАШВАЙТЕ СЪЕДИНЕНИТЕ ЩАТИ ОТНОВО ИЛИ ЩЕ СИ ПОНЕСЕТЕ ПОСЛЕДСТВИЯ, КАКВИТО МАЛЦИНА В ИСТОРИЯТА СА ПОНАСЯЛИ. ВЕЧЕ НЕ СМЕ ДЪРЖАВА, КОЯТО ЩЕ ОСТАВИ ТАКА ВАШИТЕ ОБЕЗУМЕЛИ ДУМИ НА НАСИЛИЕ И СМЪРТ. ВНИМАВАЙТЕ!”. \r\n\r\n Един от командирите на Иранската революционна гвардия, Голамхосеин Гейпарвар, коментира, че думите на Тръмп са част от психологическата война, която той води с ислямската република. \r\n \n\t\t\t\t\t\t", "date": "2018.07.23", "title": "Напрежението между Тръмп и Хасан Рохани се реже с нож! Продължават да разменят заплахи! "}
{"url": "http://www.bnews.bg/article/245709-srabskata_ikonomika_tsafti_g_n_borisov_vizhte_kak_vuchich_se_pohvali_i_zabi_balgariya", "text": "\n Сръбската икономика е в много добро състояние, като размерът на средната заплата в страната изпреварва този в България и следващата цел са нивата в Румъния и Унгария. Това обяви сръбският президент Александър Вучич пред журналисти по време на посещението си в ремонтиран спешен център в Белград, съобщава „Танюг”. \r\n\r\n „Днес средната заплата е около 424 евро. Ако сравните с 2002 г., когато средната заплата в Хърватия беше около 700 евро, а в Сърбия – само 146, то разликата е значително стопена. Скоро средната заплата ще е около 465 евро. Отличаваме се от останалите в региона не само по ръст, но и в абсолютно изражение. Задминахме България и Босна и Херцеговина, Албания и Македония са зад нас. Следващи са Румъния и Унгария”, обяви Вучич. \r\n\r\n Изказването му е озадачаващо, защото средната заплата у нас през първото тримесечие на годината по данни на НСИ е 1077 лв. или малко над 550 евро. Освен това, последните налични данни от сръбската статистика от април са за средна заплата от 416 евро. \r\n\r\n Погледнато по области, обаче, на следните места у нас възнаграждението е по-ниско от средното за западната ни съседка: във Видин, Монтана, Силистра, Търговище, Сливен, Благоевград, Кюстендил, Кърджали, Пазарджик, Смолян и Хасково. Само в София-град възнагражденията са значително над средните със 744 евро. \r\n\r\n Подобни дисбаланси обаче се виждат и от разбивката на средната заплата по места в Сърбия за 2017 г. Там регионът около Белград доминира над всички останали, като има области, където заплатите са почти двойно по-ниски, отколкото в столицата. \r\n\r\n Коментарите на Вучич обаче имат и друга проекция – опозицията в страната все повече говори за обединение и предсрочни избори. Президентът днес подчерта на няколко пъти, че Сърбия е в стабилно състояние и нов вот не е необходим. \r\n \n\t\t\t\t\t\t", "date": "2018.07.23", "title": "Сръбската икономика ЦЪФТИ, г-н Борисов! Вижте как Вучич се похвали и „заби“ България…"}
{"url": "http://www.bnews.bg/article/245699-brendo_izchezna_prokuraturata_izdade_evropeyska_zapoved_za_izdirvane", "text": "\n Софийска градска прокуратура издаде европейска заповед за арест на Евелин Банев във връзка с привеждане в изпълнение на постановената спрямо него осъдителна присъда от 6 години \"лишаване от свобода\". \r\n\r\n Евелин Банев е осъден за това, че през периода от 17 октомври 2002 г. до 30 май 2005 г. на територията на България, Великобритания, Британските Вирджински острови, Швейцария и Австрия е участвал в организирана престъпна група, създадена с цел да извърши финансови операции със средства, за които е знаел, че са придобити чрез трафик на наркотични вещества. \r\n\r\n Присъдата спрямо Банев е в сила на 26.04.2018 г. и Софийската градска прокуратура незабавно е разпоредила задържане на осъдения Банев и провеждането му в затвора. Спрямо него е наложена и забрана за напускане пределите на страната. \r\n\r\n След като е установено, че той не пребивава на известните адреси и местонахождението му в страната е неизвестно, Банев е обявен за последователно за местно, общодържавно и международно издирване. \r\n \n\t\t\t\t\t\t", "date": "2018.07.23", "title": "Брендо ИЗЧЕЗНА! Прокуратурата издаде европейска заповед за издирване! \r\n"}
{"url": "http://www.bnews.bg/article/245704-gradushka_udari_starozagorsko_sasipana_rekolta_sasipana_kashta_i", "text": "\n Проливен дъжд, на места и градушка, които се изсипаха снощи на различни места в страната, нанесоха сериозни щети. \r\n\r\n В Старозагорско най-сериозно е в засегнато село Калояновец. Почти във всеки двор стихията е оставила непоправими последици. Стихията е била толкова силна, че буквално е надупчила стените на прясно санирана къща, счупила е и прозорец, съобщи БТВ. \r\n\r\n Градушката е съсипала реколтата на много стопани в селото. \r\n\r\n Силна буря се изви и над Варненско късно снощи. Унищожена е реколтата в дворовете на хората. \r\n\r\n Градушка съсипа насажденията в общините Суворово и Девня. В село Чернево едри ледени късове са се сипали от небето в продължение на няколко минути. Голяма част от село Кипра остана без ток до късно през нощта. \r\n\r\n Сигнали за пострадали или бедстващи хора не са постъпвали. \r\n\r\n Поражения има и в Мездра след падналата на няколко пъти снощи градушка. Пострадали са автомобили, покриви, насаждения. \r\n\r\n За кратко бе блокирано  движението по международния път Е-79 между Мездра и Враца. След градушката улиците заприличаха на реки. \r\n\r\n Изкривени са ламарините на десетки коли, паркирани пред жилищните кооперации в Мездра, а автомобилите пред жп-гарата изглеждаха като след бомбардировка. Сериозно пострадаха и три патрулки пред полицейското управление в града. \r\n\r\n   \r\n \n\t\t\t\t\t\t", "date": "2018.07.23", "title": "ГРАДУШКА удари Старозагорско: Съсипана реколта, съсипана къща и… "}
{"url": "http://www.bnews.bg/article/245710-pri_uspeh_sreshtu_admira_tsska_shte_ima_severno_prepyatstvie", "text": "\n Ясен е съперникът на ЦСКА в третия квалификационен кръг на Лига Европа, ако се справят с Адмира във втория кръг. Това ще е победителят от двойката Стярнан - Копенхаген. \r\n\r\n “Червените” бяха сред непоставените отбори в Група “4” на жребия в Нион. Първите срещи за на 9 август, а реваншите седмица по-късно - 16 август. \r\n\r\n При първа евентуална ткава среща домакин ще е българският отбор. Този жребий е доста приемлив за ЦСКА, тъй като можеше да играят с отбори като Олимпиакос. Славия ще играе пък с победителя от двойката Рудар - ФКСБ (Стяуа Букурещ). \r\n\r\n Потенциалните противници на ЦСКА бяха: \r\n\r\n Олимпиакос \r\n\r\n Вентспилс - Бордо \r\n\r\n Чихура - Марибор \r\n\r\n Фейенорд \r\n\r\n Стярнан - Копенхаген \r\n\r\n   \r\n \n\t\t\t\t\t\t", "date": "2018.07.23", "title": "При успех срещу Адмира ЦСКА ще има северно препятствие"}
{"url": "http://www.bnews.bg/article/245703-mrasni_aferi_vizhte_dalaverite_na_sluzhitelite_ot_kat_gabrovo_i_zashto_e_zamesena_germaniya", "text": "\n Разбита е престъпна група с участието на ръководен служител от полицията в Габрово. Води се досъдебно производство. Това обявиха официално на пресконференция от Специализираната прокуратура. \r\n\r\n Припомняме, че за акцията в „Пътна полиция” в града беше съобщено още в петък, но информацията не беше потвърдена официално. \r\n\r\n „Това е поредният случай, в който е задържано длъжностно лице. За съжаление бяха направени опити от полицията в Габрово да се затрудни разследването”, обясни Иван Гешев, ръководител на Спецпрокуратурата. \r\n\r\n Разследват се четирима души. Възложено е на МВР да провери служителите на полицията в Габрово, информиран е и вътрешният министър Валентин Радев. \r\n\r\n Организираната група е действала от 2016 г. Предварително клиент е заявявал каква кола иска. Групата отива в Германия, наема кола под наем и я кара в България. У нас се пренабиват номерата и чрез служебното лице в КАТ откраднатата кола се регистрира и продава на лицето, което в много от случаите не подозира за схемата, обясниха прокурорите. \r\n\r\n За престъпната схема германските власти са информирани от българските им колеги. Специализираната прокуратура ще иска на трима от задържаните мярка \"Задържане под стража\". Четвъртият се издирва с европейска заповед за арест. \r\n \n\t\t\t\t\t\t", "date": "2018.07.23", "title": "Мръсни афери! Вижте далаверите на служителите от КАТ-Габрово и защо е замесена Германия..."}
{"url": "http://www.bnews.bg/article/245690-skandal_obshtina_burgas_e_sazdala_zveno_chrez_sadebni_izpalniteli_za_machkane_na_neudobni", "text": "\n Нов вид държавен рекет е напът да взриви обществото! \r\n\r\n Този път схемата е и с престъпен елемент, тъй като, за да бъде приложена се нарушават редица закони. Особено дейни по прилагането на тази \r\nсхема е община Бургас. \r\n\r\n .Ето как функционира най-често схемата: \r\n\r\n Съответния неудобен гражданин получава покана за доброволно изпълнение от държавен съдебен изпълнител, към поканата липсва приложена Заповедта за изпълнение, за да не може гражданинът в тридневния срок да възрази. Липсва и каквато и да е информация за номер на дело в Районния съд. Всичко е подчинено на внезапността и най-вече на изненадата за гражданите. \r\n\r\n Прави впечатление, че сумите обикновено с в порядъка на 100-200 лева, което кара хората да ги внасят, за да си спестят допълнителни разправии, независимо, че не са длъжници. \r\n\r\n В момента тече журналистическо разследване, което е напът да разтресе сериозно управляващите, които отново са се заиграли посред лято да поставят на колене будни и неудобни граждани. \r\n\r\n Според журналистите, които извършват разследването ставало въпрос за добре организирана  група, която е съставена от длъжностни лица, които се  \r\nвъзползвали от служебното си положение и правото им на достъп до информация, съдържаща лични данни. \r\n\r\n Засега запазваме имената на журналистите в тайна, но имаме уверението, че ще ни запознаят с цялото журналистическо разследване и героите в него. \r\n\r\n Прави впечатление според разследващия екип, че потърпевшите са предимно будни граждани и семейства на неудобни журналисти, които са изразявали неудобрението си срещу управляващите. \r\n\r\n Схемата, в която ги вкарват е много коварна и отнема много нерви, разправии и разходи, за да бъде преустановен административния тормоз. \r\n  \r\n \n\t\t\t\t\t\t", "date": "2018.07.23", "title": "Скандал! Община Бургас е създала звено чрез съдебни изпълнители за мачкане на неудобни!"}
{"url": "http://www.bnews.bg/article/245687-dimyashtoto_smetishte_kray_barakovo_obgazyava_kocherinovo_i_blagoevgrad", "text": "\n Димящото сметище край село Бараково, което в събота горя, обгазява района на Кочериново и Благоевград. \r\n\r\n От общината казват, че нямат средства за рекултивиране на официално закритото сметище. \r\n\r\n На 1 януари депото за отпадъци беше официално закрито, заедно с останалите, които не отговарят на европейските изисквания. \r\n\r\n В събота вечерта пламна и беше загасено, но по-късно пламъците се възобновяват. \r\n\r\n Техника на земеделци от района прави просеки, за да не се засегнат земеделски площи в района. \r\n\r\n Въпреки че е загасено, сметището вече два дни продължава да пуши. Гъст дим се стеле над целия район. \r\n\r\n След закриването му сметището трябва да бъде рекултивирано, но общината чака пари от държавния бюджет. \r\n\r\n До изграждане на ново, отговарящо на изискванията депо, боклукът на Кочериново се вози до Перник. \r\n\r\n От екоинспекцията обясниха, че няма замърсяване на въздуха заради пожара в сметището. \r\n \n\t\t\t\t\t\t", "date": "2018.07.23", "title": "Димящото сметище край Бараково обгазява Кочериново и Благоевград"}
{"url": "http://www.bnews.bg/article/245686-zakasaha_go_prevodachat_na_rosi_shte_vodi_levski_sreshtu_cherno_more", "text": "\n Младият Тодор Симов ще води \"Левски\" и във втория кръг от първенството, съобщи \"Спортал\". \r\n\r\n 33-годишният треньор бе преводач на Делио Роси през първата част на миналия сезон, след което стана негов помощник. \r\n\r\n След провала срещу \"Вадуц\" италианецът Роси бе отстранен от поста, а Симов изведе \"Левски\" в първия шампионатен мач срещу \"Ботев\" (Пловдив). \r\n\r\n \"Сините\" постигнаха инфарктна победа с 1:0 в последната минута, а това бе първият случай от 2012-а, когато тимът стартира с победа. \r\n\r\n След мача звездата на \"сините\" - Габриел Обертан сподели, че Симов е върнал удоволствието ит играта на фурболистите. \r\n\r\n Предвид това, че бъдещият треньор Славиша Стоянович няма да може да бъде представен преди уикенда, Симов ще подготвя тима цяла седмица за мача с \"Черно море\", а също така ще води срещата от скамейката. \r\n\r\n  Мачът е в понеделник от 20:30 на стадион \"Георги Аспарухов\". \r\n \n\t\t\t\t\t\t", "date": "2018.07.23", "title": "ЗАКЪСАХА ГО! Преводачът на Роси ще води \"Левски\" срещу \"Черно море\""}
{"url": "http://www.bnews.bg/article/245678-sinat_na_alisiya_i_bozhinov_rita_v_portugaliya", "text": "\n Наследникът на Валери Божинов—Валерко, не само върви по стъпките на баща си в професионален план, но е на път и да го надмине. Талантливото момче вече успя да изиграе и един много успешен мач с португалския „Спортинг”, докато бе на тренировъчен лагер там. Става дума за юношеския отбор към клубния тим, в който Алисия записала сина си. Младежът прекара две седмици там, като демонстрира забележителен талант на терена. \r\nПевицата отдавна е признала, че още от малък Валери е запален по футбола и иска да върви по стъпките на баща си в професията. Детето активно тренира футбол още преди да тръгне на училище и се справя толкова добре, че дори специалистите в Португалия оценили високо качествата му, пише „България днес”. \r\nТова не е първи успех за футболния наследник. Преди няколко седмици той отбеляза победен гол за \"Лозана\" по време на детски турнир. \r\n\r\n В тима на „Спортинг” преди години играеше и Валери Божинов—старши, но за съжаление амбицията му да се докаже като най-добрият играч в тима, му изигра лоша шега и го изгониха заради конфликт с друг съотборник и липса на дисциплина. За последно Божинов—старши бе поканен в хърватския „Риека”, където обаче не играе в много мачове.  За разлика от баща си обаче, малкият Валерко вече привлича вниманието на търсачите на футболни таланти. А решението на Алисия да го запише на двуседмичен лагер в Португалия, само го приближава към целта. \r\n\r\n Певицата планирала да използва времето със сина си, за да си почине, но докато той тренираше на терен, тя засне най-новия си хит. Преди дни се състоя и премиерата на „Запали”, която мина с голям успех.  „При пътуването до Португалия нямах намерение да заснемам клип. Бях записала Валери на лагер в „Спортинг” за две седмици и трябваше да го заведа до там. \r\nБяхме взели къща за няколко дни във Фару и мястото много ми хареса. Набързо организирахме снимките, понеже имах и готова песен, която така или иначе бях решила да клипирам. Видеото се получи много небрежно, много лятно Това е моят летен подарък за феновете”, споделя Алисия по този повод. \r\n \n\t\t\t\t\t\t", "date": "2018.07.23", "title": "Синът на Алисия и Божинов рита в Португалия"}
{"url": "http://www.bnews.bg/article/245725-zhestoko_mele_na_patya_prohodat_na_republikata_e_zatvoren_trima_dushi_sa", "text": "\n Трима души са ранени след удар между товарен и лек автомобил в Прохода на републиката, съобщиха от МВР. \r\n\r\n Инцидентът е станал около 16 ч. близо до Велико Търново. \r\n\r\n Трасето е временно затворено за движение в двете посоки. \r\n\r\n Леките коли се пренасочват от Южния пътен възел до Велико Търново по стария път за Дебелец. Товарните автомобили изчакват на място. \r\n \n\t\t\t\t\t\t", "date": "2018.07.23", "title": "ЖЕСТОКО меле на пътя: Проходът на републиката е затворен! Трима души са… "}
{"url": "http://www.bnews.bg/article/245682-zasileni_proverki_na_tovarni_avtomobili_i_avtobusi", "text": "\n Засилени проверки на товарните автомобили и автобусите ще се извършват в страната в седмицата 23-29 юли, съобщават от ГД „Национална полиция“. \r\n\r\n Контролните органи ще следят за валидна задължителна застраховка \"Гражданска отговорност\", както и за наличието на винетен стикер за ползване на републиканските пътища. \r\n\r\n Операцията се провежда във всички държави членки на европейската организация на службите на Пътна полиция - TISPOL. В акцията участват служители от криминална и икономическа полиция, както и представители на Изпълнителната агенция “Автомобилна администрация” при Министерството на транспорта. \r\n\r\n Какво сочат изводите от предишни подобни операции? Сред основните причини за възникване на инциденти с участието на товарни автомобили и автобуси са неспазване от страна на водачите на време за почивка, превишаване на скоростта, употреба на алкохол и упойващи вещества, превоз на необезопасени товари, както и претоварването на автомобилите.   \r\n \n\t\t\t\t\t\t", "date": "2018.07.23", "title": "Засилени проверки на товарни автомобили и автобуси"}
{"url": "http://www.bnews.bg/article/245673-41_1_gradusa_po_tselziy_izmeriha_v_yaponiya", "text": "\n В Кумагая, намиращ се северно от Токио, измериха 41,1 градуса по Целзий. Това са най-високите температури, откакто в Япония се води статистика, информира \"Асошиейтед прес\", цитирана от БТА. \r\n\r\n Според японската агенция \"Киодо\" в страната са регистрирани повече от 40 смъртни случая, предизвикани от жегата. В Южна Корея жертвите са най-малко 20.  \r\n\r\n Япония и Южна Корея са обхванати от продължителна гореща вълна. Прогнозите са, че горещините ще се задържат. Очаква се в понеделник в Централна Япония температурите да стигнат до 39 градуса, а в Токио 37. \r\n \n\t\t\t\t\t\t", "date": "2018.07.23", "title": "41,1 градуса по Целзий измериха в Япония"}
{"url": "http://www.bnews.bg/article/245672-oborudvana_aula_v_sofiyskiya_universitet_tane_v_prah_10_godini", "text": "\n Оборудвана и ремонтирана зала за упражнения във Факултета по журналистика в Софийския университет не се ползва заради незавършен ремонт. Вече почти 10 години студенти и преподаватели са принудени да провеждат лекции и изпити в малки зали, въпреки че от 2009 г. има изградена аула с над 130 места. \r\n\r\n Когато през 2009 г. зала със 130 места е оборудвана и обзаведена, студентите и преподавателите от Факултета по журналистика в Софийския университет вярват, че вече няма да им се налага да учат в условия от миналия век. \r\n\r\n „Има някои лекции, в които се събират ПР-и и журналисти заедно. Двете специалности формират поне 130 човека и няма място за всеки”, обяснява Митко Маринов, член на Студентския съвет на Софийския университет „Св. Климент Охридски”. \r\n\r\n Финансовата криза слага стоп на цялостния ремонт на крилото и така хиляди, дадени за подобрения, остават заключени в новата зала, а проблемите - нерешени. \r\n\r\n „Освен добро озвучаване с много добра озвучителна техника, има компютри съответно, мултимедия, без която всяка една голяма зала няма как да съществува”, казва още Митко Маринов, член на Студентския съвет на Софийския университет „Св. Климент Охридски”. \r\n\r\n „Конкретните причини новата част от западното крило да не се ползва е, че то е недостроено. Горните етажи са недостроени и поради тази причина нямаме акт 16, за да можем да ги използваме”, обяснява зам.-деканът по стопанската дейност проф. Чавдар Христов. \r\n\r\n „Наложило се е да се води съдебно дело, за което имаме информация, че университетът е осъден на 200 000 лв.”, обяснява Митко Маринов, член на Студентския съвет на Софийския университет „Св. Климент Охридски”. \r\n\r\n Делото приключва преди две години, а Софийският университет е осъден да изплати 200 00 лева на фирмата. Докато приключат съдебните битки, ремонтът е замразен, а финансиране няма. До неотдавна. \r\n\r\n В писмен отговор от Ректората на Софийския университет съобщиха за NOVA, че вече са отпуснати 130 000 лв. за довършване на проекта. Уверяват, че ако парите отново не стигнат, остатъкът ще се набави от бюджета на Факултета по журналистика. \r\n\r\n А докато се чака рестарт на довършителните работи, вече изграденото е започнало да се руши. В най-оптимистичните прогнози, студенти и преподаватели ще могат да влязат в новата, стара зала най-рано в началото на 2019 г. \r\n \n\t\t\t\t\t\t", "date": "2018.07.23", "title": "Оборудвана аула в Софийския университет тъне в прах 10 години"}
{"url": "http://www.bnews.bg/article/245696-pozhari_v_latviya_unishtozhiha_nad_1000_hektara_gori_i_hrasti", "text": "\n Пожарите, които бушуват от миналата сряда в западната част на Латвия, вече са унищожили повече от 1000 хектара, съобщиха вчера властите на страната, цитирани от \"Франс прес\" и БТА.  \r\n\r\n От снимки на Коперник - европейската сателитна мрежа за наблюдение и надзор на Земята, 170 хектара гори, 257 хектара храсти и повече от 400 хектара торфища са унищожени. \r\n\r\n Метеоролозите продължават да съобщават за изключително високи температури, които влошават положението. \r\n\r\n Пожарът тръгна от торфен участък в района на Курземе.  \r\n \n\t\t\t\t\t\t", "date": "2018.07.23", "title": "Пожари в Латвия унищожиха над 1000 хектара гори и храсти"}
{"url": "http://www.bnews.bg/article/245694-cheshki_politsai_patrulirat_po_ulitsite_na_slanchev_bryag", "text": "\n Полицаи от чужди държави патрулират по улиците на к.к. \"Слънчев бряг\". Освен от Румъния за първи път тази година в курорта присъстват и техни колеги от Чехия. Командированите чужди служители на реда ще останат у нас до края на месец август. \r\n\r\n Всяка сутрин полицаите от Чехия, Полша и Румъния участват в оперативка заедно с българските си колеги. Необходимостта от допълнителни екипи полицаи на север от Бургас станала ясна още през миналото лято. Затова първите командировани в к.к. \"Слънчев бряг\" вече са на пост. \r\n\r\n През миналата година имаше завишен брой на чешки туристи и казуси с техни проблеми, което наложи да поискаме помощ от тяхното министерство на вътрешните работи\", заяви Живко Даскалов, началник на районното полицейско управление в Несебър. \r\n\r\n \"Опитваме се да помагаме, когато хората си губят документите или стават обект на кражби в автобус. Има случаи, които не могат да бъдат разрешени от българските колеги, заради това, че не знаят езика. Тогава работим и като преводачи\", каза Дмитрий Белотскии, полицай от Чехия.  \r\n\r\n Част от командированите полицаи за пръв път са в България. Румънският екип е с опит у нас, а някои от тях дори говорят български. Освен по-лесно снемане на показания на пострадалите, работата на чуждестранните полицаи по Черноморието има и друг ефект.  \r\n\r\n \"Когато видят представител на тяхната родна полиция, това им дава спокойствие и по-голямо доверие, както към нас, така и към тях. Така много бързо се решават казусите им\", добави Живко Даскалов, началник на районното полицейско управление в Несебър. \r\n\r\n Към момента полицията в Несебър има нужда от подкрепление от свои колеги от Великобритания и Русия, тъй като това са двете държави, от които у нас има най-много туристи \r\n \n\t\t\t\t\t\t", "date": "2018.07.23", "title": "Чешки полицаи патрулират по улиците на \"Слънчев бряг\""}
{"url": "http://www.bnews.bg/article/245671-totsa_se_pohvali_s_chanta_za_10_bona", "text": "\n С чанта за 10 000 лева се фука Антония Петрова—Батинкова. Миската, която наскоро се омъжи за втори път, се хвали с модел на „Furla”. Чантата е от последната линия на модната марка и очевидно е подарък на блондинката от новия й съпруг Ивайло, пише „Телеграф”. \r\n\r\n Моделката и мъжът й отпразнуваха първия си месец щастлив съвместен живот, а бизнесменът се постара да зарадва жена си със скъп подарък.Той поднесъл още сутринта красив букет рози в стилна кутия с надпис „Завинаги! Обичам те! След това й подарил и чантата, която най-вероятно е била избрана от самата моделка по-рано. \r\n  \r\n \n\t\t\t\t\t\t", "date": "2018.07.23", "title": "Тоца се похвали с чанта за 10 бона"}
{"url": "http://www.bnews.bg/article/245677-skandal_desetki_deputati_ne_sa_deklarirali_konflikt_na_interesi", "text": "\n Десетки депутати не са декларирали конфликт на интереси със съпруги, родители и деца, които притежават фирми. Още по-скандалното е, че комисията за предотвратяване на конфликт на интереси сякаш е сляпа за тези закононарушения. \r\n\r\n Нарушенията са масова практика при попълването на точка 5 от образецът на действащата до края на 2017 г. декларация по чл.12, т.2 от закона. Кратка справка  в търговския регистър веднага ни кара да зададем въпросите: \r\n\r\n - Защо депутатите от Обединени патриоти Валентин Касабов и Георги Колев не са декларирали конфликт на интереси по точка 5 от декларацията? Касабов със съпругата си, а Колев със собствената си майка. Вероятно са забравили, че имат такива свързани лица? \r\n  \r\n \n\t\t\t\t\t\t", "date": "2018.07.23", "title": "Скандал! Десетки депутати не са декларирали конфликт на интереси!"}
{"url": "http://www.bnews.bg/article/245681-desi_bakardzhieva_v_shokirashta_izpoved_mazh_me_prebivashe_sistemno", "text": "\n Години бяха нужни на актрисата Деси Бакърджиева да разкрие, че ер била жертва на домашно насилие. Тя направи признанието си през април и по всичко личеше, че й е трудно. Може би не се е осмелила по-рано, дори когато през 2014г. стана едно от лицата на кампанията „Говори открито срещу домашното насилие“. \r\nДеси, която има дъщеря от приключила връзка не разкрива кой я е подложил на това страшно изпитание. Подчертава, че психическото насилие е по-страшно от физическото. „Раната може да заздравее, но психиката – не. Травмата си остава за цял живот, обясни ми един психиатър. Вярвам му“, казва тя.  Д-р Хинова от „Откраднат живот“ продължава да вярва в любовта, въпреки преживяния ужас, пише Таблоид. \r\n\"Моята точка на кипене не беше нито след първия шамар, нито след първата обида. Търпението понякога е доста дълъг период. може би трябва да си тръгнеш след първата обида. Но трябваше да се запитам - аз ли съм този човек, който провокира в теб демона. Първият шамар беше от ревност. Приех го като нещо нормално. Повечето жени, които са жертви на домашно насилие, никой не знае, че те са жертва. Всичко остава зад заключената врата, зад спуснатото перде. А съседите чуват само виковете\", сподели Деси. \r\n\"Аз се страхувах да посегна, а можех да посегна. Знаеш ли колко е странно - удрят те, а теб не те боли. Мислех си, че го заслужавам! Това е най-страшното! Когато един човек е обсебен от теб, от желанието да притежава всяка част от теб..., това е зловещо! Но за мен това вече е минало\", сподели още актрисата. \r\nТя заяви, че \"след този случай\" е намерила сили и отново е повярвала на мъжете. \"Защото за мен най-важното е, че хората са различни. Днес до известна степен съм сама\", признава актрисата. \"А неофициално - ще запазя в тайна\", допълва тя. \r\n\"Не съм спряла да мечтая - за още деца, да бъда отново булка. Не знам, мечтите се сбъдват. Всичко, което ми се е случило, ме е направило това, което съм. Човек трябва да се учи от грешките си. Всичко останало е суета\", заяви Деси Бакърджиева. \r\n \n\t\t\t\t\t\t", "date": "2018.07.23", "title": "Деси Бакърджиева в шокираща изповед: Мъж ме пребиваше системно!\r\n"}
{"url": "http://www.bnews.bg/article/245674-gartsiya_preduprezhdava_rusiya_s_dopalnitelni_merki", "text": "\n Гърция предупреждава Русия за \"допълнителни мерки\", външният министър Никос Коциас е твърдо решен да защити неотдавнашното споразумение с Македония, съобщава \"Гардиън\". \r\n\r\n Напрежението между Атина и Москва засили нарастващото неразбирателство по югоизточния фланг на НАТО. Натрупват се доказателства за мерките, които Кремъл е готов да предприеме, за да осуети разширяването на НАТО на Балканите. \r\n\r\n \"Русия трябва да осъзнае, че не може да не се съобразява с националните интереси на друга държава, защото смята, че е по-силна\", обяснява Коциас.  \r\n\r\n \"Гърция реши да изпрати послание на изток и на запад към всички свои приятели и всички други, че независимо от това кой нарушава принципите на националния суверенитет и уважение към нас, ще бъдат предприети мерки\", допълва той. \r\n\r\n Гърция недоволства от руските усилия да саботират историческото споразумение, подписано между Атина и Скопие на брега на езерото Преспа през юни. В рамките на няколко дни след постигането на споразумението бившата югославска република е поканена да се присъедини към НАТО, предложение, прието от премиера Зоран Заев, на основание, че членството ще донесе сигурност и икономически растеж на малката многоетническа държава. \r\n\r\n Русия обаче, която отдавна смята, че регионът попада в собствената им орбита на влияние, е разгневена. \"Москва е решена да спре по-нататъшното разширяване на НАТО в Югоизточна Европа. Въпреки това, повечето наблюдатели смятат, че ще концентрира усилията си върху Македония, а не върху Гърция\", коментира Джеймс Кер-Линдзи, специалист по Балканите и гостуващ в London School of Economics. \r\n\r\n И от двете страни на границата се появяват съобщения за все по-дръзките методи, които Москва е готова да използва, за да се предотврати преминаването на балканските народи на запад. \r\n\r\n Миналата седмица Заев обвини гръцко-руски бизнесмени, че финансират протести срещу споразумението. Македонските власти откриха, че местните про-руски бизнесмени са плащали до 300 000 евро, за да провокират актове на насилие в подготовката за референдум, който правителство очаква през есента. \r\n\r\n Обвиненията са последвани от доклад, който описва \"силната подривна пропаганда и разузнавателна дейност\", на която Македония е подложена от Кремъл, който също разглежда стратегическото положение като решаващо за европейските газопроводи. А в Гърция руските агенти, които се опитват да проникнат в разузнаването на страната и във въоръжените сили, също са обвинени в подкуп. \r\n\r\n В хода на ескалация на напрежението, Москва обяви, че ще прекрати планирано посещение на външния министър на Русия Сергей Лавров през септември, а руското външно министерство обвини Гърция в участие в \"мръсни провокации\", организирани от трети страни. \r\n\r\n За разлика от други държави-членки на ЕС, Гърция отказа да изтегли дипломатите си служители от Москва във връзка с обвиненията на Обединеното кралство по случая с отравянето на бившия руски шпионин Сергей Скрипал и дъщеря му Юлия. \r\n\r\n Атина отдавна се аргументира за смекчаване на санкциите на ЕС срещу Москва, но също така отхвърля руското предположение, че Вашингтон е зад експулсирането на руски граждани от Гърция. \r\n\r\n \"Нашата външна политика е многоизмерна и нашите отношения с Русия са утвърдени и няма да изчезнат. Но ние не искаме никой да се намесва в нашите демократични и политически процеси. Няма да позволим да ни разиграват и да ни притискат и бута наоколо\", коментира Костас Дузинас, професор по право в Лондонския университет, който оглавява и комисията по отбраната и външни работи в гръцкия парламент. \r\n\r\n \"Изглежда Русия не признава колко важно е това споразумение за гръцкото правителство. Като предприема такава стъпка (б.р. експулсиране на руски граждани), Атина изпращаше много ясно послание за това колко е раздразнена, че Москва се опитва да подкопае най-важната победа на външната политика в мандат на Коциас. Това е лична победа за гръцкия външен министър, който отдавна се опитва да подобри отношенията на Гърция със съседите\", допълва и Джеймс Кер-Линдзи. \r\n \n\t\t\t\t\t\t", "date": "2018.07.23", "title": "Гърция предупреждава Русия с допълнителни мерки"}
{"url": "http://www.bnews.bg/article/245680-komisiyata_za_protivodeystvie_na_koruptsiyata_vse_oshte_ne_e_oglasila_imushtestvoto_na_vlastta", "text": "\n \r\n\r\n 1. президентът и вицепрезидентът; \r\n2. народните представители; \r\n3. министър-председателят, заместник министър-председателите, министрите и заместник-министрите; \r\n4. членовете на Европейския парламент от Република България; \r\n5. членовете на Европейската комисия от Република България и българските граждани, заемащи длъжности в органите на Европейския съюз, избрани или назначени с решение или по предложение на български държавен орган; \r\n6. председателят и съдиите от Конституционния съд; \r\n7. председателите на Върховния касационен съд и на Върховния административен съд, главният прокурор, техните заместници, административните ръководители на органите на съдебната власт и техните заместници, членовете на Висшия съдебен съвет, главният инспектор и инспекторите в Инспектората към Висшия съдебен съвет, съдиите, прокурорите и следователите; \r\n8. омбудсманът и заместник-омбудсманът; \r\n9. председателят, заместник-председателят и членовете на Комисията за регулиране на съобщенията; \r\n10. председателят, заместник-председателите и членовете на Сметната палата; \r\n11. председателят и членовете на Комисията за защита на конкуренцията; \r\n12. управителят, подуправителите, членовете на управителния съвет и главният секретар на Българската народна банка; \r\n13. председателят, заместник-председателите, членовете и главният секретар на Комисията за финансов надзор; \r\n14. председателят, заместник-председателят и членовете на Комисията за защита от дискриминация; \r\n15. председателят и членовете на Комисията за енергийно и водно регулиране; \r\n16. председателят, заместник-председателите и членовете на надзорния съвет, управителят и подуправителят на Националния осигурителен институт; \r\n17. управителят и подуправителят на Националната здравноосигурителна каса и директорите на районните здравноосигурителни каси; \r\n18. председателите и заместник-председателите на държавни агенции, председателите и членовете на държавни комисии, изпълнителните директори на изпълнителните агенции, ръководителите на държавни институции, създадени със закон или с постановление на Министерския съвет, и техните заместници; \r\n19. председателят, заместник-председателят и членовете на Комисията за противодействие на корупцията и за отнемане на незаконно придобитото имущество и директорите на териториалните и дирекции; \r\n20. членовете на Изпълнителния съвет и на Надзорния съвет на Агенцията за приватизация и следприватизационен контрол; \r\n21. директорът, заместник-директорите и главният секретар на Агенция \"Митници\", директорите на дирекции в Централното митническо управление, началниците на митници и техните заместници, началниците на митническите бюра и митническите пунктове; \r\n22. изпълнителният директор, заместник изпълнителните директори и главният секретар на Националната агенция за приходите, директорите на дирекции в Централното управление и директорите на териториалните дирекции на Националната агенция за приходите; \r\n23. ръководителите на областните дирекции по безопасност на храните, на регионалните здравни инспекции, на Дирекцията за национален строителен контрол и на нейните регионални дирекции, на Държавен фонд \"Земеделие\" и на неговите областни дирекции, на областните отдели \"Автомобилна администрация\", на Националния институт за недвижимо културно наследство и на териториалните му звена, на Главна дирекция \"Изпълнение на наказанията\", неговите заместници и ръководителите на териториалните и служби, на Главна дирекция \"Охрана\", неговият заместник и директорите на областните дирекции, на регионалните инспекции по околната среда и водите, на басейновите дирекции за управление на водите, на националните паркове, на предприятията за управление на дейностите по опазване на околната среда; \r\n24. председателят и заместник-председателите на Държавна агенция \"Национална сигурност\", Държавна агенция \"Разузнаване\" и на Държавна агенция \"Технически операции\", началникът на Националната служба за охрана и неговите заместници и директорът на Служба \"Военна информация\" и неговите заместници; \r\n25. председателят, заместник-председателят и членовете на Националното бюро за контрол на специалните разузнавателни средства; \r\n26. главният секретар на Министерството на вътрешните работи и неговият заместник, административният секретар, директорите на главните дирекции и техните заместници, директорът на дирекция \"Вътрешна сигурност\", директорите на областните дирекции на Министерството на вътрешните работи и техните заместници; \r\n27. офицерите от висшия команден състав на въоръжените сили съгласно Закона за отбраната и въоръжените сили на Република България; \r\n28. главните секретари на Народното събрание, на президента на републиката и на Министерския съвет, главните и административните секретари в администрацията на изпълнителната власт, постоянният секретар на Министерството на външните работи и постоянният секретар на отбраната; \r\n29. ръководителите на инспекторати по Закона за администрацията; \r\n30. началниците на политическите кабинети; \r\n31. областните управители и заместник областните управители; \r\n32. кметовете и заместник-кметовете на общини, кметовете и заместник-кметовете на райони, председателите на общинските съвети, общинските съветници и главните архитекти на общините и районите; \r\n33. членовете на Централната избирателна комисия; \r\n34. председателят и членовете на Съвета за електронни медии; \r\n35. генералните директори на Българската национална телевизия, на Българското национално радио и на Българската телеграфна агенция; \r\n36. българските граждани, заемащи длъжности в Организацията на Северноатлантическия договор, които са избрани или са назначени с решение или по предложение на български държавен орган; \r\n37. ръководителите на задграничните представителства на Република България; \r\n38. българските граждани, които по решение или по предложение на български публични органи са членове на управителни или на контролни органи на международни организации, съфинансирани от Република България; \r\n39. членовете на управителния съвет и на надзорния съвет на Българската банка за развитие; \r\n40. членовете на управителните и на контролните органи на Националната електрическа компания и на Българския енергиен холдинг, директорите на дирекции към Националната електрическа компания, членовете на управителни и на контролни органи на дъщерни дружества на Българския енергиен холдинг, членовете на управителни и на контролни органи на Електроенергийния системен оператор; \r\n41. председателите на политическите партии, получаващи държавна субсидия, техните заместници и лицата, които съгласно устава представляват политическата партия; \r\n42. членовете на ръководните и на контролните органи на Българския Червен кръст; \r\n43. ръководителите на бюджетни организации или други оправомощени длъжностни лица, които изпълняват функции на органи за финансово управление и контрол на средства от Европейския съюз и свързаното с тях национално финансиране или чужди средства съгласно разпоредбите на Закона за публичните финанси; \r\n44. лицата, упълномощени по реда на Закона за обществените поръчки от публични възложители, които са задължени лица по този закон да организират и да провеждат процедурите за възлагане на обществени поръчки и да сключват договорите; \r\n45. председателят на Българската академия на науките, ректорите на държавните висши училища и началниците на военните академии и на висшите военни училища; \r\n46. управителите и изпълнителните директори на лечебните заведения за болнична помощ, които се финансират от бюджета на Националната здравноосигурителна каса и/или от държавния или общинския бюджет; \r\n47. членовете на управителните съвети на държавните предприятия по Закона за горите и директорите на държавните горски и ловни стопанства; \r\n48. изпълнителният директор и ръководителите на териториалните поделения на Държавно предприятие \"Фонд затворно дело\"; \r\n49. членовете на управителния съвет и изпълнителният директор на Държавно предприятие \"Български спортен тотализатор\"; \r\n50. членовете на управителните органи на икономически обособените лица и структурни единици по чл. 13, ал. 4 от Закона за публичните финанси. \r\n\r\n Интересен факт е, че декларациите се подават до 15 май, а два месеца по-късно Комисията е длъжна да ги публикува.При извършване на справка на официалния сайт се вижда, че системата все още препраща към сайта на сметната Сметната палата. \r\n  \r\n \n\t\t\t\t\t\t", "date": "2018.07.23", "title": "Комисията за противодействие на корупцията все още не е огласила имуществото на властта!"}
{"url": "http://www.bnews.bg/article/245676-emiliya_cherpi_s_pitsa_za_svatbata", "text": "\n С пица, бира и малко вино – така певицата Емилия и бизнесменът  Жорж Башур нагостиха малкото присъстващи на скромната им сватба. Ритуалът се проведе в тесен семеен кръг в София преди обяд. \r\nСпециално от Испания пристигна дъщерята на Башур, където живее с майка си от години. Синът на Емилия Иван пък грееше в бяла риза. Емилия побърза да уточни в социалните  мрежи, че парти и веселби не е имало, а само подпис в ритуалната зала. Изпълнителката влезе в обяснителен режим, тъй като мнозина се шокираха, че двойката предприема такава стъпка малко след смъртта на сина на Жорж. \r\nПевицата с пълна сила поема участия в летния сезон. Най-вече на морето в края на юли и целия август, пише Таблоид \r\n  \r\n \n\t\t\t\t\t\t", "date": "2018.07.23", "title": "Емилия черпи с пица за сватбата"}
{"url": "http://www.bnews.bg/article/245679-ekshan_mazh_sprya_avtobus_v_selo_stob_i_prebi_shofyora", "text": "\n Мъж спря автобус с пътници и нападна шофьора. Случаят е от края на миналата седмица, съобщава Дарик. \r\n39-годишен мъж от Благоевград е попречил с автомобила си на движението на автобус с пътници, движещ се по линията София–Рила в село Стоб. \r\nМъжът принудил водача на автобуса да спре, нанесъл му е удари с юмрук и нож. Пострадалият е прегледан в Центъра за спешна помощ в Благоевград и освободен. Нападателят е задържан с полицейска заповед за 24 часа.  \r\nУведомен е дежурен прокурор, по случая е започнато досъдебно производство в Районното управление на полицията в Рила. \r\n\r\n \r\n \n\t\t\t\t\t\t", "date": "2018.07.23", "title": "ЕКШЪН! Мъж спря автобус в село Стоб и преби шофьора!"}
{"url": "http://www.bnews.bg/article/245675-geri_nikol_slusha_bionse_v_parizh", "text": "\n Гери-Никол пътува за Париж тази седмица специално за да отиде на концерт на една от любимите си певици – Бионсе \r\nНосителката на „Грами” била идол на родната знаменитост, която от години мечтаела да се научи да пее и танцува като нея. От мерак да слуша Бионсе варненката купила билетите още преди няколко месеца. Компания във френската столица ѝ е правела нейна приятелка, която също е почитателка на шоколадовата звезда. \r\nДвете момичета записаха с телефоните си почти всички изпълнения в концерта и пуснаха клипчетата на страницата на Гери в Инстаграм, за да ги видят и феновете ѝ. Те не пропуснаха да разгледат и забележителностите в Париж. Дори показаха танцовите си умения пред Айфеловата кула, пише \"Уикенд\".  \r\n  \r\n \n\t\t\t\t\t\t", "date": "2018.07.23", "title": "Гери-Никол слуша Бионсе в Париж"}
{"url": "http://www.bnews.bg/article/245659-galya_ot_sofiya_den_i_nosht_zapochva_rabota_po_esenno_zimnata_si_kolektsiya", "text": "\n Невероятният успех, който Калина Кузманова, позната като Галя от риалити сериала „София- ден и нощ“ пожъна при дебюта си на модната сцена, е вдъхновил сексапилната блондинка да започне работа по есенно-зимната си колекция. Секс бомбата дебютира с нейната собствена марка Just Kalina по време на 66-то издание на „Парада на модата“ в Плевен и в момента е сред най-актуалните имена сред българските дизайнери. \r\n\r\n В момента дрехите от лятната и колекция са на специална промоция от 15%. На сайта й могат да се открият уникални модели поли, корсети, панталони и др. по 50 лв. \r\n\r\n Калина е обхваната от първоначалния ентусиазъм и предлага изключително качествени дрехи на достъпни цени, за да наложи марката и името си, споделят нейни приятели. Обещавам ви да продължите да се наслаждавате на нови, модерни и стилни модели, направени с много любов, казва Калина. Обещаващата актриса влиза и в ролята на модел на своите дрехи. На своя сайт тя представя сама всяко едно свое творение. \r\n\r\n \r\n \n\t\t\t\t\t\t", "date": "2018.07.23", "title": "Галя от „София- Ден и нощ“ започва работа по есенно-зимната си колекция\r\n "}
{"url": "http://www.bnews.bg/article/245668-grafa_praznuva_yubiley_na_stsenata_na_one_love_tour", "text": "\n Хиляди българи и македонци изпяха „честит рожден ден“ на Графа, по време на изпълнението му, на One Love Tour в гр. Банско. Именно, сцената на българо – македонското турне се оказа избора му, да отбележи празника си. Трогнат от вниманието и любовта на публиката, Графа сподели, че за един артист да пее пред толкова много хора и да получи такова отношение е най-големия подарък, а препълненият площад изригна в неудържими аплодисменти. Трогателният момент завърши с традиционното духане на свещичка, върху символична мини торта, поднесена му от артиста Ники Станоев . \r\n\r\n Фестивалът One Love Tour стартира от сутринта с театрална постановка на Държавен куклен театър Сливен.“ Алеята на занаятите“ пренесе посетителите в спомени от детството и събуди интереса на малките, да се опитат да измайсторят по нещо. Цял ден, хора от всички възрасти мериха сили и възможности в игрите от дуелите, на най-българския, телевизионен формат Фермата. Димитър Господинов – Guspa  и Бай Георги бяха подготвили над десет вида състезания, познати на зрителите от малкия екран. Адреналина  и емоциите оставиха незабравим спомен на участниците, които с нетърпение очакват новия сезон, тази есен по BTV. Специален гост на фестивала беше Зеленко Зеленков – талисмана на кампанията „ Да изчистим България заедно“ и всички, заедно с него почистиха арената на дуелите, след края на игрите. \r\n\r\n Next Time, Криско, Слаткаристика и Графа се качиха на сцената, по време на вечерния концерт от българо-македоския фестивал и за втора поредна година, площадът в гр. Банско се препълни от желаещи да чуят и видят изпълненията им. \r\n\r\n Ако не сте успели да усетите и изпитате емоцията One Love Tour, заповядайте на 28 юли в Морската градина, гр. Варна. Там ще Ви очакват: „ Алея на занаятите“, „Игри от Фермата“ и забавления за всички поколения. Вечерният концерт ще е с участието на: Деси Добрева, Next Time, Павел и Венци Венц, Слаткаристика и Графа. Целодневният фестивал е със свободен вход. \r\n\r\n One Love Tour, защото любовта винаги побеждава! \r\n \n\t\t\t\t\t\t", "date": "2018.07.23", "title": "Графа празнува юбилей на сцената на One Love Tour "}
{"url": "http://www.bnews.bg/article/245662-zaradi_chumata_po_svinete_razchistvat_terenite_na_granitsata_ni_s_rumaniya", "text": "\n От днес започва разчистване на терени по сухопътната граница между България и Румъния. Причината - опасността от африканска чума по свинете. \r\n\r\n Целта е спешно да бъде изградена ограда, която да предпазва от преминаването на диви свине. Именно те биха могли да пренесат  заразата от африканска чума на наша територия, смятат специалистите. \r\n\r\n В северната ни съседка има над 200 огнища на заболяването, някои от които само на 60 километра от границата. \r\n \n\t\t\t\t\t\t", "date": "2018.07.23", "title": "ЗАРАДИ ЧУМАТА ПО СВИНЕТЕ: Разчистват терените на границата ни с Румъния"}
{"url": "http://www.bnews.bg/article/245661-nay_malko_14_sa_zhertvite_na_samoubiystven_atentat_v_kabul", "text": "\n Най-малко 14 души са загинали при самоубийствен атентат на летището в Кабул при завръщането от изгнание на афганистанския вицепрезидент генерал Абдул Рашид Достум тази нощ. \r\n\r\n Атентатор самоубиец се е взривил на входа на летището. Около 60 души, сред които цивилни и членове на силите за сигурност, са били ранени. \r\n\r\n Самият вицепрезидент, който прекара 14 месеца в изгнание в Турция, не е пострадал. Той е преминал няколко минути преди това през зоната, където камикадзето е взривило жилетка с експлозиви. \r\n\r\n Много от привържениците му обаче са пострадали или убити. \r\n \n\t\t\t\t\t\t", "date": "2018.07.23", "title": "Най-малко 14 са жертвите на самоубийствен атентат в Кабул"}
{"url": "http://www.bnews.bg/article/245663-stabilno_e_sastoyanieto_na_10_godishnoto_balgarche_prostrelyano_v_italiya", "text": "\n 10-годишното българче, простреляно в италианския град Семинара, е в стабилно състояние. Това съобщи пресцентъра на Външното министерство. \r\n\r\n Пред посолството на България в Рим местните власти са потвърдили самоличността на детето, както и че то е български гражданин. \r\n\r\n След полученото потвърждение консулът ни се е свързал с родителите, които са го информирали, че детето е в стабилно състояние и се възстановява. Те са заявили, че на този етап не желаят съдействие от нашето дипломатическо представителство в Рим. \r\n\r\n Детето пострада при убийството на италианския мафиот Джузепе Фабио Джофре. При стрелбата българчето било заедно с Джофре в стопанство, притежавано от него. Момчето е ранено в корема. \r\n \n\t\t\t\t\t\t", "date": "2018.07.23", "title": "Стабилно е състоянието на 10-годишното българче, простреляно в Италия"}
{"url": "http://www.bnews.bg/article/245664-silen_trus_v_iran_25_dushi_postradaha", "text": "\n Най-малко 25 души са пострадали в ранните часове на днешния ден при земетресение с магнитуд 5,8 по Рихтер в югоизточната част на Иран. Епицентърът е бил на 37 километра източно от град Керман. \r\n\r\n Три други труса бяха регистрирани в западната и южната части на страната в неделя, при един от които бяха ранени близо 290 души.  \r\n\r\n Нанесени са материални щети, а спасителни екипи са изпратени в 40 засегнати села.  \r\n \n\t\t\t\t\t\t", "date": "2018.07.23", "title": "Силен трус в Иран, 25 души пострадаха"}
{"url": "http://www.bnews.bg/article/245693-remontirat_zaslona_koncheto_v_pirin", "text": "\n От 1 август тази година започва ремонтирането на заслона \"Кончето\" в Пирин, предаде БНР. \r\n\r\n Заслонът няма да може да се използва по време на ремонта. Предвидено е ремонтът да приключи за около месец и половина. \r\n\r\n Ремонтът е наложителен според председателя на Сдружение \"Планини и хора - асоциация на планинските водачи в България\" Орлин Чачановски. По думите му заслонът \"Кончето\" е единственият подобен заслон, където човек би могъл да намери спасение, когато се намира на тази височина и в този район. \"Най-близките други места са на 3-4 часа път\", допълни той. \r\n\r\n Според Чачановски всички пари за ремонта се събират чрез дарения. До момента са събрани около 18 хил. лв., а са необходими още около 6 хил. лв. \r\n \n\t\t\t\t\t\t", "date": "2018.07.23", "title": "Ремонтират заслона \"Кончето\" в Пирин"}
{"url": "http://www.bnews.bg/article/245665-pochitame_pametta_na_poeta_nikola_vaptsarov", "text": "\n На днешния 23-и юли почитаме паметта на Никола Вапцаров. На тази дата е издадена присъдата на поета, която е изпълнена в същия ден. Той е осъден на разстрел заради подривна дейност. \r\n\r\n Денят ще бъде отбелязан в музея на Никола Вапцаров на столичната улица „Ангел Кънчев”, където е било последното жилище на поета. \r\n\r\n За първи път пред публика ще бъде показан Червеният бележник на Вапцаров с оригинала на стихотворението „Не, сега не е за поезия”. \r\n \n\t\t\t\t\t\t", "date": "2018.07.23", "title": "Почитаме паметта на поета Никола Вапцаров"}
{"url": "http://www.bnews.bg/article/245669-proveryavat_kamioni_i_avtobusi_do_29_yuli", "text": "\n Засилени проверки на товарните автомобили и автобусите ще се извършват в страната в седмицата 23-29 юли, съобщават от ГД \"Национална полиция\". \r\n\r\n Операцията се провежда във всички държави членки на европейската организация на службите на Пътна полиция - TISPOL. В акцията участват също служители от криминална и икономическа полиция, както и представители на Изпълнителната агенция \"Автомобилна администрация\" при Министерството на транспорта, информационните технологии и съобщенията. \r\n\r\n По време на проверките по метода \"широкообхватен контрол\" се осъществява контрол за валидна задължителна застраховка \"Гражданска отговорност\", както и за наличието на винетен стикер за ползване на републиканските пътища. \r\n\r\n Основните причини за възникналите инциденти с участието на товарни автомобили и автобуси са неспазване от страна на водачите на време за почивка, превишаване на скоростта, употреба на алкохол и упойващи вещества, превоз на необезопасени товари, както и претоварването на автомобилите, сочат изводите от предишни подобни операции. \r\n \n\t\t\t\t\t\t", "date": "2018.07.23", "title": "Проверяват камиони и автобуси до 29 юли"}
{"url": "http://www.bnews.bg/article/245670-bivsha_gimnastichka_stana_mis_sozopol_pred_2000_dushi_publika_snimki", "text": "\n \r\n\r\n Мис Созопол се прави в партьорство с община Созопол и е част от националната надпревара Мис България, която ще се проведе в края на годината. Ива спечели 12-членното жури с усмивка, естествено поведение, чар и добре поддържано тяло. \r\n\r\n Тя е висока178 см, а мерките й са 90-65-95. Нейни подгласнички станаха: Джулия Мицова, която бе избрана с аплодисменти и за лице на публиката, както и Радослава Узунова и Маринела Иванова. \r\n\r\n Лентите и короните бяха връчени от членовете на журито: Мис Туризъм Интернешънъл Рени Радева, Кралица на Бургас Теодора Мудева, Мисис България Валя Жекова, Мисис Бургас за 2018 г. Вержиния Иванова, вице Мис България Йовита Георгиева, миналогодишната носителка на титлата Мис Созопол Габриела Панайотова и специалният гост и председател на журито - продуцента от Калифорния Зий Ребело. Красавиците дефилираха в три стандартни тура – с ревю на диамантените бижута Goto Jewellery and Diamonds, банските ШугърФрий и дизайнерските рокли на модна къща Диома. \r\n\r\n Те си тръгнаха с подаръци от Christian of Roma, Тонино Ламборгини, Goto Jewellery and Diamonds, SugarFree, По традиция водещ на шоуто беше Искрен Пецов, който разгорещи публиката с няколко летни хита, за доброто настроение на гостите се погрижи и хаус вокала Нелите, а огненото ВОЛТ Шоу тотално взриви Амфитеатъра. \r\n\r\n Снимки: Наско Иванов \r\n\r\n \r\n \n\t\t\t\t\t\t", "date": "2018.07.23", "title": "Бивша гимнастичка стана Мис Созопол пред 2000 души публика(СНИМКИ)\r\n"}
{"url": "http://www.bnews.bg/article/245667-niki_iliev_zhigolo_na_madam_multi", "text": "\n Известната със страстта си към младите момчета милиардерка Дарина Павлова запаса на пояса си поредния елитен скалп – на русокосия красавец Ники Илиев. Амбициозният режисьор топли леглото на Мадам Мулти на повикване, а в замяна получавал щедро финансиране на проектите си. \r\nСамо преди седмица Ники гостува на тазгодишното издание на лъскавия фестивал на красивия италиански остров Иския по лична покана на Павлова. Илиев замина за Италия с вече бившата си половинка Саня Борисова, която играе главната роля във филма „Нокаут, или Всичко, което тя написа“, с който нашенецът се представи в програмата на събитието. \r\nДокато Саня отседнала в хотел на острова, Ники изкарал уикенда във вилата на местния милионер Микеладжело Албертини, при това не в някоя стая за гости, а в спалнята на Дарина. Запознати с романса между Ники и Павлова твърдят, че той не за първи път й гостува за интимни ласки. Присъствието на бившата му съпругата  Саня само добавяло тръпка от интимността с по-възрастната дама. \r\nЗлите езици шушукат, че вдовицата и актьорът имат връзка от три години, когато журираха в „България търси талант“. Тогава връзката им се изчерпала с една-две страстни нищи, но впоследствие Илиев редовно посещавал на повикване Павлова, за да мачкат сатенените й чаршафи, пише „Таблоид“. \r\n \n\t\t\t\t\t\t", "date": "2018.07.23", "title": "Ники Илиев жиголо на Мадам Мулти!"}
{"url": "http://www.bnews.bg/article/245718-26_godishna_prisada_za_zhestoko_dvoyno_ubiystvo", "text": "\n 26 години лишаване от свобода е постановил съдът за двойното убийство в плевенското село Горни Дъбник през есента на миналата година. Плевенската окръжна прокуратура съобщи за постигнатата присъда, която не е окончателна и подлежи на обжалване пред Великотърновския апелативен съд, предаде Дарик радио. \r\nПетко Черкезов е признат за виновен за това, че в края на октомври миналата година умишлено и с особена жестокост е убил 72-годишния Стефан Танчев и 35-годишната му дъщеря Наталия. Мъжът е издъхнал на място, а жената - на път за болницата. \r\n\r\n Петко и Наталия живеели на съпружески начала, като имали дете. През 2017 г. отношенията между тях се влошили. Въпреки раздялата им, обвиняемият продължил да настоява двамата отново да се съберат, търсел съдействие от близки и познати, за да убедят жената да промени решението си и да заживеят отново като семейство, като твърдял, че не може да живее без нея и ако не се съберат, ще убие детето им и себе си. След категоричните откази на жената, той взел решение да си отмъсти, като я убие. \r\n\r\n На 30 октомври в късния следобед, обвиняемият пристигнал с автомобил в село Горни Дъбник и след като се стъмнило, се  придвижил до къщата, в която живеели Наталия и баща ѝ. Прескочил дувара и  през незаключената врата влязъл вътре и се скрил в гардероб. Там престоял около два часа, като изчаквал жената да се прибере в своята стая. След като се убедил, че в къщата всичко е утихнало, излязъл от укритието си, влязъл в стаята, приближил се до изплашената жена и  я пробол с нож в корема. Тя паднала и започнала да вика за помощ. Като чул виковете, в стаята влязъл баща й. Черкезов се обърнал към него и го пробол няколко пъти с ножа, а резултат на раните си мъжът починал. Обвиняемият нанесъл още  удари с нож по тялото на жената и  напуснал къщата. \r\nПо искане на прокуратура обвиняемият е с взета мярка за неотклонение задържане под стража. \r\n \n\t\t\t\t\t\t", "date": "2018.07.23", "title": "26-годишна присъда за жестоко двойно убийство!"}
{"url": "http://www.bnews.bg/article/245660-vremeto_sled_slancheviya_uikend_zapochvat_valezhi_i_gradushki", "text": "\n След двата слънчеви почивни дни в първия работен ден от новата седмица са обявени кодове за дъждове и опасност от градушки. До обяд ще има слънце. След това постепенно ще се заоблачи и ще завали. Очакват се силни гръмотевични бури и градушки. Температурите ще са между 28 и 33 градуса в най-топлите часове. \r\n\r\n За почти цялата централна част от страната има предупреждение за опасно време. Това означава очаквани валежи на повечето места около 20-25 литра на квадратен метър. За вторник предупрежденията са още по-сериозни. В Югоизточна България се очакват валежи до 50-60 литра на квадратен метър. \r\n\r\n ВРЕМЕТО ПО ЧЕРНОМОРИЕТО \r\n\r\n Черноморието е сред малкото области без предупреждения за опасно време. Въпреки това след обяд ще се заоблачи и там. Ще има кратки валежи и гръмотевици. Температурите ще са около 27-29 градуса. \r\n\r\n ВРЕМЕТО В ПЛАНИНИТЕ \r\n\r\n Над планините около и след обяд ще се развива купесто-дъждовна облачност, ще има краткотрайни валежи и гръмотевици. По билата ще духа слаб до умерен западен вятър. Максимална температура на височина 1200 метра около 24 градуса, на 2000 метра – около 17 градуса. \r\n\r\n ВРЕМЕТО ДО КРАЯ НА СЕДМИЦАТА \r\n\r\n Нощта срещу вторник ще е особено критична, тъй като ще вали интензивно в Югоизточна България. Най-сериозни количества дъжд се очакват в районите на Ямбол, Стара Загора, Хасково, Кърджали и Свиленград. Повече слънце ще има от сряда нататък. Бавно температурите ще се върнат към летните стойности – около 29-30 градуса. \r\n\r\n ВНИМАНИЕ! ОПАСНОСТ ОТ ПОРОЙНИ НАВОДНЕНИЯ \r\n\r\n Рискът от наводнения в следващите два дни е сериозен в резултат на очакваните количества валежи. В Северна България зоните в риск са планинските притоци на Янтра и горното течение на река Ботуня. На Югоизток – реките Средецка и Русокастренска. Системата за ранно предупреждение на река Арда прогнозира покачване на водите в целия водосбор. Най-сериозно е предупреждението за река Елбасан дере край Крумовград. \r\n \n\t\t\t\t\t\t", "date": "2018.07.23", "title": "ВРЕМЕТО: След слънчевия уикенд – започват валежи и градушки"}
{"url": "http://www.bnews.bg/article/245688-nikol_i_grisho_se_nagrabiha_na_tuzarska_yahta_paparashki_snimki_18", "text": "\n Българският тенисист Григор Димитров и американската певица Никол Шерцингер бяха изловени от папараци на романтична ваканция на яхта край френския курорт Сен Тропе. \r\n\r\n 40-годишната американка демонстрира апетитните си форми в бял бански, а направените снимки показват как двамата се заиграха и охлаждаха страстите си с помощта на маркуч. \r\n\r\n Снимките вижте  \r\n \n\t\t\t\t\t\t", "date": "2018.07.23", "title": "Никол и Гришо се награбиха на тузарска яхта (Папарашки снимки 18+)"}
{"url": "http://www.bnews.bg/article/245701-shok_deputat_razsledvan_za_koruptsiya_se_samoubi", "text": "\n Южнокорейски депутат, срещу когото се води разследване за корупция, сложи край на живота си в Сеул, съобщи Франс прес. \r\n\r\n Но Хо-чан беше трети мандат депутат от лявата Партия на справедливостта. \r\n\r\n Той бе заподозрян, че е получил 50 милиона вона (37 000 евро) от блогър, свързан с много политици. Блогърът в момента е съден, че е използвал незаконно компютърни програми, с които да влияе на общественото мнение в най-големия интернет портал в Южна Корея \"Навер\". \r\n\r\n Обвинен е, че по изкуствен начин е увеличил броя на положителните реакции на коментари, публикувани в \"Навер\" в подкрепа или в ущърб на различни политици. \r\n\r\n В бележка, оставена в апартамент в Сеул, Но признава, че е получил парите от блогъра, но отрече да е правил в замяна каквито и да било политически услуги, предаде южнокорейската информационна агенция Йонхап. \r\n\r\n През 2009 г. президентът Но Му-хьон, срещу когото имаше обвинения в корупция, се самоуби. \r\n \n\t\t\t\t\t\t", "date": "2018.07.23", "title": "ШОК: Депутат, разследван за корупция се самоуби!"}
{"url": "http://www.bnews.bg/article/245666-tezhka_katastrofa_mazh_zagina_pri_chelen_sblasak_na_patya_sofiya_burgas", "text": "\n Тежка катастрофа на пътя София - Бургас. Мъж на 38 години загина на място, други двама - мъж и жена, са с опасност за живота. \r\n\r\n Инцидентът стана до мъглижкото село Дъбово, сигналът за него е подаден в 17:15. \r\n\r\n При челен удар се сблъскват два автомобила. Загиналият на място мъж е шофирал сам едната кола. \r\n\r\n Изясняват се причините за инцидента. На същото място преди месец също стана катастрофа, при която загина 40-годишна жена. \r\n \n\t\t\t\t\t\t", "date": "2018.07.23", "title": "ТЕЖКА КАТАСТРОФА! Мъж загина при челен сблъсък на пътя София-Бургас"}
