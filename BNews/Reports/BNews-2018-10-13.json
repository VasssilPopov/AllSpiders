{"url": "http://www.bnews.bg/article/250290-problemat_s_donorstvoto_u_nas_e_organizatsionen_a_ne_v_otnoshenieto_na_horata", "text": "\n Един човек, изпаднал в мозъчна смърт, може да спаси живота на други четирима души у нас. Това обяви в Световния ден на донорството доц. Ивелин Такоров, ръководител на част от трансплантационните екипи във Военномедицинската академия в София. \r\nПо думите му в България рутинно се правят трансплантации на черен дроб, бъбреци и сърце. И въпреки че законът е много добър, все още липсва добра организация за проследяване на пациентите в мозъчна смърт, коментира доц. Такоров. \r\n  \r\nПо повод отбелязването на Световния ден на донорството във Военномедицинската академия (ВМА) се проведе информационна среща с представители на най-голямата мото организация в страната. \r\n  \r\nБългария е на последно място по брой донори на един милион души, но проблемът е организационен, а не в отношението на хората към този процес, твърди доц. Ивелин Такоров. \r\n\r\n Сред гостите на днешното събитие във Военномедицинската академия беше и бившият вратар на ЦСКА Георги Велинов-Джони, който преди 11 години е бил трансплантиран с черен дроб. Смята, че хората трябва да знаят повече за ползите от донорството. \r\n  \r\nЛекарите отбелязаха, че броят на трансплантациите у нас може да се увеличи само чрез подобряване на организацията за насочване на донори. \r\n \n\t\t\t\t\t\t", "date": "2018.10.13", "title": "Проблемът с донорството у нас е организационен, а не в отношението на хората"}
{"url": "http://www.bnews.bg/article/250289-mlado_momiche_se_nuzhdae_ot_pomosht_za_da_zhivee", "text": "\n Тя мечтае да пее, да твори, но най-много да живее. Защото съдбата отново поставя на изпитание 25-годишната Елизабет Стилиянова Донкова. \r\n\r\n Битката с болестта лимфом на Ходжкин тя започва на 3 декември миналата  година. Семейството й избира да я лекува в клиника в Турция със собствени средства. След 8 химиотерапии лекарите предлагат рестадиране и назначава ПЕТ скенер. Изследването показва, че туморът почти си е отишъл. \r\n\r\n Назначават лъчетерапия, която приключва през месец май тази година. \r\n\r\n Пет месеца по-късно болестта се завръща. Медиците забелязват малки модули в левия бял дроб и подут лимфен възел в медиастиума. \r\n\r\n Единствената надежда на младото момиче е операция, която трябва да се състои след една седмица. \r\n\r\n Семейството не разполага с нужните пари за трансплантация на костен мозък, затова молят за помощ и съдействие. \r\n\r\n За да може Елизабет отново да пее, да твори, да се усмихва. \r\n\r\n Ето и дарителската сметка на името на Елизабет Стилиянова Донкова: \r\n\r\n IBAN: BG77RZBB91551009773148 \r\n\r\n BIC: RZBBGSF \r\n \n\t\t\t\t\t\t", "date": "2018.10.13", "title": "Младо момиче се нуждае от помощ, за да живее!"}
{"url": "http://www.bnews.bg/article/250292-korab_pod_panamski_flag_potana_v_cherno_more_kray_krim", "text": "\n В Черно море през изминалата нощ потъна кораб, превозващ скрап и плаващ под панамски флаг. Екипажът е спасен, никой не е пострадал, предаде ТАСС. \r\n\r\n Пресслужбата на руската Федерална агенция за морския и речния транспорт съобщи, че корабът се е наклонил опасно на една страна и е потънал на 50 морски мили от брега на Кримския полуостров, в международни води. \r\nКапитанът е успял да поиска помощ. Екипажът, състоящ се от граждани на Турция и Азербайджан, се е прехвърлил на спасителен сал и е бил спасен от намиращ се в района танкер, който плава за Новоросийск. \r\nПредполага се, че причината за рязкото накланяне на кораба е разместване на товара.Според Морския спасителен център в Севастопол корабът е превозвал скрап за Турция. \r\n \n\t\t\t\t\t\t", "date": "2018.10.13", "title": "Кораб под панамски флаг потъна в Черно море край Крим"}
{"url": "http://www.bnews.bg/article/250293-prevrashtat_izostaveno_grobishte_za_samoleti_v_baza_na_nato", "text": "\n Албанската база в Кучово отдавна е \"гробище за самолети\", които някога са били използвани в авиацията, но скоро ще се превърне в новата въздушна база на НАТО. Албанските МИГ-ове - предимно китайско и руско производство, не летят от 2005 г. насам, като албанското въздушно пространство се охранява от Италия и Гърция. \r\n  \r\n\"Базата е първата стъпка на НАТО на Западните Балкани, тъй като в Кучово ще бъде първата въздушна база на НАТО за този регион\", каза албанският министър на отбраната Олта Джачка. Според нея при първоначалния етап НАТО ще отпусне 50 млн. евро, за да превърне Кучово в база за оборудване, логистика, тренировки и упражнения. \r\n  \r\nДжачка твърди, че Албания заслужава трансформацията на старата си база, за да допринесе за запазването на стабилността в региона и мирните мисии на НАТО по света. \r\n\r\n \"Регионът като цяло е влязъл в необратим евроатлантически интеграционен процес\", категоричен бе министърът. Базата, основана през 50-те години на миналия век е проектирана от съветски инженери, които поставят динамит под пистата, за да я взривят в случай, че попадне в ръцете на врага. \r\n\r\n \"Базата на НАТО ще увеличи капацитета на страната за отбрана, а чуждестранните инвеститори ще имат по-голямо доверие в Албания. Това ще бъде полезно за увеличаване на заетостта в тази област\", допълни командирът на военновъздушните сили Климент Аликадж. \r\n \n\t\t\t\t\t\t", "date": "2018.10.13", "title": "Превръщат изоставено „гробище за самолети“ в база на НАТО"}
{"url": "http://www.bnews.bg/article/250286-karvav_ad_v_stolichniya_kvartal_geo_milev", "text": "\n Кървав инцидент е станал в столичния квартал „Гео Милев“, съобщи  БЛИЦ. \r\n\r\n По думите на читателка на медията, на улица „Слатинска“ кола е блъснала велосипедист. \r\n\r\n „Момчето на колелото бе около 17-годишно. Не знам той ли препречи пътя на колата или автомобилът го връхлетя изневиделица, но удара бе зловещ. Младежът изглеждаше много зле, имаше и много кръв“, казва читателката ни. \r\n\r\n По думите й на място веднага били извикани полицаи и медици. Лекарите отвели пострадалия велосипедист към болница, а униформените останали на място, за да уточнят чия е вината за инцидента. Състоянието на пострадалото момче и самоличността му все още не са ясни. \r\n  \r\n \n\t\t\t\t\t\t", "date": "2018.10.13", "title": "Кървав ад в столичния квартал „Гео Милев“!\r\n\r\n"}
{"url": "http://www.bnews.bg/article/250291-prodavat_na_targ_bizhutata_na_mariya_antoaneta", "text": "\n Бижута, принадлежали на обезглавената френска кралица Мария Антоанета, бяха показани в Ню Йорк преди официалния им търг в Женева следващия месец. Скъпоценностите са били в частни колекции през последните 200 години, съобщава Ройтерс. \r\n  \r\nОт аукционна къща „Сотбис”, която организира продажбата на бижутата, посочват, че това е една от „най-важните колекции на кралски скъпоценности, която някога е била предлагана на търг”. \r\n  \r\nБижутата на френската кралица включват 49-каратова естествена перла, инкрустирана в медальон с диаманти, няколко колиета, брошки и обеци на обща стойност между 1,5 и 3 млн. долара. В колекцията, принадлежала на фамилията Бурбон Парма, е включен и пръстен с монограм, в който са вплетени кичури от косата на Мария Антоанета. \r\n\r\n Мария Антоанета, австрийска ерцхерцогиня по рождение, е съпруга на френския крал Луи XVI от династията на Бурбоните. Двамата са екзекутирани на гилотината през 1793 г. след Френската революция. \r\n \n\t\t\t\t\t\t", "date": "2018.10.13", "title": "Продават на търг бижутата на Мария Антоанета"}
{"url": "http://www.bnews.bg/article/250287-konspirolozi_pak_razoblichiha_nasa_video_dokazva_che_katsaneto_na_lunata_e_zasneto_v_studio", "text": "\n Откакто Аполо 11 се приземи на Луната през 1969 година, конспиролози постоянно твърдят, че американската космическа агенция НАСА е фалшифицирала кацането. В деня, в който филмът, разказващ историята на първия човек стъпил на Луната тръгва по кината, други експлозивни кадри също видяха бял свят, пише в. \"Дейли стар\". \r\n\r\n Твърди се, че клипът е дошъл от \"пода на режисьорната в отдела за редактиране на филми на Държавната компания за производство на филми на Тексас, от периода между 1996 и 1972 година\". \r\n\r\n На клипа се вижда как снимачни екипи подготвят камери върху повърхност, която изглежда идентична с тази на повърхността на Луната. Също се вижда как астронавт забива флага на САЩ в земята, а режисьор се чува как крещи \"готови, снимаме\".  \r\n\r\n Друга сцена показва как снимачен екип е наобиколил нещо, което изглежда като совалката от мисията Аполо 11.  \r\n  \r\n\r\n \r\n\r\n И когато Армстронг, Бъз Олдрин и Майкъл Колинс влизат в космическия кораб се чува глас зад камерата, който отново вика \"готови и снимаме\". \r\n\r\n Според потребителя в YouTube, който е разпространил кадрите, те са били открити в кутия за обувки през 2017 година и е била необходима една година, за да бъдат дигитализирани.  \r\n\r\n Вече стотици са видели клипа. \"Да, това е доказателство, че кацането на луната е фалшифицирано\", пише един от тях.  \r\n  \r\n \n\t\t\t\t\t\t", "date": "2018.10.13", "title": "Конспиролози пак разобличиха НАСА: ВИДЕО доказва, че кацането на Луната е заснето в студио!\r\n\r\n"}
{"url": "http://www.bnews.bg/article/250272-dvama_visshi_politsai_v_gartsiya_rakovodili_narkokanal", "text": "\n Гръцките спецслужби хванаха двама висши полицаи, ръководили наркоканал. Арестуваните полицаи са заемали висши постове в област Атика и Гревена. Следователи на Специалния отдел за борба с организираната престъпност ги разпитват, съобщи БНР. \r\n\r\n Акцията е подготвяна в продължение на няколко месеца при пълна секретност. Вътрешна сигурност засякла разговори и движение на арестуваните полицаи по пътя на разследвания канал. Задържани са 9 души, издирват се още двама. Единият от тях е албанец, който е осигурявал част от наркотиците. \r\n\r\n Полицията е успяла да открие и няколко места, използвани за складиране и разпространение след това на наркотичните вещества. Конфискувано е голямо количество кокаин. \r\n\r\n В разследването участвал и полицай под прикритие. Все още акцията продължава в няколко райони на Гърция. \r\n \n\t\t\t\t\t\t", "date": "2018.10.13", "title": "Двама висши полицаи в Гърция ръководили наркоканал"}
{"url": "http://www.bnews.bg/article/250273-politsiyata_prodalzhava_da_raboti_po_vsichki_versii_za_ubiystvoto_v_ruse", "text": "\n Въпреки решението за екстрадиране у нас на основния заподозрян Северин Красимиров, ОДМВР-Русе продължава да работи по всички версии за бруталното убийство на журналистката Виктория Маринова. Това обяви пред камерата на bTV директорът на областната дирекция Теодор Атанасов. \r\n\r\n „Продължава да се работи по всички версии, свързани с извършеното престъпление. Събираме необходимите доказателства, всичко, което е необходимо, ще бъде извършено”, подчерта той. Атанасов не отговори на въпроса дали са установени съучастници на заподозрения. \r\n\r\n В ромските квартали на дунавския град имаше напрежение, след като мотористи демонстративно минаха през тях и местните се въоръжиха в очакване на нападения с цел отмъщение. „Продължава охранителното мероприятие на дирекция „Жандармерия” и ОДМВР-Русе. През тази нощ в града е било спокойно, няма данни за инциденти и извършени престъпления”, посочи Атанасов. \r\n\r\n От думите му стана ясно, че има само „основателни предположения” за част от мотористите, участвали в „походите” през махалите. \r\n\r\n Днес ще има голямо шествие за закриването на сезона, като на шефовете на четирите русенски мотоклуба са връчени предупредителни протоколи. \r\n\r\n   \r\n \n\t\t\t\t\t\t", "date": "2018.10.13", "title": "Полицията продължава да работи по всички версии за убийството в Русе"}
{"url": "http://www.bnews.bg/article/250274-balgarski_granichari_presledvani_ot_turtsiya_iskat_zashtita_ot_deputatite", "text": "\n Български граничари искат защита от народните представители срещу Турция. Четиримата служители са задочно подсъдни в южната ни съседка, защото при изпълнение на служебния си дълг застреляха турски рибар-бракониер. \r\n\r\n Граничарите настояват за подкрепа от страна на институциите, които да се намесят в рамките на  правомощията си за благоприятен изход от процеса. \r\n\r\n Във вторник четиримата ще застанат пред съда в Бургас, за да дадат показания по искане на турските власти. \r\n\r\n И адвокатите на граничарите, и народните представители са категорични, че държавата ни има механизми, които да гарантират сигурността на българските граничари. Четиримата вече бяха оправдани от Европейски съд по правата на човека в Страсбург. \r\n \n\t\t\t\t\t\t", "date": "2018.10.13", "title": "Български граничари, преследвани от Турция, искат защита от депутатите"}
{"url": "http://www.bnews.bg/article/250275-sestrite_kardashiyan_shokiraha_vsichki_s_priznaniyata_si_za_nay_intimnite_im_chasti", "text": "\n Неотдавна 37-годишната Ким Кардашиян призна, че често пие сок от ананас и призова всички жени да го правят. Причината –благодарение на тази сок половият й орган винаги мирише добре. \r\n\r\n Не за първи път някоя от сестрите Кардашиян дава съвети на жените какво трябва да (не) правят, за да се грижат за най-милото си. Важно е да уточним, че всичко, което те казват не се базирана научни факти, а на техни собствени наблюдател. Сега на едно място бяха събрани шест от най-удивителните съвета на сестрите Кардашиян.  \r\n  \r\n \n\t\t\t\t\t\t", "date": "2018.10.13", "title": "Сестрите Кардашиян шокираха всички с признанията си за най-интимните им части!"}
{"url": "http://www.bnews.bg/article/250276-bivshiyat_saprug_na_ubitata_zhurnalistka_da_prodalzhim_delata_na_viktoriya", "text": "\n Трудно ми е да приема извиненията на майката на Северин. Това заяви пред bTV Свилен Максимов - бившият съпруг на Виктория Маринова. Не зная какви извинения биха ми върнали Виктория, изтъкна той. \r\n\r\n Припомняме, в неделя, 7 октомври, стана ясно, че административният директор и водещ на едно от предаванията на русенската телевизия TVNВиктория Маринова е убита по време на своя дневен крос край Дунава. Регионалната телевизи се излъчва от още няколко съседни региона.  \r\n\r\n Обвиняем за убийството към момента е Северин Красимиров, който същият ден избягал в Германия. \r\n\r\n Предпочитам да мисля за бъдещето, трябва да продължим това, което Виктория започна, каза Максимов. Той не мисли как и дали някога ще прости. \r\n\r\n Социалните теми бяха в сърцето на Виктория. Тя мислеше за хората в неравностойно положение, децата в неравностойно положение, разказа бившият съпруг на убитата Виктория. \r\n\r\n Искам този народ да се промени, да спре да мисли за наказания, да спре да мрънка, подчерта Свилен Максимов. \r\n\r\n Виктория обичаше да поправя нещата, допълни той. Моментът за промяна е дошъл, настоя бившият съпруг на убитата журналистка. \r\n\r\n Подхождаме със злоба на реалността, това не дава резултат, смята Свилен Максимов. \r\n\r\n Той определи убиеца на Виктория като изверг. \"Аз го мразя страшно много\", сподели бившият съпруг. В отговор на призив за връщане на смъртното наказание той каза: \"дори и да го убием с камъни, това няма да върне Виктория\". \r\n \n\t\t\t\t\t\t", "date": "2018.10.13", "title": "Бившият съпруг на убитата журналистка: Да продължим делата на Виктория"}
{"url": "http://www.bnews.bg/article/250277-fifa_sprya_pravata_na_spas_delev_za_4_mesetsa", "text": "\n Българинът Спас Делев получи жестоко наказание от ФИФА. Нападателят няма да играе футбол за срок от 4 месеца и ще трябва да заплати обезщетение на Берое. \r\n\r\n Погон Шчечин пък получи забрана да прави трансфери през следващите две години. Причината - нерегламентирано преминаване на футболиста в полския клуб. \r\n\r\n През 2016 година Делев прекрати договора си с Берое едностранно и премина в Погон като свободен агент. От ФИФА съобщиха, че това се е случило в разрез с разпоредбите за договорна стабилност. \r\n\r\n Спас Делев и Погон имат право да обжалват. Наказанието им обаче остава в сила дори и да се обжалва в срок. То ще бъде валидно до окончателното решение след обжалването. \r\n \n\t\t\t\t\t\t", "date": "2018.10.13", "title": "ФИФА спря правата на Спас Делев за 4 месеца"}
{"url": "http://www.bnews.bg/article/250280-volen_siderov_pred_barekov_i_bayraktarov_postavyame_nachaloto_na_patriotichno_konservativna_formatsiya_do_dekemvri_ochakvam_otgovor_ot_koalitsiionnite_mi_partnyori_tselta_chetirima_evrodeputati", "text": "\n Поставяме началото на патриотично-консервативна формация, целта ще е да излъчим четирима евродепутати. Това заяви лидерът на “Атака” Волен Сидеров в предаването “Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\". \r\n\r\n Сидеров постави и конкретен срок на коалициионните си партньори Красимир Каракачанов и Валери Симеонов. Те тряба да дадат отговор до месец декември дали ще се включат в консервативното обединие за предстоящия евровот, което бе анонсирано вчера от лидера на “Атака” и лидера на “Презареди България” Николай Бареков по време на европейски форум на консерваторите. \r\n\r\n “Това само по себе си говори, че до края на тази календарна година патриотично - консервативният блок ще бъде факт, целта е да управляваме”, отсече Сидеров. “В опозиция има възможност за критика и идеи, но те не могат да бъдат приложени”, уточни гостът.  \r\n\r\n Разпадът на семейството, на църквата, на националната идентичност са пряко свързани и са част от либералната доктрина, която властва до момента, смята лидерът на \"Атака\". Консерватизма той определи като низ от ценности. Патриотично-консервативната формация ще бъде коригираща за ГЕРБ, които той определи като \"соросоидни проводници\". \r\n\r\n Сидеров изрази прогноза и, че консервативните виждания ще надделеят над ЕНП. На финал лидерът на “Атака” отново потвърди , че до края на месец декември консервативната група ще бъде обявена и тя от своя страна ще \"атакува\" Европарламента. \r\n\r\n Предстоящите избори за Европейски парламент ще бъдат исторически и решаващи за целия български народ, заключи той. \r\n\r\n Гост в студиото на Бареков и Байрактаров беше и Борислав Цеков - доктор по конституционно право и основател на “Инстута за модерна политика”. Пред зрителите той представи акцентите от социологическо проучване за състояние на консерватизма у нас, изготвено от научно-изследователския му център, финансирано изцяло с европейски средства. \r\n\r\n От изследването става ясно, че познатите на българските граждани европейски депутати са Сергей Станишев (21%), Андрей Ковачев (43%) и Николай Бареков (21%), а 15 % дори не са могли да назоват и едно име на роден представител в Европейския парламент. \r\n\r\n Анкетираните определят именно тези трима политици и като най-дейни представители на европейската институция. \r\n\r\n Данните показват още, че за една немалка част от обществото консерватизмът означава национализъм. \r\n\r\n Юристът отбеляза, че съвкупно около 10 процента от анкетираните припознават като консервативна формация \"Обединени патриоти\", или някоя от нейните съставки. С почти равен резултат като консерватори са \"Атака\" и \"ВМРО\", заради позицията си относно мигрантските потоци, посочи Цеков. \r\n\r\n   \r\n \n\t\t\t\t\t\t", "date": "2018.10.13", "title": "Волен Сидеров пред Бареков и Байрактаров: Поставяме началото на патриотично-консервативна формация, до декември очаквам отговор от коалициионните ми партньори, целта - четирима евродепутати!"}
{"url": "http://www.bnews.bg/article/250281-nyakolko_meteoritni_parcheta_sa_padnali_varhu_zhilishtna_sgrada_v_yaponiya", "text": "\n Няколко малки метеоритни парчета са паднали върху жилищна сграда в японския гр. Комаки, префектура Айчи, на 26 септември, предаде БТА. \r\n\r\n Метеоритните фрагменти са повредили покрива. Хората в сградата са чули силен звук от удара и тя се е разтресла. След огледа на покрива са намерени три камъка с размер 10, 5 и 4 см. Всеки от тях е бил обгорял от едната страна. \r\n\r\n Камъните са взети за експертиза от специалисти на Националния музей на науката. Изводът им е, че това са фрагменти от метеорит на възраст около 4,5 милиарда години. Те имат магнитни свойства и привличат метални предмети. Изследването на образците ще продължи. Японските учени подготвят вписването им в международния регистър. \r\n \n\t\t\t\t\t\t", "date": "2018.10.13", "title": "Няколко метеоритни парчета са паднали върху жилищна сграда в Япония!"}
{"url": "http://www.bnews.bg/article/250285-politolog_obyasni_kakvo_doneslo_na_gerb_razplitaneto_na_ubiystvoto_na_viktoriya", "text": "\n Разплитането на случая с убийството в Русе донесе плюс за ГЕРБ и министър-председателят Бойко Борисов. Това каза политологът и преподавател в СУ „Св. Климент Охридски“ Димитър Димитров, цитиран от \"Фокус\". \r\n\r\n Управляващите са положили усилия за разплитане на случая и идентифициране на извършителя, обясни той. Димитър Димитров коментира и международния отзвук, който предизвика случаят. „Нетипично беше всички възможни неправителствени организации, Европейският парламент, отделни депутати и Генералният секретар на ООН да обърнат внимание и да обвържат в една верига, в една последователност случаите в Малта, журналиста Ян Куциак в Словакия и други, които очевидно са предизвикани от мафиотски структури във властта. \r\n\r\n Случаят с убитата в Русе журналистка Виктория Маринова по-скоро е злощастно стечение на обстоятелствата и действията на психопат е трудно да бъдат коментирани“, обясни Димитър Димитров. \r\n\r\n Той каза още, че ГЕРБ се е справяла с много по-тежки периоди през управлението си. В България съществува плурализъм, но има отчетливо доминираща партия, с която е много трудно останалите да се съревновават, обясни политологът.  \r\n  \r\n \n\t\t\t\t\t\t", "date": "2018.10.13", "title": "Политолог обясни какво донесло на ГЕРБ разплитането на убийството на Виктория\r\n\r\n"}
{"url": "http://www.bnews.bg/article/250283-malchalivo_bdenie_v_pamet_na_deteto_pregazeno_ot_dzhip_v_s_tarnak", "text": "\n Близки на 11-годишната Сара, която беше прегазена от джип, се събраха на мястото на катастрофата в село Търнак. В района има полиция, но напрежение сред хората няма. Това, което те искат, е справедливост. \r\n\r\n Според тях войната на пътя не бива да отнема повече детски животи. Роднините на Сара направиха и мълчаливо бдение в нейна памет.   \r\n\r\n Детето почина в петък вечерта в плевенската болница. Тя беше в кома от момента на катастрофата преди 10 дни. След инцидента се стигна до напрежение и бунт сред хората от селото, защото шофьорът на джипа беше пуснат от ареста.  \r\n \n\t\t\t\t\t\t", "date": "2018.10.13", "title": "Мълчаливо бдение в памет на детето, прегазено от джип в с. Търнак"}
{"url": "http://www.bnews.bg/article/250284-kompanii_i_medii_boykotirat_sauditska_arabiya", "text": "\n Бойкот на Саудистска Арабия заради обвиненията за убития журналист. Редица компании обявиха, че се оттеглят от най-големия бизнес форум, който организират владетелите на кралството. \r\n\r\n Световната банка обяви, че няма да присъства поради съмненията, че Рияд е разпоредил убийството на журналиста Джамал Кашоги. \"Файненшъл таймс, Си Ен Ен и Блумбърг се оттеглиха като медийни партньори на проявата. Това е удар за Саудитска Арабия, която разчита на чуждестранни инвестиции, за да изпълни мащабния \"План 2030\" на младия престолонаследник Мохамед бин Салман. \r\n\r\n На този фон милиардерът Ричард Брансън се отказа от бизнес със Саудитска Арабия. Собственикът на \"Върджин\" спря преговорите за съвместен проект за 1 милиард долара и се оттегли от постовете си в два директорски борда. \r\n \n\t\t\t\t\t\t", "date": "2018.10.13", "title": "Компании и медии бойкотират Саудитска Арабия"}
{"url": "http://www.bnews.bg/article/250288-mesi_mozhe_da_si_tragne_ot_barsa_kato_svoboden_agent", "text": "\n Лионел Меси може да напусне \"Барселона\" през 2020 г., а в касата на тима да не влезе нито едно евро. Причината е клауза в настоящия договор на любимеца на \"Ноу Камп\". \r\n\r\n Според \"Мундо Депортиво\" в контракта на аржентинеца пише, че той може да напусне клуба като свободен агент тогава, но при условие, че няма да отиде в \"друг елитен клуб\". \r\n\r\n За такива се считат отборите от топ първенствата в Европа. Така че Меси може да се озове с САЩ, Япония, Китай или азиатските държави, като Катар, където отиде Шави. \r\n\r\n Ръководството на \"Барса\" обаче обмисля да направи ход в най-скоро време, с който да пренапише тази клауза. Каталунците възнамеряват да предложат на Меси удължаване на договора до 2022 или 2023 г.  \r\n\r\n Сегашният му изтича през 2021 г. и бе подписан преди повече от година. Тогава аржентинецът поиска и увеличаване на откупуващата клауза, която в момента е в размер на 700 млн. евро.  \r\n \n\t\t\t\t\t\t", "date": "2018.10.13", "title": "Меси може да си тръгне от \"Барса\" като свободен агент?"}
{"url": "http://www.bnews.bg/article/250279-pri_aktsiya_kanabis_orazhie_boepripasi_i_trotil_izzeha_politsai_v_dupnitsa", "text": "\nГолямо количество канабис, незаконно оръжие, боеприпаси и взривни вещества са иззети при спецоперация на криминалисти в Дупница.\r\n\r\nПолицията наблюдавала известно време нива с канабис в землището на село Джерман, собственост на 48-годишен местен жител. След това претърсват къщата му и там е открит цял етаж, оборудван с въздухопроводи и лампи за отглеждане и сушене на канабис.\r\n\r\nВ лекия  автомобил, собственост на мъжа, са иззети  найлонов плик с над 2 кг канабис и две ловни пушки, съобщи МВР.\r\n\r\nПри разследването са открити и специално изградени тайници, вкопани в земята, в които са укрити два малокалибрени пистолета със заличени номера и 68 патрона за тях, две тротилови пресовки (по 400 г), 21 капсулдетонатора.\r\n\r\n48-годишният мъж е задържан с полицейска заповед за 24 часа, уведомен е прокурор.\r\n\r\n \n\t\t\t\t\t\t", "date": "2018.10.13", "title": "ПРИ АКЦИЯ!Канабис, оръжие, боеприпаси и тротил иззеха полицаи в Дупница"}
{"url": "http://www.bnews.bg/article/250269-nay_malko_osem_alpinisti_sa_zaginali_v_snezhna_burya_v_nepal", "text": "\n Най-малко осем алпинисти са загинали в планинския масив Гурджа в Непал, когато снежна буря разрушила лагера им, предадоха Франс прес и БТА. \r\n\r\n „Осем души, сред които членовете на южнокорейска експедиция, са загинали в западен Непал, изглежда заради снежна буря”, каза говорител на полицията и добави, че още един човек е изчезнал. \r\n\r\n Телата на алпинистите и на техните непалски водачи са били забелязани сред останките от лагера. Издирването на деветия член на експедицията е силно затруднено заради силния вятър и минусовите температури в района. \r\n\r\n Спасителен хеликоптер е успял да кацне малко над базови лагер на експедицията, но заради тежките метеорологични условия не е могъл да прибере нито едно от телата на загиналите. \r\n\r\n Групата от южнокорейски алпинисти са били в базовия си лагер на височина от 7193 метра, където са изчаквали подобряване на времето, за да се изкачат на върха. \r\n \n\t\t\t\t\t\t", "date": "2018.10.13", "title": "Най-малко осем алпинисти са загинали в снежна буря в Непал"}
{"url": "http://www.bnews.bg/article/250267-falshiv_signal_do_112_mazh_s_temperatura_vmesto_bebe_s_garch", "text": "\n 51-годишен мъж с температура 38,4 вместо бебе с гърчове. Това заварват екипи от Спешна помощ в София, след като отиват на адрес, подаден до спешния телефон 112. Оказва се, че случаят е един от хиляди подобни, при които лекарите са длъжни да отговорят на фалшив сигнал, докато други пациенти в тежко състояние чакат за помощ. \r\n\r\n Спешните екипи, които обгрижват цяла София и областта, са около 30 на ден. Те трябва покрият средно няколко стотин повиквания. В същото време 60-70 % от сигналите се оказват фалшиви. \r\n\r\n Сигналът за мъжа с температура е приет от Адриана Галева, която работи в столичния спешен център от 39 години. \r\n\r\n “Малко след това имаше и второ обаждане. Казах, че температурите не са за спешните медици, а за личните лекари и няма да изпратим линейка. Около 10 минути по-късно следва обаждане за 2-месечно бебе в гърч. Колежката го записва“, разказа тя за “Събуди се“. \r\n\r\n Според член 326 от Наказателния кодекс, всеки, който предава неверни повиквания или заблуждаващи знаци за помощ, злополука или тревога, се наказва с лишаване от свобода до 2 години. Ако е имало и потърпевши от фалшивите сигнали, наказанието е лишаване от свобода до 5 години и глоба от 500 до 2000 лева. Санкции са предвидени и в закона за телефон 112. \r\n\r\n На въпрос на NOVA колко са фалшивите сигнали и колко души са санкционирани, органите на реда отговориха, че тепърва ще изготвят справки.  \r\n\r\n “Обслужвайки такива пациенти, в същото време има наши пациенти, които страдат и чакат със сериозни оплаквания, когато се касае за трайно инвалидизиране, за загуба на живот, за трагични неща“, каза д-р Румен Христов. \r\n\r\n Спешните медици пресмятат, че ако няма подвеждащи сигнали, ще могат да покриват в рамките на 8 минути всички наистина спешни случаи. \r\n \n\t\t\t\t\t\t", "date": "2018.10.13", "title": "ФАЛШИВ СИГНАЛ ДО 112: Мъж с температура вместо бебе с гърч"}
{"url": "http://www.bnews.bg/article/250268-zhandarmeriya_prodalzhava_da_pazi_dvata_romski_kvartala_v_ruse", "text": "\n Жандармерия продължава да пази ромските квартали в Русе. Нощта е преминала спокойно. \r\n\r\n Хората обаче продължават да се страхуват от саморазправа, след като мотористи влязоха демонстративно там последните дни. \r\n\r\n В квартал „Селеметя” хората са изкарали нощта въоръжени с брадви, тояги, палки, вили. \r\n\r\n В квартал „Тракция” обстановката е по-спокойна. \r\n \n\t\t\t\t\t\t", "date": "2018.10.13", "title": "Жандармерия продължава да пази двата ромски квартала в Русе"}
{"url": "http://www.bnews.bg/article/250271-predsedatelya_na_oik_vsichki_kam_urnite", "text": "\n \r\n\r\n \"Против ли сте органите на местното самоуправление и местната администрация в Кметство Катуница и Община Садово да издават и съгласуват всякакви административни актове и разрешения от компетентността си, включително за изграждане на сгради на основно застрояване и за поставяне на преместваеми обекти, във връзка с концесия за добив на строителни материали - пясъци и чакъли от находище \"Кацара\", участък \"Кацара2\" в землището на с. Катуница, община Садово?\" \r\n\r\n \r\nПредседателят на Общинската избирателна комисия - гр.САДОВО, в чиято община е селото, популярният пловдивски адвокат Кристиан Гьошев призова жителите да упражнят правото си на глас. \r\n\r\n \r\n\"Референдумът е висшата форма на демокрацията. В последните 10 години българите страдат от това, че не упражняват правото си на глас и така твърдият електорат на големите партии с малко хора печелят избори. \r\n\r\n Няма широк спектър от политически формации, които чрез избирането им да представляват различните интереси на гражданите. Ако правото на вот се упражнява от поне 50% от имащите право на глас, решенията ще са директно в ръцете на хората и така големите партии ще се съобразяват с тях. \r\n\r\n Затова и в днешния референдум жителите на Катуница трябва ясно да изразят волята си. А политиците няма да имат друг избор, освен да я спазят.\", заяви Гьошев. \r\nВ село Катуница има три Секционни избирателни комисии. При 40% вот на референдума, резултатът от същия ще е задължителен. \r\n  \r\n \n\t\t\t\t\t\t", "date": "2018.10.13", "title": "ПРЕДСЕДАТЕЛЯ на ОИК: Всички към урните!"}
{"url": "http://www.bnews.bg/article/250266-prognozata_dnes_slancheva_esenna_sabota", "text": "\n Днес над по-голямата част от страната ще преобладава слънчево време с по-значителна висока облачност над Западна и Централна България, съобщиха от НИМХ. \r\n\r\n Преди обяд на места в низините и около водните басейни ще има мъгла или ниска облачност. Ще духа слаб източен, в Източна България до умерен североизточен вятър. Максимални температури ще бъдат предимно между 19° и 24°, в София – около 20°. \r\n\r\n По Черноморието на места преди обяд ще има ниска облачност или мъгла, а след обяд ще бъде предимно слънчево. Ще духа до умерен североизточен вятър. Максимални температури на въздуха: 18°-20°. Температурата на морската вода е 19-20°. Вълнението на морето ще бъде 3-4 бала. \r\n\r\n В планините облачността ще е разкъсана. Ще духа умерен вятър от изток-североизток. Максималната температура на височина 1200 метра ще е около 13°, на 2000 метра - около 7°. \r\n \n\t\t\t\t\t\t", "date": "2018.10.13", "title": "ПРОГНОЗАТА ДНЕС! Слънчева есенна събота"}
{"url": "http://www.bnews.bg/article/250265-zhertvite_na_uragana_maykal_v_sasht_stanaha_16", "text": "\n Броят на жертвите в САЩ на урагана „Майкъл” стана 16, съобщиха американските власти. Спасителните екипи започнаха да претърсват най-тежко засегнатите места във Флорида, а достъпът до тях е почти невъзможен заради опустошенията. \r\n\r\n Открити са още трима загинали в Мариана, в окръг Джаксън, Флорида, съобщи местен шериф. \r\n\r\n Очаква се броят на загиналите да нарасне още, защото все още няма съобщения за загинали от крайбрежните населени места като Мексико Бийч, Порт Сейнт Джо и Панама (Флорида), които понесоха най-тежката част от бурята. \r\n\r\n Екипи се опитват да проправят път през отломките с булдозери и друга тежка техника, за да могат спасителите да претърсват развалините с кучета, а от въздуха в издирвателните дейности участват безпилотни летателни апарати и хеликоптери  „Блекхок”. \r\n\r\n Властите във Флорида обобщиха, че от идването на „Майкъл” по-рано през седмицата са спасили близо 200 души и са проверили 25 000 сгради. \r\n\r\n В Северна Каролина разчистват щетите след урагана, съобщи БТА. Възстановява се електрозахранването на 460 000 жилища и предприятия и се работи за отварянето на 360 пътни артерии, блокирани основно от дървета, отломки и стълбове. \r\n \n\t\t\t\t\t\t", "date": "2018.10.13", "title": "Жертвите на урагана „Майкъл” в САЩ станаха 16"}
{"url": "http://www.bnews.bg/article/250270-povod_za_gordost_slyapata_vaysha_vliza_v_luvara", "text": "\n \"Сляпата Вайша\" на Тео Ушев влиза в Лувъра. Номинираната за \"Оскар\" и наградена от френската академия със \"Сезар\" анимация ще бъде част от програмата на музея. \r\n\r\n Късометражният филм по разказа на Георги Господинов е избран сред най-добрите анимационни филми, съчетаващи графично изкуство и кино. Събитието \"Фантасмагории – гравирани образи“ проследява последните 100 години от историята на анимационното кино.  \r\n \n\t\t\t\t\t\t", "date": "2018.10.13", "title": "ПОВОД ЗА ГОРДОСТ! \"Сляпата Вайша\" влиза в Лувъра"}
