{"url": "http://www.bnews.bg/article/264030-radan_iztreshtya_napalno_i_poiska_koalitsiya_s_maya_v_polza_na_bonev", "text": "\n Евродепутатът на \"Демократична България\" Радан Кънев предизвика много въпроси около репликата си в статус във фейсбук затова, че реално София може да има нов кмет и той да не е нито Фандъкова, нито Манолова. Някои анализатори определиха това като поредното шизофренно разделение между десните в София, докато Радан Кънев не уточни какво точно има предвид. \r\n\r\n Кънев уточнява, че чл. 452 ал. 8 от новия Изборен кодекс дава възможност и г-жа Манолова, и г-н Игнатов да се откажат от участие в балотажа. \r\n\r\n Това означава, че срещу г-жа Фандъкова ще се изправи кандидатът \"безспорният победител на първия тур - господин Бонев, който може с лекота да обедини целия опозиционен вот и да стане кмет\". \r\n\r\n [ДБ: Биха обсъдили покана от Фандъкова, но зоват да се гласува по съвест] \r\n\r\n ДБ: Биха обсъдили покана от Фандъкова, но зоват да се гласува по съвест \r\n\r\n Не разпознават Манолова и Фандъкова като политическа дефиниция за промяна \r\n\r\n Според Кънев така \"всички ще покажем, че наистина сме готови на жертви в името на промяната, че тя не е просто дума, платформа за партийно позициониране.\" \r\n\r\n \"И да, г-жа Манолова няма как да вземе София - на първи тур тя просто консолидира червения електорат. Взе гласове колкото Татяна Дончева или Георги Кадиев. \r\n\r\n Но тя все още има шанс да не бъде забравена като поредния червен кандидат, изгубил София. Може да докаже, че нейната кауза наистина е по-доброто управление на града. И за тази кауза е готова на жертви. \r\n \n\t\t\t\t\t\t", "date": "2019.10.28", "title": "Радан изтрещя напълно и поиска коалиция с Мая в полза на ...Бонев!"}
{"url": "http://www.bnews.bg/article/264024-lasnalata_gola_kandidat_kmetitsa_na_momin_prohod_pretarpya_chutoven_proval", "text": "\n В седмицата преди вота Момин проход влезе в предизборния обзор в социалните мрежи. Една от най-коментираните кандидатки за кмет се оказа Диана Габровска, издигната от партия Воля. \r\n \r\nГабровска обаче не нашумя със своята политическа кампания или визия за малкото градче, а с еротични снимки. И те обаче не успяха да й помогнат, тъй като като при 100% обработени протоколи за нея са гласували едва 50 човека. \r\n\r\n За статистиката - кмет на Момин проход ще бъде Ивайло Котларов от ГЕРБ с 55.94% от вота на съгражданите си, а Габровска се нарежда предпоследна с 5.77%. \r\n \r\n  \r\n \n\t\t\t\t\t\t", "date": "2019.10.28", "title": "Лъсналата гола кандидат-кметица на Момин проход претърпя чутовен провал"}
{"url": "http://www.bnews.bg/article/264031-borislav_tsekov_se_otteglya_ot_pravniya_savet_kam_prezidenta", "text": "\n Уважаваният общественик и бивш депутат Борислав Цеков се оттегля от правния съвет към президента Румен Радев. Това обяви Цеков в личния си профил в социалните мрежи.  \r\n\r\n “Скъпи приятели, многобройни нови делови ангажименти налагат да редуцирам някои от досегашните си делови активности поради липса на време. На първо място, още миналата седмица след завръщането си от Америка, в петък на 25 октомври, уведомих президента Радев, че занапред няма да мога да участвам в неговия правен съвет\", мотивира се Цеков. \r\n\r\n И уточнява: \"На второ място предстои да прекратя част от преподавателските си ангажименти. На трето: участието си в консултативния съвет по конституционни въпроси при омбудсмана. Съобщавам го сега, след изборния ден, за да няма спекулации. Приоритетите ми сега са други.\" \r\n\r\n   \r\n \n\t\t\t\t\t\t", "date": "2019.10.28", "title": "Борислав Цеков се оттегля от правния съвет към президента\r\n"}
{"url": "http://www.bnews.bg/article/264027-sds_prizova_podkrepilite_arh_ignatov_da_glasuvat_za_fandakova", "text": "\n В обръщение от Съюза на демократичните сили призоваха избирателите на арх. Борислав Игнатов да гласуват на втория тур за Йорданка Фандъкова. \r\n\r\n \"Приемаме втория тур като сблъсък на дясната и демократична общност с яркия представител на ретроградната социалистическа партия и дългогодишно тяхно острие – Мая Манолова, сега прикриваща се зад гражданите\", се казва в обръщението. \r\n\r\n \"Нашите социалисти нямат нищо общо с европейските. Не се срамуват от Народния съд, не осъдиха престъпленията на комунизма, докараха държавата до три национални кризи през прехода. Не се отрекоха от миналото си, а първият конгрес на БСП стана продължение на последния на БКП. Това е партията, която на думи е евроатлантическа, а на дела тегли към Евразия и Путин. Това са хората, които се кланят най-искрено пред паметника на Съветската армия, а ние с вас искаме да го махнем. Мислите ли, че Мая Манолова ще го направи, ако стане кмет?!\", риторично питат светлосините. \r\n \n\t\t\t\t\t\t", "date": "2019.10.28", "title": "СДС призова подкрепилите арх. Игнатов да гласуват за Фандъкова"}
{"url": "http://www.bnews.bg/article/264026-zabogateliyat_kmet_na_gerb_v_bansko_beshe_otvyat_oshte_na_parvi_tur_ot_bsp", "text": "\n Кметът от ГЕРБ Георги Икономов губи Банско. Това сочат резултатите от местните избори при 98,18 на сто преброени бюлетини. Икономов се бореше за трети мандат.За него са гласували 39,02% от избирателите. Вотът печели обаче Иван Кадев, който получава 51,71 на сто. Той е бивш служител на МВР и директор на ДАНС в Благоевград, както и бивш главен секретар на общината в Банско. Кадев е независим, подкрепен от БСП, \"Воля\" и др. \r\n\r\n   \r\n \n\t\t\t\t\t\t", "date": "2019.10.28", "title": "Забогателият кмет на ГЕРБ в Банско беше отвят още на първи тур от БСП!"}
{"url": "http://www.bnews.bg/article/264032-kakvo_se_sluchva_s_izbornite_rezultati_v_sofiya_podgotvya_li_se_porednata_izborna_izmama_dokumenti", "text": "\n Изнервени избиратели ни сигнализираха, че през целия ден сайта на ЦИК е замръзнал на 47.99% от обработените протоколи на Столичната Общинска избирателна комисия! Според хората се извършва поредната манипулация с гласове, която според избирателите цели да изтрие резила на коалиционния партньор на ГЕРБ ВМРО. Както стана вече ясно кандидата на ВМРО за столичен кмет Ангел Джамбазки претърпя пълно фиаско и се е покрил в дън земята. Надменния патриотар често се фукаше в телевизионните студия с резултата си от евроизборите, но сега истината излезе на бял свят твърдят гневни избиратели. Според тях изборния резултат на Джамбазки в столицата е под два процента и сега се чудят как да му спестят резила. Подобна бе ситуацията и по време на евроизборите, когато ЦИК цели три дена не обявяваше резултатите, а накрая Андрей Слабаков от ВМРО излетя за Брюксел. Дали и сега не се случва нещо подобно питат хората? В цялата страна протоколите бяха обработени и качени още по обяд, а в София какво се случва? Хората се ядосват и заявяват, че се извършва поредната изборна манипулация!  Ето го и доказателството на хората! \r\n\r\n   \r\n \n\t\t\t\t\t\t", "date": "2019.10.28", "title": "Какво се случва с изборните резултати в София? Подготвя ли се поредната изборна измама?- документи"}
{"url": "http://www.bnews.bg/article/264017-kmetat_na_nesebar_nikolay_dimitrov_ostava_za_postoyanno_v_aresta", "text": "\n \r\nКметът на Несебър Николай Димитров, който е в ареста за купуване на гласове, печели изборите още на първи тур, показват предварителните резултати. \r\nТой е получил подкрепата на 62% от участвалите на вота. Втори е Атанас Терзиев от ГЕРБ с 37,5%. Преди четири години Димитров спечели на първи тур с над 53%. \r\n \r\nКметът на Несебър и още четирима бяха задържани и обвинени за купуване на гласове преди няколко дни. Според разследващите те са обещавали по 100 лева на гласоподавател. Начело на схемата стоял самият кмет. \r\n  \r\n \n\t\t\t\t\t\t", "date": "2019.10.28", "title": "Кметът на Несебър Николай Димитров остава за постоянно в ареста"}
{"url": "http://www.bnews.bg/article/264022-mityo_pishtova_udari_danoto_sabra_samo_317_glasa_za_kmet_vav_veliko_tarnovo", "text": "\n Един от най-колоритните кандидат-кметове не само във Велико Търново, но и в цялата страна - Димитър Маринов, се оказа и най-нехаресваният в старопрестолния град. \r\n\r\n Известният с прозвището си Митьо Пищова бе издигнат от Българско национално обединение, но събра най-малко гласове от всички участници в надпревата. \r\n\r\n При над 87% обработени СИК протоколи в OИК Пищова е получил 0,64% от вота или едва 317 гласа. \r\n\r\n Във Велико Търново си избраха кмет още на първия тур. Това е Даниел Панов от ГЕРБ. \r\n \n\t\t\t\t\t\t", "date": "2019.10.28", "title": "Митьо Пищова удари дъното! Събра само 317 гласа за кмет във Велико Търново"}
{"url": "http://www.bnews.bg/article/264029-neuk_dzhambazki_sravni_porazhenieto_na_vmro_v_sofiya_s_chernobilskata_tragediya", "text": "\nЗашеметен от мизерния си резултат от 3% евродепутатът Джамбазки сравни поражението си на кметските избори с Чернобилската трагедия.  \r\n\r\nОт неукост или от шок, но джобният войвода цитира репликата от хитовият сериал “Чернобил” на действителния герой Дятлев, който на лош английски с репликата “not great, not terrible” се опитва да замаже адския взрив, донесъл ядрена катастрофа над Европа.  \r\n\r\nЗнае ли Джамбазки какво говори или поне кой цитира? Означава ли, че пишман патриота сравнява позорния резултат на ВМРО в столицата с Чернобилската трагедия?  \r\n\r\nЯвно самият Джамбазки знае английски на нивото първолак. Иначе надали би допуснал да сравни смешната си партийка с раздрънкан стар руски реактор.  \r\n\r\nИли може би намеква, че лидерът му Каракачанов, който го използва безогледно на всички възможни избори, освен доносник на ДС е и руски шпионин, готов да харчи милиарди за самолети на рисунка само и само да се хареса и подмаже на чичо Сам от НАТО. ... \n\t\t\t\t\t\t", "date": "2019.10.28", "title": "Неук Джамбазки сравни поражението на ВМРО в София с Чернобилската трагедия"}
{"url": "http://www.bnews.bg/article/264020-patriotat_dzhambazki_progovori_na_angliyski_v_opit_da_zamazhe_rezila_na_vmro_v_sofiya", "text": "\nЕвродепутатът Ангел Джамбазки, който се прави на патриот и не е съвсем наясно с чужди езици, излезе от ступора и се опита да обясни провала си на изборите на ...английски език. “Not great, not terrible..” написа буквално злополучният кандидат за кмет. Димек “Не е велико, не е ужасно” за мизерните си 3,88% като кандидат за кмет. Общинската листа на ВМРО дори се е представила малко по-добре от знаковото си лице, което не слиза от телевизионния екран - с процент отгоре 4,77. Любопитно е, че дори никому неизвестен кмет от ВМРО за квартал Люлин е изкарал почти двойно на Джамбазки - 5%.  \r\n\r\nВъпреки похарчените милиони за изборни кампании на последните два избора провалът на Джамбазки и ВМРО беше предизвестен. С най-скъпата кампания и с най-лъскавите билборди подкрепяния дискретно от ДПС джобен патриот от Брюксел се провали с гръм и трясък насред София и беше победен с четворен резултат от Борис Бонев от Спаси София, който направи кампания без пари.  \r\n\r\nИзбирателите наказаха Джамбазки, който реши за четвърти пореден път да ги излъже, че ще се кандидатира за общински съветник или депутат, а след изборите да се скрие в Брюксел за 30 000 евро на месец. ВМРО си постави високо цели, заслепено от ояждането на лидерите си във властта.  \r\nКаракачанов пробва за пореден път да използва ужким рейтинговия Джамбазки за мюре на лековерни избиратели и го закопа два метра под земята. След мизерните резултати с краткотрайната политическа кариера на Джамбазки е свършено. Очаква се да доизживеее дните си следващите пет години на тлъстата трапеза в Брюксел, където повече няма да го питат дали е хомосексуален, както направи партньорът му Волен Сидеров.  \r\nЗа фалшивата кариера на Джамбазки бяха изхарчени милиони левове и хиляди часове национален ефир, в които на удобни въпроси на подкупни журналисти псевдопатриотът клеймеше циганите и беше удобна подлога на ГЕРБ и ДПС. \n\t\t\t\t\t\t", "date": "2019.10.28", "title": "“Патриотът” Джамбазки проговори на английски в опит да замаже резила на ВМРО в София!"}
{"url": "http://www.bnews.bg/article/264023-petr_kelner_pridobi_kompaniyata_sobstvenik_na_btv_central_european_media_enterprises", "text": "\n Чешкият предприемач Петр Келнер е постигнал споразумение за придобиването на Central European Media Enterprises (CME) - компанията-мажоритарен собственик на българската телевизия bTV. \r\n\r\n Това става ясно от съобщение на CMЕ, разпространено и от bTV в неделя вечер. \r\n\r\n Сделката ще се осъществи през филиал на PPF Group на Петр Келнер в парична транзакция, оценена на приблизително 2,1 млрд. долара. \r\n\r\n Според условията на споразумението, притежателите на всички емитирани и дължими обикновени акции на CME от клас А ще получат $4,58 на акция. Тази оценка представлява премия от приблизително 32% спрямо цената на акциите на CME преди съобщението от 25 март 2019 г., според което Дружеството започва процедура по преглед и оценка на потенциални стратегически възможности, които стоят пред компанията. \r\n\r\n Джон Билок, Председател на Борда на директорите на СМЕ, каза: \"Специалният комитет на Борда, заедно с нашите съветници, направи обширен преглед на възможностите със значителен брой заинтересовани страни в стратегическо и финансово отношение. Днешното съобщение потвърждава нашия приоритет да доставяме стойност на всички акционери\". \r\n\r\n В съвместно изявление, Майкъл Дел Нин и Кристоф Майнуш, главни изпълнителни директори, казаха: \"През последните 6 години, докато трансформирахме бизнеса и осигурихме впечатляващ и устойчив ръст в рентабилността, нашият основен фокус беше да създаваме стойност за нашите собственици. Тази сделка, която е кулминацията на тези усилия, е правилната за нашите акционери и е удовлетворяващ завършек на един от най-успешните обрати в развитието на водеща медийна компанията през последните години. Доволни сме, че PPF Group, с доказан успех в управлението на бизнеси в много индустрии, споделя нашата перспектива за важността на местното съдържание и неговата способност да привлича големи аудитории към телевизията. \r\n\r\n Споразумението е одобрено единодушно от Борда на директорите на СМЕ, с препоръката на специалния комитет на Борда. \r\n\r\n Най-големият акционер на CME, AT§T Inc., се е съгласил да гласува в полза на сделката. \r\n\r\n Придобиването се очаква да бъде финализирано около средата на 2020 г., като подлежи на регулаторно одобрение и изпълнение на обичайните условия за приключване на сделка. \r\n\r\n CME управлява водещи бизнеси в пет пазара от Централна и Източна Европа с общо население от близо 45 милиона души. Компанията разпространява 30 телевизионни канала в България (bTV, bTV Cinema, bTV Comedy, bTV Action, bTV Lady и Ring), Чешка република (Nova, Nova 2, Nova Cinema, Nova Sport 1, Nova Sport 2, Nova International, Nova Action и Nova Gold), Румъния (PRO TV, PRO 2, PRO X, PRO GOLD, PRO CINEMA, PRO TV International и PRO TV Chisinau), Словакия (TV Markiza, Markiza International, Doma and Dajto) и Словения (POP TV, Kanal A, Brio, Oto and Kino). \r\n\r\n PPF Group инвестира в множество пазарни сегменти като финансови услуги, телекомуникации, биотехнологии, недвижими имоти и машинно инженерство. Бизнесът на PPF Group се простира от Европа до Северна Америка и в Азия. PPF Group притежава активи за над 45 милиарда евро (към декември 2018 г.). \r\n\r\n През 2018 г. PPF Group придоби телекомуникационния оператор Telenor България. \r\n\r\n По-рано Петр Келнер опита да купи Нова ТВ, но Комисията за защита на конкуренцията отказа да разреши сделката. Впоследствие медията стана собственост на фирма, притежавана от братята Кирил и Георги Домусчиеви. \r\n \n\t\t\t\t\t\t", "date": "2019.10.28", "title": "Петр Келнер придоби компанията-собственик на bTV - Central European Media Enterprises"}
{"url": "http://www.bnews.bg/article/264025-barekov_s_kategorichna_izborna_prognoza_maya_manolova_e_politicheska_veshtitsa_i_ya_ochakva_sashtiyat_kray_kato_tatyana_doncheva", "text": "\n Изминалите избори са тотален провал за партията на Прокопиев, ВМРО и Джамбазки, БСП и Мая Манолова. Това категорично заяви бившия евродепутат Николай Бареков в ефира на ПИК ТВ. Следващата неделя изборният резултат в София ще е 60 на 40 в полза на Йорданка Фандъкова, убеден е той. Голямата лъжа за резултата за вота в София тръгна от \"Кънчовците\", които заявиха, че ще гласуват над 800 хиляди души, категоричен е Бареков. \r\n\r\n Изводът от неделния ден е, че хората не толерират изборното номадство, мошниците, тези, които ги лъжат и не спазват своите обещания, смята той. \r\n\r\n  \"Имайки предвид краха на партията на г-н Прокопиев, Мая Манолова, Джамбазки излиза, че хората не подкрепят тези, които се подиграват с избирателите. Г-жа Манолова е типичен провинциален кадър и не познава проблемите на София. Тя живее от 5 години в София и не познава кварталите. Но тя изпрати Драгалевци в северните райони, което е абсурдно. Тя се отказа от БСП, а сега се оказва, че именно те й дават най-солидната подкрепа, а тя ги предаде и обясни, че нямала нищо общо с БСП. Листата на ДБГ имат едва 1000 гласа, а Манолова от къде сега ще претендира за гласовете на другите десни\", заяви Бареков.  \r\n\r\n Бареков бе категоричен, че Манолова е една политическа вещица и ще свърши като Татяна Дончева, като последната взела едва няколко стотин гласа.  Той не пропусна да отбележи и предателството, което тя извърши спрямо българския народ – отказът и от Костинброд. „Тя отиде и каза аз съм просто преносител на сигнала, Бареков беше този, който го нагласи”, припомни бившия евродепутат. .   \r\n\r\n Същият който създаде и наложи проекта „Патриоти” и го даде на ВМРО, създаде и наложи проектите на Прокопиев  и опитите за проекти  „Мая Манолова” и „Десислава Иванчева”, категоричен е Бареков. По думите му именно това е причината за светкавичния провал на тези проекти. \r\n\r\n По отношение на задкулистните спонсори на политически проекти у нас Бареков отправи въпрос - след като тези хора са невинни и невиновни, защо не са в България и не се защитават?  „Смятам, че Прокопиев е по-достоен след като се върна от Сингапур\", заяви Бареков по повод бягството и провалените проекти на банкера беглец Цветан Василев и посочи мизерния резултат на Десислава Иванчева.  \r\n\r\n   \r\n \n\t\t\t\t\t\t", "date": "2019.10.28", "title": "Бареков с категорична изборна прогноза: Мая Манолова е политическа вещица и я очаква същият край, като Татяна Дончева "}
{"url": "http://www.bnews.bg/article/264019-hora_kolabiraha_v_arena_armeets_pri_predavane_na_byuletinite", "text": "\n Трима души припаднаха в зала „Арена Армеец” при предаване на протоколите. Това потвърдиха от Общинската избирателна комисия. Става въпрос за един мъж и една жена, които са членове на секционни комисии, както и за един полицай. \r\n\r\n Двамата членове на комисии са откарани към столичната Окръжна болница. Жената е имала проблем с кръвното налягане, а мъжът е получил епилептичен припадък. На полицая също му е прилошало, но той бързо е влязъл във форма и в момента вече отново е на работа, съобщава Нова тв. \r\n\r\n С много сгрешени протоколи и изненадващо пристигане на Волен Сидеров, който искаше да се включи в преброяването, протече нощта в зала \"Арена Армеец\". Броенето на бюлетините и предаването на изборните книжа продължава и тази сутрин. За много от членовете на секционните комисии, работата ще продължи и през днешния ден. \r\n \n\t\t\t\t\t\t", "date": "2019.10.28", "title": "Хора колабираха в “Арена Армеец” при предаване на бюлетините "}
{"url": "http://www.bnews.bg/article/264028-bomba_pasportnata_mafiya_e_zhiva_vizhte_kakvo_se_sluchva_v_selo_belo_pole_dokumenti", "text": "\n Още през месец март 2018 г. френското издание \"Нувел Обсерватьор\"  разкри и огласи схема за търговия с българско гражданство и паспорти, като директно за това обяви партията ВМРО. Служителката Катя Матева от министерството на правосъдието се опита да защити интересите на България, като огласи факти и документи за престъпната дейност на паспортната мафия, приближения до ВМРО и Каракачанов шев на ДАБЧ Петър Харалампиев бе арестуван и уличен от прокуратурата за тартор на ОГП. Журналистът Димитър Байрактаров проведе задълбочено разследване като извади на бял свят стряскащи факти десетки хиляди македонци регистрирани, че живеят на гола поляна или в трафопост, какъвто бе случая в село Бело поле. В това село през годините са регистрирани над 10 хиляди нови българи, както ги наричат местните жители, а кметът е издиган от... ВМРО. На вчерашните избори същия кмет печели изборите в селото с уникален резултат от почти 90% и естествено е издигнат от ВМРО.   \r\n \n\t\t\t\t\t\t", "date": "2019.10.28", "title": "Бомба! Паспортната мафия е жива! Вижте какво се случва в село Бело поле! - документи "}
{"url": "http://www.bnews.bg/article/264021-otlozhiha_brekzit_za_31_yanuairi_2020_g", "text": "\n Излизането на Великобритания от Европейския съюз е отложено, предаде Скайнюз. \r\n\r\n Новината е била обявена от председателя на Съвета на ЕС Доналд Туск. \"Новият срок за излизането на Обединеното кралство от 28-те е 31 януари 2020 г.\", посочи той. \r\n \n\t\t\t\t\t\t", "date": "2019.10.28", "title": "Отложиха Брекзит за 31 януаири 2020 г."}
{"url": "http://www.bnews.bg/article/264018-koy_pecheli_ot_parviya_pat_i_koy_otiva_na_balotazh", "text": "\n \r\n   \r\n\r\n ЦИК изнесе данни от обработването на изборните протоколи към 8.30 часа. \r\n\r\n В София - при 23.43% преброени протоколи - Йорданка Фандъкова има 36.22% пред Мая Манолова, която има 26.73%. Следващата седмица в София със сигурност ще има балотаж. \r\n\r\n Изненада в Пловдив - въпреки първите данни на социолозите, че Дани Каназирева е на второ място, засега при 64.55% обработени протоколи, втори е Славчо Атанасов от ВМРО-НФСБ с 16.23 на сто. Първи е Здравко Димитров от ГЕРБ с 35.66%. \r\n\r\n Варна - Иван Портних за момента прескача 50-те процента с 50.39% при обработени 46.75%от протоколите. Анелия Клисарова е втора с 14.01%. \r\n\r\n Бургас - при 94.60% обработени протоколи - Димитър Николов печели с 65.97% пред Николай Тишев, който е с 10.14%. \r\n\r\n В Стара Загора - безапелационна победа на Живко Тодоров с 68.69%, пред 14.42% за Иван Върляков, при обработени 92.68% от секционните протоколи. \r\n\r\n Хасан Азис получава 60.07% от гласовете в Кърджали, а Никола Чанев е с 25.85%. Обработени са 54.83% от протоколите. \r\n\r\n За кметския стол в Шумен на втори тур ще се борят Любомир Христов от ГЕРБ и Венцислав Венков от БСП. Те получават съответно 32.39% и 22.07% от гласовете при обработени 95.65% СИК протоколи в OИК. \r\n\r\n Кандидатът на ГЕРБ остава в кметското кресло и във Велико Търново. Данните при обработени 99.68% СИК протоколи в OИК показват, че за Даниел Панов бюлетини са пуснали 60.65% от съгражданите му. Втора е Весела Лечева с 22.22%. \r\n\r\n Във Видин на балотаж ще участват Огнян Ценков и Цветан Ценков. При обработени 66.43% СИК протоколи в OИК, Огнян Ценковполучава 30.69%, а Цветан Ценков - 32.83%. \r\n\r\n Във Враца при обработени 95.43% СИК протоколи в OИК, Калин Каменов от ГЕРБ води с 73.01% пред кандидата за кмет Момчил Младенов, който получава 13.95%. \r\n\r\n Таня Христова води в битката за кметското място в Габрово. Тя получава 58,63%. Втори в надпреварата е Ивелин Николов с 17,39% при обработени 99.17% СИК протоколи в OИК. \r\n\r\n В Добрич Йордан Йорданов получава 41.05%, а Надежда Петкова е втора с резултат 29.47%при обработени 89.15% СИК протоколи в OИК. \r\n\r\n Петър Паунов води резултата в Кюстендил с 54.96% пред претендента му - Здравко Милев, който получава 25.80% при обработени 100%от протоколите. \r\n\r\n В Ловеч при обработени 98.09% СИК протоколи в OИК Корнелия Маринова води с 28.82%, а след нея е Радина Банкова с 26.30%. \r\n\r\n В Благоевград при обработени 68.79% СИК протоколи в OИК Атанас Камбитов води с 25.37%. След него в надпреварата е Румен Томов е с 21.02%. \r\n\r\n Златко Живков води надпреварата в Монтанасъс 71.75%, а след него е Илия Илиев с резултат 13.84% при обработени 100% СИК протоколи в OИК. \r\n\r\n В Пазарджик Тодор Попов е с резултат 43.87%, а след него е Благо Солов с 18.93%. Трети е Иван Панайотов с 17.58% при обработени 92.52% СИК протоколи в OИК. \r\n\r\n Станислав Владимиров води към 8.30 часа резултата в Перник. Той получава 41.45%. Втори в битката при обработени 64.89% от протоколите е Вяра Церовска с 39.12%. \r\n\r\n В Плевен Георг Спартански получава 38.89%при обработени 72.28% СИК протоколи в OИК. След него е Мирослав Петров с 29.35%. \r\n\r\n В Разград в битката за кметското място при обработени 100.00% СИК протоколи в OИК води Денчо Бояджиев с 25.38%, а втори е Валентин Василев с 24.36%. \r\n\r\n В Русе при обработени 45.55% СИК протоколи в OИК Пенчо Милков получава 35.63%. След него е Диана Иванова с 25.80%. \r\n\r\n Юлиян Найденов получава 48.51% при обработени 99.54% СИК протоколи в OИК в Силистра. Втори е Момчил Неков с 29.02%. \r\n\r\n В Сливен кандидатът за кмет Стефан Радевводи в резултата при обработени 70.50% от протоколите с 47.95%. След него е Кольо Милев с 24.82%. \r\n\r\n Николай Мелемов е първи в надпреварата в Смолян. При обработени 100.00% СИК протоколи в OИК той получава 39.84%. След него е Стефан Сабрутев с 21.46%. \r\n\r\n В Търговище Дарин Димитров води резултата при обработени 74.41% СИК протоколи в OИК с 49.49%. След него е Хамди Илиязов с 35.88%. \r\n\r\n В Хасково при обработени 62.99% СИК протоколи в OИК първи е Станислав Дечев с 51.30%, а след него се нарежда Коста Стоев с 17.56%. \r\n\r\n При обработени 100.00% СИК протоколи в OИК в Ямбол първи с резултат от 40.18% е Валентин Ревански. След него е Катя Георгиева с резултат 21.54%. \r\n \n\t\t\t\t\t\t", "date": "2019.10.28", "title": "Кой печели от първия път и кой отива на балотаж? "}
