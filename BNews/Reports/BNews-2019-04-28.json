{"url": "http://www.bnews.bg/article/260180-pod_ogromnata_terasa_na_karakachanov_vmro_na_dzhambazki_otkri_izborite", "text": "\n Разследваният от КОНПИ за тризонета си Каракачанов пропусна демонстративно откриването на кампанията на подчинения си Джамбазки. \r\n\r\n Все пак то се проведе току под огромната тераса на лидера на ВМРО. Наскоро, щом стана вице на Бойко и военен министър, той се сдоби почти без пари с огромен 330 кв м мезонет с огромна тераса. \r\n\r\n Сега по сигнал на прокуратурата КОНПИ го разследва. Според агенция Блиц истинската причина за разрива във ВМРО са разкритията за милиони евро в сметките на евродепутата Джамбазки. Лидерът му бил решил да остави цялата лъскава кампания за евроизборите на да бъде платена от евродепутата. \r\n\r\n До момента инвестицията за лъскави клипове по БТВ и нова се оценява на пет милиона. С купуването на гласове поне 30 милиона лева ще струва кампанията за новия мандат на Джамбазки. Така той ще спести нови милиони в банковата си сметка от заплати, командировъчни и лобистки поправки. Представената листа на ВМРО днес включва доста момчета, близки до сърцето на Джамбазки. Част от тези момчета са със странни за България фамилии. \r\n\r\n Обичащият представители на своя пол Джамбазки е избрал себеподобните Сиди и Контрера. Освен тях има и няколко човека с досиета на доносници от ДС като Смоленов и Урумов. Като добавим и милионера водач, листата на ВМРО прилича на репликата на Георги Русев познат и обичан български филм: Милионер, Милиционер, Джендър, Милионер, Милиционер, Джендър. \r\n\r\n В листата попадна и вечно напушения безработен актьор Андрей Слабаков, който обича ракията в промишлени количества. Наскоро веселият културтрегер заяви, че отива в Брюксел да пуши на воля и да пие ракия с шампанско в парламента. Ако разбира се, някой наивник гласува за Бай Ганьо в Европа.... \r\n \n\t\t\t\t\t\t", "date": "2019.04.28", "title": "Под огромната тераса на Каракачанов Вмро на Джамбазки откри изборите"}
{"url": "http://www.bnews.bg/article/260181-skandalno_dara_i_koteto_natresoha_nova_moda_obarnati_ochi", "text": "\n Силата на скандала винаги може да измести тежестта на обикновените ценности – в това се убеждаваме за пореден път! Сега поредната прищявка на тийнзвездата Дара направо втрещява с безумието си!, пише \"Флагман\", цитиран от show.blitz.bg. \r\n\r\n Дара и новоизгрявала певица Котенцето се опитват да утвърдят нова отвратителна мода. Става въпрос за така наречените обърнати очи, които направо влудиха тийн масата. \r\n  \r\n \n\t\t\t\t\t\t", "date": "2019.04.28", "title": "Скандално! Дара и Котето натресоха нова мода – обърнати очи!"}
{"url": "http://www.bnews.bg/article/260174-mariya_grozdeva_shte_uchastva_na_sedma_olimpiada", "text": "\n Изключителната ни състезателка по спортна стрелба и президент на Български стрелкови съюз Мария Гроздева постигна още един голям успех в богатата си спортна кариера. Гроздева завоюва световната купа в дисциплината 25 м спортен пистолет в Пекин, Китай. \r\n  \r\nСъстезанието бе изключително силно с участието на всички звезди на световната спортна стрелба. Мария влезе с шести резултат на финала, а първа бе германката Моника Карш, пише Gong.bg. \r\n\r\n На финала обаче Гроздева бе безапелационна. На второ място остана унгарката Вероника Майор, а трета е гъркинята Анна Коракаки. \r\n  \r\nС тази победа Гроздева си осигури 7-мо участие на олимпийски игри, от които вече има два златни и три бронзови медала. Останалите ни състезателки се класираха съответно 18 - Антоанета Бонева и 44-та Мирослава Минчева. \r\n \n\t\t\t\t\t\t", "date": "2019.04.28", "title": "Мария Гроздева ще участва на седма Олимпиада"}
{"url": "http://www.bnews.bg/article/260171-vsyaka_banka_sas_spets_komitet_shte_sledi_za_riskovi_klienti", "text": "\n Във всяка голяма банка да се създаде комитет, който да организира защитата ѝ от рискове. \r\n\r\n Решението е на УС на БНБ, който разписа правила за тези комитети в наредба. Приети са също нови изисквания към членовете на надзорните и управителните съвети на трезорите, както и за определяне на възнагражденията в тях, съобщава в. \"24 часа\". \r\n\r\n От 1 януари 2021 г. всички банки ще оценяват риска при кредитиране по нова методика. Правилата предвиждат това да става по стандартизиран модел, който ще определя нивата на риск при различни категории или групи от длъжници. Трезорите трябва да засичат риска не само в момента на неплащане на заем, но поне една година преди това. \r\n\r\n Всички банки ще изготвят рейтингова скала за длъжници и ще съобразят отпускането на заеми с нея. Редът за кредитиране не трябва да създава привилегировани длъжници, иска БНБ. \r\n\r\n За всеки клиент банките трябва да изготвят и негов профил. За по-рисковите клиенти те могат да изискват подробна информация за социалното положение и финансовото състояние, характера и мястото на извършване на дейностите, които са източници на неговите доходи. \r\n\r\n Според инструкциите на БНБ, ръководена от Димитър Радев, служители от публичния сектор, пенсионери, служители към правителството, в държавни предприятия и правителствени организации са категоризирани като нискорискови. \r\n\r\n Като лица с висок риск са определени тръстове, благотворителни организации, организации, получаващи дарения, компании с номинални собственици, т.нар. PEPs (лица, заемащи или заемали длъжности с повишен корупционен риск), клиенти, които физически не са присъствали в банката при установяване на отношения с нея, както и такива със съмнителна публична репутациия. \r\n\r\n   \r\n \n\t\t\t\t\t\t", "date": "2019.04.28", "title": "Всяка банка със спец комитет, ще следи за рискови клиенти"}
{"url": "http://www.bnews.bg/article/260176-chetirima_germanski_skiori_zaginaha_v_lavina_v_shveytsarskite_alpi", "text": "\n Четирима скиори от Германия загинаха в лавина в швейцарските Алпи, съобщи днес полицията в кантона Вале, цитирана от Ройтерс. \r\n\r\n Групата тръгнала в петък сутринта от планинска хижа към прохода Грюнхорнлюке. Властите започнаха издирване, когато четиримата не пристигнали до вечерта в крайната точка от маршрута си. Спасителните работи започнаха по сигнал на собственик на хотел, предаде ДПА. \r\n\r\n Телата са открити вчера следобед на 3110 метра надморска височина. Те все още не са идентифицирани от полицията. Четиримата са били затрупани в петък в селището Фишертал, но телата бяха открити вчера заради лошо време, предаде Франс прес. \r\n\r\n И четиримата планинари, които са починали преди идването на спасителите, са носели детекторни устройства в случай, че попаднат в лавина. \r\n \n\t\t\t\t\t\t", "date": "2019.04.28", "title": "Четирима германски скиори загинаха в лавина в швейцарските Алпи"}
{"url": "http://www.bnews.bg/article/260179-britanskoto_pravitelstvo_razrabotva_merki_sreshtu_rusiya_i_kitay", "text": "\n Британското правителство разработва мерки срещу Русия и Китай. Министрите трябва да започнат пречистване на обществения живот и да спре прилива на \"червени пари\" от Русия и Китай, които се въртят през парламента, както и за лобирането и Лондонското Сити, съобщава \"Таймс\". \r\n\r\n В двупосочна атака върху това, което някои наричат \"Новата студена война\", правителството подкрепя промяната в правилата на Камарата на лордовете, за да принуди колегите да декларират пълния обем на техните руски и китайски бизнес интереси. \r\n\r\n Министрите също така възнамеряват да въведат закон за шпионажа, за да се премахнат чужди шпиони, работещи за банки и други фирми във Великобритания. \r\n\r\n Създадено е законодателство, което улеснява извеждането на чужди разузнавателни служители от страната, дори и ако те са тук с легитимни визи. \r\n\r\n Законодателството вече е изготвено, за да се улесни процесът на експулсиране на чужди разузнавачи от страната, дори ако те са законно в Обединеното кралство, съобщава ТАСС. \r\n\r\n Източници на вестници в областта на сигурността показват, че в Обединеното кралство работят повече служители от чуждестранното разузнаване, отколкото в разгара на Студената война. \r\n\r\n Сред предстоящите мерки са и планове за експулсиране на служители на китайската корпорация Huawei, които участват в създаването на британската мобилна комуникация от пето поколение - 5G, ако се окаже, че работят за Китай. \r\n\r\n Бен Уолъс, заместник-началник на британското вътрешно министерство на сигурността, в интервю за The Sunday Times, изразява мнението, че промяната на парламентарните правила ще осигури \"прозрачност на политическата система\", която помага за защита на британската демокрация от \"хибридни атаки\" на враждебни държави. \r\n\r\n Така той коментира разследване, което показа, че седем членове на Камарата на лордовете са идентифицирани с бизнес връзки с Русия, а някои правят публични изявления в подкрепа на Москва. \r\n \n\t\t\t\t\t\t", "date": "2019.04.28", "title": "Британското правителство разработва мерки срещу Русия и Китай"}
{"url": "http://www.bnews.bg/article/260182-skandinavskata_aviokompaniya_sas_anulira_oshte_nad_1200_poleta", "text": "\n Скандинавската авиокомпания CAC анулира още над 1200 полета, планирани за понеделник и вторник, заради навлязлата в третия си ден стачка на пилотите, която вече засегна около 170 000 пътници, предадоха Ройтерс и Франс прес. \r\n\r\n Отменени са 667 полета за понеделник и 546 за вторник, се казва в изявление на САС. Това ще засегне 61 000 пътници в понеделник и 49 000 пътници във вторник. \r\n\r\n В петък пилотите на САС излязоха в стачка след провал на продължили няколко месеца преговори за трудовите възнаграждения, условията на труд и работните графици, която предизвика отмяната на около 70% от полетите на авиокомпанията. \r\n\r\n В стачката участват над 1400 пилоти. Тя засегна повечето вътрешни полети, както и европейски и междуконтинентални полети на САС.  \r\n \n\t\t\t\t\t\t", "date": "2019.04.28", "title": "Скандинавската авиокомпания САС анулира още над 1200 полета"}
{"url": "http://www.bnews.bg/article/260175-ansambalat_zavoyuva_zlato_v_baku", "text": "\n Ансамбълът ни по художествена гимнастика спечели златните медали във финала на смесеното съчетание с обръчи и бухалки на Световната купа в Баку. Отборът ни в състав Симона Дянкова, Мадлен Радуканова, Лаура Траарс, Стефани Кирякова и Ерика Зафирова изигра блестящо композицията си, която бе оценена с 25.550 т. \r\n\r\n На второ място с 25.250 т. остана Русия, а трети е ансамбълът на Украйна с 25.150. \r\n\r\n Това е втори медал за момичетата на Весела Димитрова от Световната купа в Баку през този уикенд. Те се пребориха за бронзовите отличия в многобоя в събота, а по-рано днес останаха на крачка от подиума във финала на пет топки. \r\n\r\n В индивидуалната надпревара Катрин Тасева и Боряна Калейн останаха без медали. \r\n\r\n Това беше последната проверка за националния ни отбор преди европейското първенство, което ще се проведе от 16 до 19 май отново в Азербайджан. \r\n \n\t\t\t\t\t\t", "date": "2019.04.28", "title": "Ансамбълът завоюва злато в Баку"}
{"url": "http://www.bnews.bg/article/260164-gradushka_udari_zapadna_balgariya", "text": "\n Интензивни дъждове и градушки валяха на много места в страната на Велика събота. Ледени късове паднаха на няколко места в Западна България, включително в части от София. \r\n\r\n Градушки имаше и в Благоевград, Белоградчик и Видинско. В следобедните часове в столицата се разрази и гръмотевична буря. \r\n\r\n Заради лошото време без ток останаха десетки градове и села. В Южна България няма електрозахранване в 10 населени места, съобщиха за NOVA от \"Електроразпределение Юг\". Без ток са смолянските села Дорян, Кошница, Ухловица, Черешево, Чирекево, Широка лъка, както и Гильовци, Козичено, Порой, Гълъбец, Оризари в Бургаска област. \r\n\r\n Улици се наводниха и в Плевен. \r\n\r\n В Кюстендил, заради бурята в следобедните часове, започнаха да падат предмети от джамията в центъра на града. Наложи се полиция да обезопасява района. Силният вятър причини късо съединение в електропреносната мрежа на околовръстния път в района на отбивката за село Соволяно, вследствие на което пламнаха сухи треви и храсти. Общо шест са сигналите в града за паднали дървета в града. Един от клоните се е стоварил върху лек автомобил. Щетите са само материални, няма пострадали хора. \r\n\r\n През нощта срещу неделя и на Великден ще вали повече в източните райони. През цялата следваща седмица времето се очертава нестабилно с превалявания и гръмотевична активност в следобедните часове. Дневните температури ще се колебаят около 20 градуса. \r\n \n\t\t\t\t\t\t", "date": "2019.04.28", "title": "Градушка удари Западна България"}
{"url": "http://www.bnews.bg/article/260165-sas_otmeni_stotitsi_poleti_zaradi_stachka_na_pilotite", "text": "\n Скандинавската авиокомпания SAS (CAC) отмени 587 полети за днес, което ще засегне около 64 000 пътници, заради продължаващата стачка на пилотите в Дания, Норвегия и Швеция, предаде ДПА. \r\n\r\n Преговорите чрез посредник със синдикатите на пилотите, които представляват почти 1500 летци, бяха преустановени вчера рано сутринта, без да бъде постигнато споразумение и това предизвика ефективния протест. \r\n\r\n Действията на синдикатите доведоха до стотици отменени полети от вчера насам и около 72 000 души бяха засегнати. Днешните отменени полети засегнаха около 34 000 пътуващи. \r\n\r\n \"Дълбоко съжаляваме, че нашите клиенти пострадаха от продължаващата стачка на пилотите\", съобщи САС. \r\n\r\n Вътрешните полети в Скандинавския регион, европейските и тези на дълги разстояния бяха с нарушен график. \r\n\r\n Не са засегнати около 30 на сто от полетите, управлявани от подизпълнители на САС. \r\n\r\n След провала на преговорите посредници в трите скандинавски столици казаха, че има големи различия между преговарящите страни. \r\n\r\n Пилотите на САС настояват за компенсации за намаляването на заплатите и други отстъпки, които те направиха през 2012 г., когато компанията беше в бедствено положение. \r\n\r\n Профсъюзите искат също по-предвидими работни графици. \r\n\r\n В Швеция пилотите настояват за увеличение на заплатите с 13 процента, докато посредници предложиха 2,3 на сто, в съответствие с общото увеличение на заплатите, което работодателите приеха. \r\n\r\n Анализатори смятат, че САС не може да си позволи да изпълни исканията за увеличение на заплатите заради трудната икономическа среда, в която авиокомпаниите работят. \r\n\r\n Преговорите между профсъюзите на пилотите и САС се водят от март. САС посъветва пътниците да проверяват на сайта на авикомпанията за подробности около отменените полети. \r\n\r\n САС започна да предлага безплатна храна на пътници, чакащи да намерят алтернативни полети от летища в Скандинавия, но няколко пътуващи се оплакаха, че не са могли да се свържат със службата за пътническо обслужване на САС, предаде Ройтерс. \r\n\r\n Пътник написа в Туитър: \"Здравейте, САС, опитвам се да се свържа с вас от 24 часа\", а САС отговори: \"\"Нашето обслужване на клиенти отговаря по телефона възможно най-бързо. Опитайте отново\". \r\n\r\n Шведският работодател на пилотите изтъкна, че те настояват за 13 на сто увеличение на заплащането, въпреки че средните заплати вече са високи и са 93 000 шведски крони месечно. \r\n\r\n Финансови анализатори в Сидбанк изчисляват, че стачката струва на САС 60-80 милиона шведски крони (6,3-8,41 милиона долара) дневно. Ако стачката продължи две седмици, тя ще погълне чистата печалба на авиокомпанията за годината. \r\n\r\n САС съобщи, че предлага на пътниците с резервирани полети до 1 май да ги пренасрочат безплатно. \r\n \n\t\t\t\t\t\t", "date": "2019.04.28", "title": "SAS отмени стотици полети заради стачка на пилотите"}
{"url": "http://www.bnews.bg/article/260178-teroristi_ot_shri_lanka_sa_poseshtavali_indiya_nyakolko_pati", "text": "\n Двама атентатори-самоубийци, извършили терористичните атаки в Коломбо, са посещавали Индия няколко пъти, включително малко преди атаките на 21 април, съобщава порталът Latestly, позовавайки на източници в индийските тайни служби, цитиран от ТАСС. \r\n\r\n Според тази информация, Мохамед Мубарак Азан, един от атентаторите-самоубийци, два пъти е посещавал Индия през 2017 г. А малко преди бомбените атентати, той посещава Индия заедно с друг терорист, Захран Хашим. Според източници в спецслужбите, Азан се е самовзривил в една от католическите църкви, а Хашим в хотел \"Шангри-Ла\". \r\n\r\n The Sunday Telegraph, позовавайки се на източници от сферата за сигурност, съобщава, че ислямистки бойци планират да започнат нападения на курорти в Азия и Африка, въз основа на модела на терористични атаки в Шри Ланка. Най-уязвими са курортите в Индия, Малдивите, Кения и Танзания. \r\n\r\n Християните в Шри Ланка се молят по домовете си, седмица след поредицата терористични атентати. Архиепископ на Коломбо кардинал Малкълм Ранджит проведе телевизионна маса, на която присъстваха президентът Майтрипала Сирисена и премиерът Ранил Уикремесингхе, съобщава БиБиСи. \r\n\r\n Архиепископът нарече атаките срещу църкви и хотели \"обида за човечеството\" в служба, излъчена от параклиса в неговата резиденция. Неделните църковни служби бяха отменени след атаките на Великден. \r\n\r\n \"Днес по време на тази литургия ние обръщаме внимание на трагедията от миналата неделя и се опитваме да я разберем. Ние се молим в тази страна да има мир и съвместно съществуване и да се разбираме без разделение\", коментира кардинал Ранджит. \r\n\r\n В същото време, полицейските източници съобщават, че бащата и двамата братя на Захран Хашим - радикалния проповедник, заподозрян в ръководенето на атаките - са убити. Братя Зайни и Рилуан и техният баща Мохамед Хашим са идентифицирани като трима от 15-те души, загинали по време на операцията в Сентамаруту, близо до родния град на Хашим. \r\n\r\n По-рано президентът Сирисена заяви, че самият лидер е убит при атаката в хотел \"Шангри-Ла\" миналата неделя. \r\n\r\n Докато църквите в Шри Ланка бяха празни, десетки хора се събраха на обществена служба извън светилището на Свети Антоний в Коломбо, на мястото на един от най-смъртоносните атентати. Там будистките монаси се присъединиха към католическите свещеници за молитви в знак на солидарност с християнската общност. \r\n\r\n Военните все още издирват екстремисти, свързани с нападението. \r\n \n\t\t\t\t\t\t", "date": "2019.04.28", "title": "Терористи от Шри Ланка са посещавали Индия няколко пъти"}
{"url": "http://www.bnews.bg/article/260166-vlak_premaza_mazh_blizo_do_gara_zaharna_fabrika", "text": "\n Влак блъсна мъж в София в събота. Човекът е загинал на място, съобщи Нова телевизия. \r\n\r\n Инцидентът станал на метри от гарата в \"Захарна фабрика\". \r\n\r\n Машината, която ударила жертвата, пътувала от Благоевград към столицата. \r\n\r\n По първоначална информация жертвата се опитал да пресече жп линии в района на Западния парк. \r\n\r\n На мястото дойдоха екипи на полицията и Спешна помощ, които констатираха смъртта на мъжа. Извършват се следствени действия.  \r\n\r\n За момента движението на влаковете в това направление е спряно. Очаква се то да бъде възстановено до 2 часа. \r\n \n\t\t\t\t\t\t", "date": "2019.04.28", "title": "Влак премаза мъж близо до гара Захарна фабрика"}
{"url": "http://www.bnews.bg/article/260167-moskva_tramp_ima_dobri_namereniya_za_yadrenoto_razorazhavane_no_ne_sme_gi_obsazhdali", "text": "\n Доналд Тръмп има добри намерения за ядреното разоръжаване, но САЩ не са обсъждали темата с Русия на ниво експерти, заяви говорителят на руския президент Владимир Путин Дмитрий Песков, цитиран от ТАСС.„ \r\n\r\n \"Разбира се, всякакви инициативи за съкращаване на ядрените потенциали се приветстват, но в случая е трудно да се коментират общи приказки. Намеренията са добри, но би било хубаво да се знаят подробности за това, което има предвид президентът Тръмп и дали е имало някакви предварителни контакти по въпроса\", каза Песков. Той уточни, че доколкото му е известно, \"американските експерти не са обсъждали тази тема с руските си колеги\". \r\n\r\n Поради това инициативата на Тръмп може да се приветства като изразено намерение, но засега не бива да се оценява като сериозна инициатива, тъй като такава няма, добави Песков. \r\n\r\n Би било идеално целият свят да се освободи от ядрените оръжия, но тогава бихме се лишили от възпиращия фактор, който гарантира, че \"никой няма да прояви лудост и няма да извърши някоя чудовищна грешка\", отбеляза Песков. \r\n\r\n Вчера президентът Тръмп се обяви за отказ от ядреното оръжие, от което според него трябва да се откажат също Русия и Китай. \r\n\r\n Според вчерашна статия във в. \"Вашингтон пост\", цитирана от Ройтерс, Тръмп е наредил на правителството си да изготви нови споразумения за контрол над въоръженията с Русия и Китай, като е изтъкнал високите разходи на ядрена надпревара в 21-и век. \r\n\r\n Песков добави, че на вчерашната си среща президентите на Русия и Китай Владимир Путин и Си Цзинпин са обсъдили положението в Сирия, Венецуела и Либия. \r\n \n\t\t\t\t\t\t", "date": "2019.04.28", "title": "\r\nМосква: Тръмп има добри намерения за ядреното разоръжаване, но не сме ги обсъждали"}
{"url": "http://www.bnews.bg/article/260170-edin_poyas_edin_pat_v_pekin_sklyuchi_sdelki_za_64_mlrd_dolara", "text": "\n Китайският президент Си Цзинпин съобщи, че участниците във втория форум \"Един пояс, един път\" в Пекин са сключили 283 споразумения за общо 64 милиарда долара, предадоха ДПА и ТАСС. \r\n\r\n \"Тези резултати показват, че сътрудничеството в инициативата \"Един пояс, един път\" е изискване на съвременната епоха. То поставя интересите на хората на първо място и е широко подкрепяно и изгодно за всички страни\", заяви Си. \r\n\r\n В речта си китайският президент повтори, че този гигантски инфраструктурен проект ще наблегне на \"отворено, чисто и зелено развитие\", а различните участници в него \"ще се консултират като равни\". \r\n\r\n Страните участнички в \"Един пояс, един път\" се договориха да разширят сътрудничеството си по суша, въздух и море, както и в дигиталната сфера, каза Си Цзинпин. Той добави, че участниците във форума са се споразумели да работят над създаването на икономически коридори и зона за търговско-икономическо сътрудничество. \r\n\r\n Вторият форум за международно сътрудничество \"Един пояс, един път\" протече от 25 до 27 април в Пекин. \r\n \n\t\t\t\t\t\t", "date": "2019.04.28", "title": "\"Един пояс, един път\" в Пекин сключи сделки за 64 млрд. долара"}
{"url": "http://www.bnews.bg/article/260172-boytsi_na_id_mogat_da_atakuvat_kurorti_v_afrika_i_aziya", "text": "\n Бойци на терористичната група Ислямска държава, планират да извършат набези срещу туристически страни в Азия и Африка по примера на атаките, извършени в Шри Ланка, съобщава в. \"Телеграф\", като се позовава на източници от сферата на сигурността. \r\n\r\n По информация на изданието бойци на ИД, напуснали Сирия и Ирак след разгрома на групировката там, сега се насочват към извършването на терористични актове на места за отдих на туристи. Най-уязвими направления в тази връзка са курортите в Индия, Малдивските острови, Кения и Танзания, посочва ТАСС, като се позовава на британското издание. \r\n\r\n Според един от източниците на изданието в \"краткосрочна и средносрочна перспектива възниква проблемът от разпръскващи се по целия свят бойци на ИД, преследващи цел за извършване на атентати\". \r\n \n\t\t\t\t\t\t", "date": "2019.04.28", "title": "Бойци на ИД могат да атакуват курорти в Африка и Азия"}
{"url": "http://www.bnews.bg/article/260169-otkriha_1758_karatov_diamant_v_bostvana", "text": "\n В Ботсвана е бил открит най-големият нешлифован диамант в най-новата история на страната. \r\n\r\n Скъпоценният камък бил изкопан в мината \"Карове\", която се експлоатира от канадска компания. \r\n\r\n Само за последните две години на същото място а намерени 12 диаманта с тегло от над 300 карата. \r\n\r\n Така беше подобрен рекорда от ноември 2015 г., когато компанията откри друг диамант - 1109-каратовият диамант \"Леседи ла Рона\". Той беше продаден две години по-късно, след като британска компания плати за него 53 млн. долара. \r\n \n\t\t\t\t\t\t", "date": "2019.04.28", "title": "Откриха 1758-каратов диамант в Боствана"}
{"url": "http://www.bnews.bg/article/260168-erdogan_se_zakani_da_se_razpravi_sas_sapartiytsi_vinovni_za_zaguba_na_izborite", "text": "\n Турският президент Реджеп Тайип Ердоган обеща днес да се противопостави на опонентите в собствената си партия седмици след като претърпя шокираща изборна загуба в столицата Анкара и в търговския център Истанбул, предаде агенция Ройтерс. \r\n\r\n Ердоган и привържениците му обвиняват за изборната загуба неназовани групи и предприеха редица опити да оспорят резултата. \r\n\r\n \"Докато се борим навън, трябва да кажа, че има и хора, които работят в наша вреда отвътре\", каза Ердоган пред членове на своята Партия на справедливостта и развитието /ПСР/, без да спомене имена. \r\n\r\n \"Какво се случва, в кой окръг, в кой район, ние получаваме цялата тази информация. Знаем всичко. Ще им поискаме сметка. Няма да ги носим на гърба си.\" \r\n\r\n Президентът не каза какви действия ще предприеме. \r\n\r\n Управляващите уволниха или временно отстраниха от работа 150 000 служители и военни през последните години, обвинявайки много от тях, че са замесени в провалилия се опит за преврат през 2016 г. \r\n\r\n Първоначалните резултати от местните избори на 31 март показаха, че основната опозиционна Народнорепубликанска партия печели кметските места в Анкара и Истанбул, където ПСР и ислямистките й предшественици доминираха през последните 25 години. \r\n\r\n Ердоган заяви, че партията ще продължи юридическата си битка за оспорване на резултатите. \r\n\r\n \"До последния момент ще продължим законната си борба\", каза той и изрази увереност, че резултатите са нагласени. \"Трябва да решим този случай, за да намерим спокойствие\", добави Ердоган. \r\n\r\n \"Въпреки че спечелихме райони, ние се питаме защо загубихме големите градове. Трябва да се фокусираме върху това какво да правим и да оценим този процес, осолбено в големите градове.\" \r\n \n\t\t\t\t\t\t", "date": "2019.04.28", "title": "\r\nЕрдоган се закани да се разправи със съпартийци, виновни за загуба на изборите"}
{"url": "http://www.bnews.bg/article/260173-pochitatel_na_tarant_ubi_edin_i_rani_trima_pri_strelba_v_sinagoga_v_kaliforniya", "text": "\n Един човек беше убит, а трима души бяха ранени в стрелба, която мъж откри в синагога в американския щат Калифорния, предадоха световните агенции, като се позоваха на съобщение на местните власти. Нападението беше извършено в синагогата в град Поуей, северно от Сан Диего, съобщава БТА. \r\n\r\n Жертвата е жена. Сред ранените е равинът на синагогата. Той е бил прострелян в ръката. \r\n\r\n Заподозреният за стрелбата е задържан. Той е на 19 години и е идентифициран като Джон Ърнест, бял жител на Сан Диего. Местните власти разказаха, че той е избягал от местопрестъплението с кола, а после подал сигнал в полицията за стрелбата и казал, че е замесен в нея. Полицията засякла колата му и той не оказал съпротива при задържането, предаде Асошиейтед прес. \r\n\r\n Полицията проверява дали нападателят има нещо общо с умишлен палеж срещу джамия в Сан Диего, предаде ДПА. \r\n\r\n Досега нападателят не е бил известен на полицията. Според местни медии той е обявил открито в интернет намерението си да убива евреи, предаде Франс прес. Шерифът на окръг Сан Диего - Бил Гор, каза, че властите разполагат с копия от публикации на Ърнест в социалните мрежи. Сред тях има и отворено писмо с антисемитско съдържание, в което той казва, че се вдъхновява от австралиеца Брентън Тарант, който през март уби 50 души при нападения на две джамии в новозеландския град Крайстчърч. \r\n\r\n Мъжът е стрелял с автомат от типа АR-15, използван в много други стрелби в САЩ, отбелязва Франс прес. \r\n\r\n Властите разпитват около 100 души, които са били в синагогата по време на стрелбата. \r\n\r\n Президентът на САЩ Доналд Тръмп изрази най-искрени съболезнования на близките на убитата жена и съпричастност към ранените. \r\n\r\n \"На този етап изглежда става дума за престъпление, мотивирано от омраза\", каза Тръмп и допълни каза, че е трудно да се възприеме случилото се. \r\n\r\n На 27 октомври миналата година при стрелба в синагога в Питсбърг във Филаделфия бяха убити 11 души. \r\n \n\t\t\t\t\t\t", "date": "2019.04.28", "title": "\r\nПочитател на Тарант уби един и рани трима при стрелба в синагога в Калифорния"}
{"url": "http://www.bnews.bg/article/260177-zoolozi_otkriha_dva_novi_vida_ptitsi_v_indoneziya", "text": "\n Специалисти идентифицираха два нови вида птици на индонезийския остров Сулавеси, съобщи БТА. Сулавеси е известен с голямото си биоразнообразие, включващо азиатски и австралийски видове. На главния остров и обграждащите го островчета се срещат редица ендемични видове. \r\n\r\n Те предоставят възможност на учените да изследват как се появяват нови видове. Въпросните два вида са от семейство прелетни птици Zosterops, които се срещат в Африка, Азия и Австралия и са се диверсифицирали по-бързо в сравнение с повечето животни. \r\n\r\n През последните 20 години учени от Тринити колидж в Дъблин документираха биоразнообразието в района, като проследиха различията в геномите, размерите и песните на птиците на остров Сулавеси и обграждащите го островчета. След като изследвали генома, морфологичните особености и песните на птици от архипелага Уакатоби, разположен край брега на Сулавеси, учените заключили, че става въпрос за нов вид. \r\n\r\n Геномният анализ потвърдил, че тези птици се отделили от \"роднините\" си на континенталната суша преди около 800 000 години. Бил идентифициран също друг нов вид птици на остров от архипелага. Те се отделили от \"роднините\" си преди повече от 1 милион години. Днес най-близките им \"роднини\" се срещат в район, отдалечен на повече от 3400 км. \r\n \n\t\t\t\t\t\t", "date": "2019.04.28", "title": "Зоолози откриха два нови вида птици в Индонезия"}
{"url": "http://www.bnews.bg/article/260183-karakachanov_ne_se_poyavi_na_otkrivaneto_na_kampaniyata_na_vmro", "text": "\n Лидерът на ВМРО Красимир Каракачанов не отиде на откриването на кампанията на Ангел Джамбазки и другите от листата на партията за евроизборите, свидетелстват участници в събитието. \r\n\r\n Засега не се знае дали това не е следствие от някакви обтегнати вътрешнопартийни отношения или лидерът на ВМРО се дистанцира умишлено. Има версия, че след изнесената информация от колегата му Бареков, че за един мандат в ЕП Джамбазки е спестил милион евро, от партията му са настояли сам да си прави кампанията. \r\n\r\n Така на бившия евродепутат ще му се наложи да бръкне в солидните си сметки. Ще си спести пак, ако пак го изберат , затова толкова иска още един мандат, пишат хората в социалните мрежи... \r\n  \r\n \n\t\t\t\t\t\t", "date": "2019.04.28", "title": "Каракачанов не се появи на откриването на кампанията на ВМРО"}
{"url": "http://www.bnews.bg/article/260163-hristos_voskrese", "text": "\n Христос Воскресе! Екипът на БиНюз ви честити празника и ви пожелава здраве и благополучие! \r\n\r\n Възкресение Христово, Великден, е най-големият празник за православните християни, наричан Празник на всички празници. Възкресението на Исус Христос е най-великото събитие в историята на човешкия род. \r\n\r\n \"Христос възкръсна от мъртвите, като със смърт смъртта потъпка и на тия, които са в гробовете, живот дарува. Христос воскресе! Воистину воскресе!\", прозвуча пасхалният тропар във всички православни храмове в полунощ.  \r\n\r\n Поздравяваме с Христовото Възкресение всички верни чеда на Православната ни църква, в Родината и далеч от нея, и всесърдечно благопожелаваме на всички светлината на Възкресението и радостта от Божията победа никога да не угасват в нашите сърца! Благодатта и мирът на Възкръсналия от мъртвите Господ наш Иисус Христос да бъдат с всички нас! ХРИСТОС ВОСКРЕСЕ!\", каза още Негово Светейшество Неофит. \r\n\r\n \"Христос Воскресе! Воистину Воскресе!\" - това е нашият победен поздрав за Възкресение Христовотова. Това са думите, които ще изричаме през следващите дни вместо поздрав. И когато казваме \"Христос воскресе!\", ние отправяме на човек пожелание да живее вечно. \r\n\r\n По традиция през празничните дни се посещават родители и кумове, като се носят великденски козунаци и боядисани яйца, за да се засвидетелства обич и почитание. Червените яйца са символ на христовата мъченическа кръв, а козунакът е символ на агнеца божий - Христос. Момите и момците на този ден се появявали на тях с новите си дрехи. Между Великден и Петдесетница хората продължават да се поздравяват с поздрава \"Христос Воскресе\". \r\n\r\n Вековна традиция за празника е на трапезата да присъстват боядисаните яйца. За първи път с боядисани яйца се чукат в нощта след Възкресение Христово, а за тези, които приемат причастие на Великден - след това. Най-радостен в семейството е този, на когото яйцето остане здраво - той ще бъде здрав през годината. \r\n\r\n Характерни за Великден са и козунаците, чиято история е от три столетия. У нас козунаците се приготвят след 1920 г., и то първо в градовете. На празничната трапеза присъства след дългия пост и агнешкото месо. \r\n \n\t\t\t\t\t\t", "date": "2019.04.28", "title": "Христос Воскресе!"}
