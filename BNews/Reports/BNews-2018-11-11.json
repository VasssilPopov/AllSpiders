{"url": "http://www.bnews.bg/article/251874-blokiraha_tsentara_na_sofiya_protestirashtite_skandirat_mafiya_snimki_video", "text": "\n \r\nБулевардите „Дондуков” и „Цар Освободител” при т.нар. „Триъгълник на властта” са блокирани. Движението на Орлов мост също е спряно. \r\n\r\n Точно в 14 ч клаксони на автомобили озвучиха център. Към протестиращите се присъединиха много граждани с мотоциклети, велосипедисти, както и шествие от пешеходци по жълтите павета. За протеста в София пристигнаха и много хора от други градове. \r\n\r\n Освен протестиращите срещу бедността и високите цени на горивата и представители на различни религиозни общности излязоха пред Народното събрание, за да изразят несъгласието си с промените в Закона за вероизповеданията. Основният мотив против предлаганите промени е, че църквата има самостоятелност и не следва държавата да се меси в делата ѝ. \r\n\r\n Майките на деца с увреждания също са обявили за днес поредния свой протест. \r\n\r\n \"Ние няма да спрем! Всеки ден ще е така до оставката! \r\nДнес в 17.30ч. пред Министерски съвет, отново ще искаме оставката на Валери Симеонов. Елате и ни подкрепете!\", написаха те. \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.11.11", "title": "Блокираха центъра на София, протестиращите скандират ”мафия”(СНИМКИ/ВИДЕО)"}
{"url": "http://www.bnews.bg/article/251873-izdirvat_osvoboden_po_pogreshka_zatvornik_vav_velikobritaniya", "text": "\n Британската полиция отправи апел към обществеността – да помогне за издирването на затворник, освободен по погрешка от затвора „Хул”, съобщава Би Би Си. \r\n\r\n Майкъл Кавана бил задържан в очакване на процес за носене на опасно оръжие и опит за нанасяне на тежка телесна повреда през юни. \r\n\r\n От полицията помолиха всеки, който има информация за затворника, да се свърже с тях при гарантирана анонимност. \r\n\r\n В случай че Кавана бъде забелязан, хората бяха призовани да не го доближават, а да сигнализират в най-близкото полицейско управление. \r\n \n\t\t\t\t\t\t", "date": "2018.11.11", "title": "Издирват освободен по погрешка затворник във Великобритания"}
{"url": "http://www.bnews.bg/article/251875-govori_se_che_grazhdanstvoto_se_targuva_za_25_30_hil_evro", "text": "\n Депутат на ВМРО сред обвиняемите, друг назначен от тях. Схемата започна лека по лека да се избистря, а най- виновните още мълчат. Защо ВМРО си траят за ситуацията? Кой ще поеме отговорност? \r\n\r\n “Имаме данни, разбира се, не сме установили конкретика, говори се за това, не казвам, че сме събрали доказателства. Има случаи, в които са се давали 25-30 хиляди евро за придобиване на българско гражданство. От хора, които са свързани по един или друг начин, да кажем, че тяхното минало е обременено. Такива хора, да кажем, с криминални наклонности, които са получавали българско гражданство и после отиват в чужбина и това е лицето на България. “ Това коментира пред БНР председателят на антикорупционната комисия Пламен Георгиев на въпроса свързан с информация, че чужденци, издирвани от Интерпол, са получили гражданство. В петък от Министерството на правосъдието обявиха, че проверка на въпросните публикации е показал, че няма такива случаи в периода 2013- 2018 година. \r\n\r\n Георгиев отново изтъкна ключовата роля на ведомството му при разследването на корупционната схема в Държавната агенция за българите в чужбина. По това дела в момента в ареста са уволнени след скандала председателят на Агенцията Петър Харалампиев, главният секретар на ведомството Красимир Томов, както и обвиненият като посредник в схемата сърбин Марко Стойов. Още една жена има повдигнато обвинение, но заради здравословното й състояние прокуратурата я остави под домашен арест. За нея и за Стойов Георгиев коментира пред БНР, “че те всъщност са посредници от най- високо ниво, които са свързани с предишните двама ръководители от държавната агенция”. Той не назова имена. \r\n\r\n Очаквайте подробности! \r\n \n\t\t\t\t\t\t", "date": "2018.11.11", "title": "Говори се, че гражданството се търгува за 25-30 хил. евро\r\n\r\n\r\n"}
{"url": "http://www.bnews.bg/article/251856-nakade_otivat_sasht_sled_mezhdinnite_izbori", "text": "\n Политическата ситуация в Съединените щати се променя коренно след междинните избори, събрано е голямо напрежение, но никой не може да се ангажира с прогноза какво ще последва след победата на демократите в Камарата на представителите и затвърждаването на републиканското мнозинство в Сената. \r\n\r\n „Да очакваме промени толкова бързо ще бъде нереалистично, Америка в момента е в шок заради събитията, които се случват буквално всеки ден през последните две седмици – 2 трагични стрелби, много напрегнати избори, много тежки думи, казани между кандидатите, президент, който напада медиите, медии, които разследват много агресивно президента. Няма ден спокойствие”, коментира живеещият в САЩ професор по журналистика Христофор Караджов.„ \r\n\r\n Според него демократите ще могат да създадат „главоболия” на Тръмп, но трябва и да преценят дали стратегията им ще е негативна, или ще е насочена към решаването на проблемите на страната. „Разговорът в американската политика премина на ниво „лични нападки” и това, разбира се, до голяма степен се дължи на самия президент Тръмп”, подчерта Караджов. \r\n\r\n „Виждаме още по-голяма поляризация – едни щати стават по-„червени”, а други – по-„сини”, отбеляза изпълнителният директор на „Фулбрайт” у нас Анджела Родел. \r\n\r\n Според нея позитивното е, че видяхме една по-голяма мобилизация на младите хора, на жените и на хората от малцинствата. \r\n\r\n По думите й е възможно резултатите да направят и Тръмп по-диалогичен в общуването си с опозицията. \r\n \n\t\t\t\t\t\t", "date": "2018.11.11", "title": "Накъде отиват САЩ след междинните избори?"}
{"url": "http://www.bnews.bg/article/251858-i_rumen_radev_govori_s_donald_tramp", "text": "\n Президентът Румен Радев е провел снощи неформален разговор с американския си колега Доналд Тръмп в Париж по време на честванията на 100-годишнината от края на Първата световна война, става ясно от публикация във фейсбук страницата на държавния глава. \r\n\r\n Обсъжданите от двамата въпроси към момента не са известни. \r\n\r\n \r\n\r\n Преди месец и половина ръкостискането на премиера Бойко Борисов с Доналд Тръмп в ООН, показано от правителствената пресслужба, стана повод за много коментари в социалните мрежи. \r\n\r\n „Съжалявам за тази истерия, която се вдигна в България от хейтърите и платените тролове на БСП – Бог ми е свидетел, пък и вие, че по никакъв начин не сме парадирали и не сме казали каквото и да е, освен за това, че съм имал разговори с президента Тръмп. Не ми е целта да се снимаме. На някои може да им е, на мен не ми е”, коментира тогава Бойко Борисов. \r\n \n\t\t\t\t\t\t", "date": "2018.11.11", "title": "И Румен Радев говори с Доналд Тръмп!"}
{"url": "http://www.bnews.bg/article/251859-naprezhenie_pri_vizitata_na_donald_tramp_v_parizh", "text": "\n Визитата на американския президент Доналд Тръмп в Париж е съпроводена с напрежение. Във френската столица се събраха световни лидери, за да отбележат 100 годишнината от края на Първата световна война. \r\n\r\n Снощи българският президент Румен Радев е разговарял с Доналд Тръмп. \r\n\r\n Нямаше как да останат незабелязани и пристигането на президентът Доналд Тръмп и престоят му до този момент. Всичко започна още когато се настояваше да бъдат направени технически промени на пистата на летището, където трябваше да кацне. \r\n\r\n Веднага след това вниманието на насочи към огромния президентски  кадилак, с който Доналд Тръмп се придвижва във френската столица. Една снимка е навсякъде в световните медии – огромният американски Кадилак на Тръмп в двора на Елисейския дворец, от него излиза гъст пушек, а в него пътуват много елегантно облечените първи дами – Мелания Тръмп и Бриджит Макрон. \r\n\r\n Може би този пушек даде идея за задушаващата атмосфера, в която започна вчерашния ден и срещата на двамата президенти – Тръмп и Макрон. И двамата след това се опитаха да покажат, че напрежението е паднало, и Франция и САЩ остават много важни съюзници. \r\n\r\n По съвсем друг начин продължи денят, когато във Франция вече пристигна германският канцлер Ангела Меркел и двамата с домакина Еманюел Макрон отидоха точно на мястото, където е подписано примирието преди 100 години. \r\n\r\n Това е идеята на честванията във Франция – да се съберат заедно на едно място победители и победени. В този дух ще продължи и днешния ден. В 12 часа българско време започва церемонията пред Триумфалната арка, а следобед започва Форум за мир с всичките десетки държавни и правителствени ръководители. В края на деня е предвидено изказването на българския президент на форума. \r\n\r\n В Париж са 98 чуждестранни делегации. Мерките за сигурност са изключителни.  В центъра на Париж не се придвижват никакви превозни средства. За 15 ч. е предвидена голяма манифестация срещу Доналн Тръмп. Около 400 радикализирани елементи от крайната десница ще се опитат да се вклинят в тълпата, по информация на властите в Париж. \r\n \n\t\t\t\t\t\t", "date": "2018.11.11", "title": "Напрежение при визитата на Доналд Тръмп в Париж"}
{"url": "http://www.bnews.bg/article/251860-novata_sedmitsa_shte_donese_stud", "text": "\n В неделя следобед ще бъде предимно слънчево. Над западните райони ще се появява висока облачност, над източните - ниска. Валежи не се очакват. \r\n\r\n Вятърът ще бъде слаб от югоизток. Максималните температури ще бъдат между 14° и 19. \r\nПрез нощта над Западна и Централна България ще е ясно. Над Източна България, а сутринта по поречието на Дунав ще има значителна ниска слоеста облачност и видимостта ще е намалена. На места там ще преръми. \r\n\r\n Утре над по-голямата част от страната ще е предимно слънчево. В източните райони около обяд облачността ще се разкъса и видимостта ще се подобри. Ще духа слаб предимно северен вятър. Минималните температури ще са предимно между минус 2° и 3, максималните - между 13° и 18°. \r\n\r\n През нощта срещу вторник и във вторник със североизточен вятър ще проникне малка порция студен въздух. Ще има временни увеличения на облачността, почти без валежи. Дневните температури ще се понижат и максималните ще са предимно между 10° и 15°, в Югозападна България, където ще остане предимно слънчево, до 18°-19°. В сряда ще се появи северозападен вятър, в западната част на Дунавската равнина ще се усили до умерен и температурите там временно ще се повишат. Повече слънце ще има над Западна България, докато на изток ще бъде предимно облачно, на отделни места ще превали, а температурите ще останат по-ниски. \r\n\r\n През нощта срещу четвъртък вятърът ще се ориентира от север-североизток, в Източна България ще бъде умерен, временно и силен, и ще започне понижение на температурите. В четвъртък и петък над по-голямата част от страната ще преобладава облачно време, на места, главно през първия ден, ще има и превалявания от дъжд, в планините – от сняг. Временни разкъсвания и намаления на облачността ще има над западните райони. \r\n\r\n Преобладаващите температури в петък ще са: минимални - между минус 1° и 4°, максимални – между 6° и 11°. \r\n \n\t\t\t\t\t\t", "date": "2018.11.11", "title": "Новата седмица ще донесе студ"}
{"url": "http://www.bnews.bg/article/251861-v_parizh_zapochna_tseremoniyata_za_100_godishninata_ot_kraya_na_parvata_svetovna_voyna", "text": "\n В Париж започна почетната церемония за 100-годишнината от края на Първата световна война. Присъстват над 80 държавни и правителствени ръководители. Сред тях е и българският президент Румен Радев. \r\n\r\n Тази сутрин световните лидери се събраха заедно в Елисейския дворец и тръгнаха към Триумфалната арка, където вече тече церемонията. \r\n\r\n Единствено американският президинт Доналд Тръмп избра да премине това растояние със специалния автомобил, с който се превозва в Париж. С него снощи е разговарял българският президент Румен Радев. Срещата се е състояла в музея Орсе, където световните лидери вечеряха заедно. \r\n\r\n Този следобед започва световен форум замир, изказването на българсикия държавен глава е предвидено за края ден. По същото време в център на Париж е организирана многолюдна акция в знак на протест срещу американския президент Доналд Тръмп, когато по програма той трябва да е напуснал вече града. 100 000 са мобилизираните днес полицаи за сигурността в Париж. \r\n \n\t\t\t\t\t\t", "date": "2018.11.11", "title": "В Париж започна церемонията за 100 годишнината от края на Първата световна война"}
{"url": "http://www.bnews.bg/article/251863-36_godishen_se_izdirva_za_ubiystvoto_v_gorna_oryahovitsa", "text": "\n 36-годишен мъж от Горна Оряховица се издирва във връзка с убийството на 40-годишна жена в апартамент в града, съобщиха от МВР. \r\n\r\n Безжизненото тяло на около 40-годишната жена е открито снощи в апартамент на третия етаж. В нощта срещу събота в жилището имало шумен купон. Заради необичайното тропане някои от съседите не могли да заспят до сутринта, но сигнал за нарушаване на реда не са подали. \r\n\r\n Хората споделят, че не са чули женски глас през нощта. \r\n\r\n Съседите и домоуправителят решили да направят забележка на 36-годишния собственик в светлата част на деня, но той не отворил. Последно е забелязан да пие бира пред входа вчера около пет следобед. После се обадил на 112 и съобщил за жена в безпомощно състояние. \r\n\r\n Жената е намерена мъртва с множество наранявания по тялото. Следи от насилие е имало и по лицето на собственика на апартамента. Двамата са не са имали близки отношения. Била му позната. \r\n\r\n Мъжът е задържан. На разпит в полицията днес беше привикан и баща му. \r\n\r\n Към момента от полицията не уточняват кой е издирваният мъж и каква е връзката му с престъплението. Който има информация за него, може да сигнализира на телефони 062/620 437, 0618/ 60040, 60041, 60042, на тел.112 или в най-близкото управление на МВР. \r\n \n\t\t\t\t\t\t", "date": "2018.11.11", "title": "36-годишен се издирва за убийството в Горна Оряховица"}
{"url": "http://www.bnews.bg/article/251855-protesti_sreshtu_bednostta_i_skapite_goriva_v_tsyalata_strana", "text": "\n Хиляди хора се включиха в протести срещу високите цени на горивата, които прераснаха в недоволство срещу бедността, неефективните институции и ред други проблеми в страната. \r\n\r\n Проявите днес са в над 30 града, като включват и блокиране на ключови пътни артерии. \r\n\r\n С масирани полицейски проверки на шофьорите започна протеста в Бургас. Полицаите записват лични данни на участниците и връчват стари фишове. Огромен брой хора обаче дойдоха за протеста. Само рокерите с мотори са около 200. Започват с парадно автошествие из града, може да се стигне и до затваряне на автомагистрала „Тракия“.  \r\n\r\n В Пловдив участниците са стотици. Към недоволните се присъединиха и рокерски групи. \r\n\r\n В Благоевград 200 коли блокират с шествие пътя за Гърция. Там също има мотористи. \r\n\r\n В Стара Загора над 100 коли се движат към Индустриалната зона, за да блокират водачите им и техни съмишленици пеша пътя за Казанлък. \r\n\r\n В Ямбол стотици се събраха на протест за втора поредна седмица. Присъстваха хора от всички възрасти,които поискаха от държавата по- ниски цени на горивата и по-високи доходи. Протестиращите преминаха в мирно шествие по улиците на града. \r\n\r\n В Сливен протестът тръгна в 11 часа от Дамарски мост през централните булеварди на града. \r\n \n\t\t\t\t\t\t", "date": "2018.11.11", "title": "Протести срещу бедността и скъпите горива в цялата страна"}
{"url": "http://www.bnews.bg/article/251857-znamenitite_manhatan_transfer_s_kontsert_v_sofiya", "text": "\n Джанис Сигъл, Черил Бентайн, Алън Пол, Тръст Хърст от „Манхатън Трансфер” ще имат концерт в София – в зала „България” в понеделник. \r\n\r\n „Манхатън Трансфер” са единствената джаз формация, която притежава 10 награди „Грами”. \r\n\r\n Преди 45 години Тим Хаусър – шофьор на такси в Манхатън, започва събирането на групата и от тогава те са неразделни и са повече от семейство. \r\n\r\n Първата награда „Грами” печелят през 1980 г. с „Birdland”. Албумът им „Vocalese” през 1985 г. получава рекордните 12 номинации за „Грами”. \r\n \n\t\t\t\t\t\t", "date": "2018.11.11", "title": "Знаменитите „Манхатън Трансфер” с концерт в София"}
{"url": "http://www.bnews.bg/article/251862-bsp_zasedava_na_tezhak_plenum_na_pozitano_20", "text": "\n Тежък пленум на БСП се провежда на „Позитано 20” в централата на партията в София. Социалистите трябва да решат кой да оглави листата за евровота.  \r\n\r\n Очаква се да се дискутира  и въпросът как да се избира лидерът на БСП и смяната на ръкводството на вестник „Дума”, което беш извършено преди месец. В дневния ред на заседанието има само конфликтни точки и заради очаквни скандали, пленумът на социалистите е закрит. \r\n\r\n Още преди началото Корнелия Нинова и вътрешната й опозиция кръстосаха шпаги отвън. Те я обвиниха в авторитаризъм, а тя ги обвини в реставрация на недемократични практики. \r\n\r\n „Преврат, кървав пленум, вземат главата на Нинова, чувам че ще бъда обезглавена. Ето ме, с глава съм...”, коментира лидерът на БСП преди началото на пленума. \r\n\r\n „Ще има предложения днес да се промени устава и да се върне старото положение. Смятам, че беше демократична промяна - три мандата депутат, два лидер и пряк избор на лидера”, отбеляза още Нинова. \r\n\r\n Ако нашата партия стане авторитарна, лидерска партия, то изборът и възможностите зарешение намаляват и това е неприемлво за нас”,  каза и Георги Божинов, член ва ВС на БСП. \r\n\r\n Очаква се Корнелия Нинова да предложи да с гласува декларация в защита на депутатите, на които беше свален имунитета и на тези, които бяха атакувани от Строителната камара. Тя се солидаризира напълно с думите на президента, че демокрацията е в опасност. \r\n \n\t\t\t\t\t\t", "date": "2018.11.11", "title": "БСП заседава на тежък пленум на „Позитано” 20"}
{"url": "http://www.bnews.bg/article/251864-spirat_vodata_v_chasti_ot_sofiya_vizhte_kade", "text": "\n На 12 ноември 2018 г. (понеделник), във връзка с подмяна на сградно-водопроводно отклонение на ул. „Св. Св. Кирил и Методий“ с. Иваняне , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: с. Иваняне. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Св. Кирил и Методий“ на обръщалото на автобуса. \r\n  \r\nНа 12 ноември 2018 г. (понеделник), във връзка прекъсване на сградно водопроводно отклонение в жк. „Младост“ 1А , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: по ул. „Кръстьо Раковски“ от ул. „Д-р София Аврамова“ до ул. „Анна Ахматова“, бл. 550, ул. „ Кръстьо Раковски“ №2, 4, 5, 8, 10, 12, бул. „Александър Малинов“ №31, бл. 549, бл. 552, пазар „Пътеките“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 549. \r\nНа 12 ноември 2018 г. (понеделник), във връзка с подмяна на сградно водопроводно отклонение на ул. „Св. Иван Рилски“ Център , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: по ул. „Св. Иван Рилски“ от бул. „Ген. Скобелев“ до бул. „Христо Ботев“. \r\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Иван Рилски“ ъгъла с бул. „Христо Ботев“. \r\n  \r\nНа 12 ноември 2018 г. (понеделник), във връзка прекъсване на сградно водопроводно отклонение на ул. „Оборище“ кв. „Подуене“ , се налага спиране на водоподаването от 09:30 до 17:00 часа на клиентите на „Софийска вода”, живеещи в района на: по ул. „Буная“ от ул. „Марагидик“ до ул. „Каймакчалан“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Буная“ №16. \r\nНа 12 ноември 2018 г. (понеделник), във връзка с изпълнение на инвестиционен проект за реконструкция на уличен водопровод на ул. 367 кв. „Модерно предградие“ , се налага спиране на водоподаването от 09:00  до 21:00 часа на клиентите на „Софийска вода”, живеещи в района на: по ул. 367 от ул. 357 до ул.378, ул. „Георги Живков“ , ул. 369, ул. 368. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 378 ъгъла с ул. 367. \r\n  \r\nСлед възстановяване на водоснабдяването е възможно временно повишаване  мътността на водата. \r\n  \r\nСлед реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n  \r\n“Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.11.11", "title": "Спират водата в части от София, вижте къде"}
{"url": "http://www.bnews.bg/article/251852-dete_zagina_pri_katastrofa_s_balgarski_bus_prevozvasht_migranti_v_gartsiya", "text": "\n Четиригодишно дете загина, а други 27 души са ранени при катастрофата с български микробус, превозващ нелегални мигранти в Гърция, съобщава БГНЕС. \r\n\r\n Микробусът се е ударил в камионна на около 80 км от град Солун. Сред пострадалите са и двама трафиканти на хора. Преди това шофьорът, който е иракчанин, е отказал да се подчини на полицейско нареждане за спиране на пътя. Той рязко увеличил скоростта, загубил контрола над микробуса и се ударил в камион. \r\n\r\n В микробуса били превозвани мигранти от Сомалия, Ирак и Бангладеш. Сред пострадалите има пет непълнолетни деца. Две от тях са в тежко състояние, съобщава местната телевизия. \r\n\r\n От гръцката полиция съобщиха, че са арестували и двама трафиканти от Пакистан, които действат на територията на съседна Турция. Те са арестувани при опит да преминат граничната река между двете страни с група нелегални мигранти. \r\n\r\n Те са прекосявали реката с гумена лодка. В същото време на турския бряг е имало група от около 80 мигранти, която е чакала лодката да се завърне и да преминат на гръцка територия. \r\n \n\t\t\t\t\t\t", "date": "2018.11.11", "title": "Дете загина при катастрофа с български бус, превозващ мигранти в Гърция"}
{"url": "http://www.bnews.bg/article/251851-rumanskiyat_delegiran_ministar_po_evropeyskite_vaprosi_podade_ostavka", "text": "\n Румънският делегиран министър по европейските въпроси Виктор Негреску подаде оставка само седмици преди страната му да поеме ротационното 6-месечно председателство на ЕС през януари, съобщава АФП, цитирана от БГНЕС. \r\n\r\n 33-годишният Негреску не е потвърдил официално оттеглянето си. Според местни медии обаче той е избрал да напусне, след като неговата управляваща Социалдемократическа партия го обвини, че не е успял да спечели подкрепата на Брюксел за спорната съдебна реформа. \r\n\r\n През юни 12 западни държави предупредиха, че някои от планираните от Букурещ реформи в съдебната система могат да влязат в остро противоречие с международното законодателство. Миналият месец Върховния съд на страната постанови, че някои от планираните изменения на Наказателния кодекс, прокарани от управляващите, са противоконституционни.  \r\n \n\t\t\t\t\t\t", "date": "2018.11.11", "title": "Румънският делегиран министър по европейските въпроси подаде оставка"}
{"url": "http://www.bnews.bg/article/251850-puskat_marki_v_chest_na_prints_charlz", "text": "\n Кралската поща ще валидира шест марки, посветени на 70-годишнината на британския престолонаследник принц Чарлз. Специалното издание с фотографии на Уелския принц ще бъде пуснато в продажба на 14 ноември – рождения ден на най-възрастния син на кралица Елизабет Втора. \r\n\r\n На две от марките принц Чарлз е запечатан заедно със своите синове, херцога на Кеймбридж Уилям и херцога на Съсекс Хари, на празника по случай 100-годишнината на британските ВВС в Бъкингамския дворец и по време на посещение на турнир по поло през 2004 г. Но останалите Уелският принц поздравява валийски ученици и е със съпругата си херцогинята на Корнуол Камила. Още две пощенски марки са с портрети на принца. Цялата серия може да бъде закупена за 6,66 паунда или 8,64 долара. \r\n\r\n По случай 70-та годишнина на престолонаследника ще се състоят редица мероприятия. Британският кралски монетен двор ще отсече юбилейна монета от 5 паунда, която ще струва от 13 до 4000 паунда в зависимост от метала, от който е изработена. На аверса ще бъде изобразен принц Чарлз, а на реверса – профилът на кралица Елизабет Втора. \r\n\r\n Принц Чарлз е патрон на над 400 благотворителни и обществени организации. Той е най-старият престолонаследник на британския трон за последните над 300 години. \r\n \n\t\t\t\t\t\t", "date": "2018.11.11", "title": "Пускат марки в чест на принц Чарлз"}
{"url": "http://www.bnews.bg/article/251849-ognenata_stihiya_v_kaliforniya_se_razrastva_zhertvite_veche_sa_9", "text": "\n Деветима души са загинали, а 35 са ранени след избухването на огромните горски пожари в северната част на американския щат Калифорния. Повечето от жертвите са намерени в опожарени от огъня коли в един и същи район на град Парадайз, съобщиха местните власти. \r\n\r\n Около 250 000 жители на щата са напуснали домовете си след обявената евакуация. Сред тях има и много известни личности като Лейди гага, Ким Кардашиян, Шер и режисьора Гийермо дел Торо. \r\n\r\n Горският пожар, който пламна в средата на седмицата в окръг Вентура, продължава  да се разпространява и вече е обхванал 285 кв. км. Повече от 3300 пожарникари се борят с огъня. Към засегнатия район в Северна Калифорния са изпратени и 100 военни полицаи, които да помагат при евакуацията. \r\n\r\n \"Случилото се е най-лошият възможен сценарий. Това е събитие, за което се опасявахме от доста време, че може да стане. И през годините работихме усилено, за да разработим план за евакуация на хората при такъв случай. Трябва да разберете, че съществуват фактори, при които и най-добрите планове не са перфектни. Така че, това не е точната развръзка, на която се надявахме\", каза шериф Кони Хонеа. \r\n\r\n На територията на щата в момента бушуват общо 16 горски пожара. \r\n\r\n Двама души загинаха при горски пожар в южната част на американския щат Калифорния, съобщиха от правоохранителните органи. Пожарът е избухнал по-рано тази седмица, вече са изгорели над 150 къщи. Започнато е разследване на причините за смъртта на двамата загинали. \r\n \n\t\t\t\t\t\t", "date": "2018.11.11", "title": "Огнената стихия в Калифорния се разраства, жертвите вече са 9 "}
{"url": "http://www.bnews.bg/article/251848-pernichani_protestiraha_sreshtu_tsenite_na_gorivata", "text": "\n Стотици автомобили се включиха и в протестно шествие в Перник снощи срещу високите цени на горивата. \r\n\r\n Те блокираха кръстовището на източния вход на вътрешноградската магистрала в града. \r\n\r\n Колоната от коли е по протежение на почти цялата седемкилометрова вътрешноградска магистрала. \r\n\r\n Протестът започна в 18.00 ч. пред спортната зала \"Борис Гюдеров\". \r\n\r\n Шествието премина през централната градска част и достигна до най-големия пернишки квартал \"Изток\". \r\n \n\t\t\t\t\t\t", "date": "2018.11.11", "title": "Перничани протестираха срещу цените на горивата"}
{"url": "http://www.bnews.bg/article/251847-petima_dushi_zaginaha_pri_kalno_svlachishte_v_rio_de_zhaneyro", "text": "\n Петима души загинаха и 11 бяха ранени в резултат на кално свлачище близо до Рио де Жанейро, съобщи Асошиейтед прес, като се позовава на бразилските власти, цитирана от БТА. \r\n\r\n Свлачището в градчето Нитерои било причинено от продължаващите от два дни проливни дъждове. Шест къщи били напълно разрушени от свлекли се през нощта кални маси. \r\n\r\n Спасителните екипи издирват още жертви и оцелели, затрупани под развалините и калта. \r\n\r\n   \r\n \n\t\t\t\t\t\t", "date": "2018.11.11", "title": "Петима души загинаха при кално свлачище в Рио де Жанейро"}
{"url": "http://www.bnews.bg/article/251846-kometata_na_smartta_shte_doblizhi_zemyata", "text": "\n Астероидът 2015 TB145 ще доближи Земята на 11 ноември, преминавайки на разстояние от 38 милиона километра. \r\n\r\n Специалисти от НАСА смятат, че астероидът представлява мъртва комета. Заради нейната форма, която наподобява човешки череп, небесното тяло е получило наименованието „кометата на смъртта“. \r\n\r\n Астероидът е попаднал в полезрението на учените за пръв път през 2015 г., когато е прелетял на около половин милион километра от Земята. Тогава астрофизиците успяха да направят няколко фотографии. \r\n\r\n „Мъртвата комета“, въпреки страховитото си име, всъщност, не представлява заплаха за Земята заради малките си размери и голямото разстояние. \r\n\r\n Следващия път, когато кометата ще доближи Земята, ще бъде не по-рано от 2082 г.  \r\n \n\t\t\t\t\t\t", "date": "2018.11.11", "title": "Кометата на смъртта ще доближи Земята"}
{"url": "http://www.bnews.bg/article/251845-martva_zhena_e_namerena_namushkana_v_apartament_v_gorna_oryahovitsa", "text": "\n 40-годишна жена е открита мъртва с прободни рани в апартамент на улица \"Славянска\" в Горна Оряховица. Тя е намерена в жилището на познатия в квартала наркозависим Светльо.  \r\n\r\n Съседи разказват, че предната нощ е имало купон в жилището. Чувала се е силна музика между 1 часа и 5 часа през нощта. Пи неофициална информация именно Светльо е човекът, който е подал сигнал за намерената мъртва жена.  \r\n\r\n Тялото на жената е изкарано. Случаят се разследва. \r\n\r\n   \r\n \n\t\t\t\t\t\t", "date": "2018.11.11", "title": "Мъртва жена е намерена намушкана в апартамент в Горна Оряховица!"}
{"url": "http://www.bnews.bg/article/251853-svetoven_proizvoditel_na_avtomobilen_interior_otkriva_fabrika_v_ruse", "text": "\n Германска компания ще разкрие 700 нови работни места в района на Русе. Това стана ясно по време на среща на заместник-министъра на икономиката Александър Манолев с ръководството на компанията „BADER GmbH & Co. KG“, която се проведе в Службата ни по търговско-икономически въпроси в Берлин, съобщиха от Министерството на икономиката.   \r\n\r\n Те са в топ 3 в света на компаниите за автомобилен интериор, а клиенти са им водещи автомобилни производители като BMW, Mercedes, Audi и др. Компанията планира да обособи фабрика у нас за луксозно покритие на автомобилни седалки и щамповане на елементи, като целта им е да стартират производство през втората половина на 2019 г. При пълна заетост предприятието ще осигури между 700 и 800 работни места в региона.   \r\n\r\n „Можете да разчитате на пълна административна подкрепа, ако изберете нашата страна, както и да се възползвате от редица на насърчителни мерки за стратегически инвеститор“, каза зам.-министър Александър Манолев. Той акцентира, че автомобилостроенето е сред най-бързо развиващите се сектори на българската икономика. „В него работят над 50 хил. души, като съществува сериозен потенциал за разширяване на мощностите и разкриване на нови работни места“, допълни икономическият заместник-министър.   \r\n\r\n По думите му, сред високотехнологичните производства, това е браншът, който привлича най-много чуждестранни инвестиции. В последните години се забелязва тенденция за разширяване на съществуващи и установяване на нови производства в сектора, които произвеждат за водещи автомобилни марки. Успешни проекти са реализирани от инвеститори от Германия, Франция, Белгия, Япония, Великобритания и много други, стана ясно по време на срещата.   \r\n\r\n Зам.-министър Манолев се ангажира да им съдейства с цялата нужна административна подкрепа и отправи покана следващата среща с мениджмънта на компанията да се състои в България.   \r\n\r\n „BADER“ са един от най-старите и авторитетни производители на автомобилен интериор в света. Те имат повече от 11 300 служители и производства на пет континента.  \r\n \n\t\t\t\t\t\t", "date": "2018.11.11", "title": "Световен производител на автомобилен интериор открива фабрика в Русе"}
{"url": "http://www.bnews.bg/article/251854-deputat_ot_gerb_ne_mislya_che_se_sluchva_neshto_dramatichno_po_otnoshenie_na_protestite", "text": "\n И при БСП, и при ГЕРБ желаното се приема за възможно, което винаги води до сблъсък с реалността в един момент. БСП ще се сблъскат с реалността по време на европейските избори, когато българските граждани ще кажат кой искат да ги управлява. Това каза пред Нова депутатът от ГЕРБ Тома Биков. \r\n\r\n Той беше категоричен, че няма да се стигне до предсрочни избори: „Евроизборите са такъв изход на напрежението, в който хората ще могат да кажат своето мнение в едни междинни избори в средата на мандата, точно две години след предсрочните парламентарни избори. Те са тези, които променят политическата ситуация”. \r\n\r\n „Когато БСП поемат управлението  на страната, те пренасят своите вътрешнопартийни разделения на държавно ниво и въвличат цялата държава в  тези кървави пленуми, които в момента, в който БСП управлява, стават изключително важни за държавата. При Жанвиденовото време тези пленуми доведоха до фалит на държавата. Струва ми се, че те не се възползват от позицията си на опозиция, за да се подготвят истински за управлението и да знаят какво да правят, когато поемат властта ”, заяви депутатът на ГЕРБ. \r\n\r\n Биков коментира и протестите в страната: „Не мисля, че се случва нещо драматично по отношение на протестите, нито имаме някаква предреволюционна ситуация. Всеки има право да протестира. Ние се отнасяме с разбиране към всеки протест и се опитваме и да решим проблемите, заради които протестират”. \r\n\r\n През изминалата седмица главният прокурор поиска депутатските имунитети на шестима членове на парламента, а вчера Елена Йончева направи изявление, че главната прокуратура е образувала дело по сигнал на Делян Добрев, Антон Тодоров и Тома Биков. Депутатът от ГЕРБ коментира: „Ние дори не сме си позволили да кажем, че Елена Йончева пере пари, прави далавери и т.н. Казахме, че е съмнително, че тя участва с 5000 лева, съдружникът й участва с 350 хил. лева и накрая се оказва, че имат равни дялове във фирмата. Казахме прокуратурата да го провери.  Това, че е тръгнала прокуратурата да го проверява е нещо логично и нормално. Ако няма от какво да се притеснява, няма никакъв проблем. Същото важи и за нашия депутат Борис Кърчев, който също го проверяват. \r\n \n\t\t\t\t\t\t", "date": "2018.11.11", "title": "Депутат от ГЕРБ: Не мисля, че се случва нещо драматично по отношение на протестите"}
{"url": "http://www.bnews.bg/article/251867-kervanat_s_migranti_ot_tsentralna_amerika_podnovi_pohoda_si_kam_sasht", "text": "\n Керванът със стотици мигранти от Централна Америка поднови пътя си на север – през Мексико към границата със САЩ, където президентът Тръмп разпореди да бъде прекратено даването на убежище на хора, които са преминали нелегално, съобщава Ройтерс, цитирана от БГНЕС. Разпореждането на американския държавен глава в петък, влезе в сила в събота, и означава, че мигрантите трябва да отидат до определените от властите контролни пунктове – в противен случай рискуват да им бъде отказано убежище и да бъдат депортирани. \r\n\r\n „Няма значение какви мерки ще наложи правителството на Тръмп – ние не можем да се върнем в родните си страни. Имам заседнал куршум в ръката и още един в рамото. Ако трябва да се върна в родината си, то по-добре да си взема и ковчег”, заяви 30-годишният Хулио Сезар от Хондурас, който се движи заедно с кервана от хора. \r\n\r\n Мигрантите, голяма част от които са от Хондурас, подновиха похода си на север, след като прекараха четири дни в Мексико сити. С кервана се движат предимно жени, някои от които бременни, и деца. Някои о тях се очаква да достигнат граничния мексикански град Тихуана в понеделник. Тръмп се закани да изпрати армията по границата с Мексико, за да спре кервана от хора, търсещи убежище. \r\n \n\t\t\t\t\t\t", "date": "2018.11.11", "title": "Kерванът с мигранти от Централна Америка поднови похода си към САЩ"}
{"url": "http://www.bnews.bg/article/251865-chakame_ukazaniya_ot_ek_za_roditelskiya_otpusk", "text": "\n Българското правителство очаква конкретни указания от Европейската комисия, дали да премахне правото на годишен платен отпуск за периода на използване на отпуск за отглеждане дете до двегодишна възраст. Това съобщи заместник-министърът на труда Зорница Русинова във връзка с поставеното от бизнеса искане времето, през което работникът е бил в родителски отпуск, да не се взема предвид при изчисляване на полагаемия годишен платен отпуск. От националните работодателски организации се позоваха на решение на Съда на Европейския съюз, че отпускът за отглеждане на малко дете не се признава за трудов стаж, който дава право на платена почивка. Колкото до другото искане на бизнеса, за намаляване на периода на платеното майчинство, Зорница Русинова обяви, че политиката на правителството е да стимулира майките да се връщат по-бързо на работа, а не да ги санкционира. \r\n  \r\nПреди няколко седмици националните работодателски организации изпратиха писмо до вицепремиера Валери Симеонов и социалния министър Бисер Петков и поискаха промени в Кодекса на труда, с които при изчисляване на полагаемия платен отпуск за годината да не се зачита времето, в което служителят е бил в отпуск по майчинство. Те се позоваха на решение на Съда на Европейския съюз по казус от Румъния, според което отпускът за отглеждане на дете до двегодишна възраст не се зачита за трудов стаж, даващ право на платен отпуск. Заместник-министърът на труда Зорница Русинова посочи, че тепърва ще се обсъжда предложение за такава промяна: \r\n  \r\n„Конкретните текстове в Кодекса на труда тепърва ще преценим доколко съответстват на решението на съда. Очакваме указания от комисията, защото това касае всички страни-членки“. \r\n  \r\nДругото искане на бизнеса – първата година от майчинството да се намали с два месеца и половина, защото трудовият пазар има нужда от кадри, Русинова отхвърли със следните аргументи: \r\n  \r\n„Считам, че извоюваното право е право и по-скоро не можем да имаме директна връзка между демографията, степента на раждаемост и периода на майчинство. По-скоро политиките, които прилагаме в последно време от гледна точка на мотивиране на майките по-рано да се връщат на работа, са по-ефективни. От там нататък е въпрос на личен избор, защото комбинацията между осигуряването на достатъчна образователна инфраструктура, в големите градове имаме недостиг на детски градини, и тук беше моят призив през миналата седмица към работодателите, защото ние сме пробвали през различни програми да стимулираме работодателите да организират детски кътове, ясли на място, където работят хората. Не е обаче голям интересът от страна на работодателите“. \r\n\r\n Освен липсата на интерес към въвеждане на улеснения за родителите, така че да се връщат по-бързо на работа, Зорница Русинова посочи, че прилагането на гъвкаво работно време е практика основно за служителите на държавната администрация, но не е толкова разпространено в частния бизнес. \r\n \n\t\t\t\t\t\t", "date": "2018.11.11", "title": "Чакаме указания от ЕК за родителския отпуск"}
{"url": "http://www.bnews.bg/article/251868-bsp_prizova_da_se_zashtityat_pravata_na_grazhdanite", "text": "\n Националният съвет на БСП единодушно подкрепи предложението на председателя на партията Корнелия Нинова за декларация в защита на правата на гражданите, съобщават от пресцентъра на БСП. \r\n\r\n В декларацията НС на БСП се обръща към институциите и гражданите на републиката с настояване да проявят активност за опазването на основните граждански и човешки права, залегнали в българската Конституция. \r\n\r\n \"Опитите за ограничаването на правата на опозиционните народни представители започват да придобиват системен характер, изразяващ се в действия на парламентарното мнозинство, основани изцяло върху политическата целесъобразност, без да се съобразяват с основния закон на държавата\", посочват социалистите. \r\n\r\n От партията посочват, че в декларация на Камарата на строителите в България са били заплашени народните представители Елена Йончева, Георги Свиленски, Крум Зарков и Христо Проданов заради изказани от тях мнения и предприети действия. НС на БСП и ПГ на \"БСП за България\" ясно заявяват своята подкрепа за колегите си, като разширяват подкрепата на искането им до Агенция \"Пътна инфраструктура\" с подписите на цялата парламентарна група, се казва още в декларацията на социалистите. \r\n\r\n Камарата на строителите поиска през седмицата оставките на Елена Йончева, Христо Проданов, Крум Зарков и Георги Свиленски, заради поисканата от тях независима техническа експертиза на магистралите \"Тракия\", \"Хемус\", \"Струма\" и \"Марица\", пътя Русе-Видин и Околовръстния път на София.От бранша дори заплашиха, че ще протестират и няма да допуснат депутатите в сградата на Народното събрание. \r\n\r\n От БСП се обръщат към съдебната власт и отбелязват, че \"снемането на имунитет на народен представител не бива да се превръща в обикновена стандартна процедура, която дава възможност за всеки формален повод народните представители да бъдат подлагани на натиск с прикрити, но и доста прозрачни политически намерения\". \r\n\r\n През седмицата главният прокурор Сотир Цацаров поиска снемане на депутатската защитата на 6 народни представители от няколко партии, сред които и на Йончева. Тя обяви, че доброволно се отказва от имунитета си. \r\n\r\n НС на БСП смята да запознае с текста на декларацията Европейската комисия и Съвета на Европа. \r\n \n\t\t\t\t\t\t", "date": "2018.11.11", "title": "БСП призова да се защитят правата на гражданите"}
{"url": "http://www.bnews.bg/article/251869-blagoevgrad_rekordyor_na_protesta_550_avtomobila_na_avtoshestvie_hilyadi_blokiraha_e_79_s_vazglasi_ostavka_snimki_i_video", "text": "\n Днес бяха организирани автошествия срещу високите цени на горивата и увеличаването на данъците на старите коли в цялата страна, съобщи regiona.bg! Първенец по посещаемост и протестърски наплив обаче се оказа Благоевград.  \r\n\r\n Над 550 автомобила се събраха пред ЮЗУ като колоната бе достигнала до второто студентско общежитие. Протестът е разрешен от Община Благоевград и поради тази причина се ескортираше от полицейски патрул.  \r\n\r\n Както миналата неделя, така и тази протестните действия бяха организирани от Съюза на транспортните работници, които призоваха \"не\" на скъпия бензин и на \"социалното убийство на българския народ\". На някои от колите имаше надпис \"Протест\".  \r\n\r\n Демонстрацията започна точно в 12 часа, шофьорите натиснаха клаксоните, предвиждаше се автошествието да премине през града до главен път Е- 79. Колоната спря на \"Полигона\", протестиращите слязоха от колите и блокираха ГП Е- 79. \r\n\r\n В шествието се включиха и граждани от Гоце Делчев, Сандански, Петрич и други градове от областта. \r\n\r\n Организаторът на протести Александър Стамболийски поздрави присъстващите и отправи апел към управляващите, че вече е време нещата да се променят. Младите хора не искат да живеят в такава държава със скъпи горива, високи данъци, ниски заплати, социална несигурност и други неудобства. \r\n\r\n В момента цялата страна е блокирана. Главните пътни артерии са спрени.  \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.11.11", "title": "Благоевград рекордьор на протеста! 550 автомобила на автошествие! Хиляди блокираха Е- 79 с възгласи \"Оставка\"! (СНИМКИ И ВИДЕО)"}
{"url": "http://www.bnews.bg/article/251872-chasti_ot_sofiya_ostavat_bez_voda_v_ponedelnik", "text": "\n На 12 ноември 2018 г. (понеделник), във връзка с подмяна на сградно-водопроводно отклонение на ул. „Св. Св. Кирил и Методий“ с. Иваняне , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: с. Иваняне. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Св. Кирил и Методий“ на обръщалото на автобуса. \r\n  \r\nНа 12 ноември 2018 г. (понеделник), във връзка прекъсване на сградно водопроводно отклонение в жк. „Младост“ 1А , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: по ул. „Кръстьо Раковски“ от ул. „Д-р София Аврамова“ до ул. „Анна Ахматова“, бл. 550, ул. „ Кръстьо Раковски“ №2, 4, 5, 8, 10, 12, бул. „Александър Малинов“ №31, бл. 549, бл. 552, пазар „Пътеките“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 549. \r\n\r\n На 12 ноември 2018 г. (понеделник), във връзка с подмяна на сградно водопроводно отклонение на ул. „Св. Иван Рилски“ Център , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: по ул. „Св. Иван Рилски“ от бул. „Ген. Скобелев“ до бул. „Христо Ботев“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Иван Рилски“ ъгъла с бул. „Христо Ботев“. \r\n  \r\nНа 12 ноември 2018 г. (понеделник), във връзка прекъсване на сградно водопроводно отклонение на ул. „Оборище“ кв. „Подуене“ , се налага спиране на водоподаването от 09:30 до 17:00 часа на клиентите на „Софийска вода”, живеещи в района на: по ул. „Буная“ от ул. „Марагидик“ до ул. „Каймакчалан“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Буная“ №16. \r\n\r\n На 12 ноември 2018 г. (понеделник), във връзка с изпълнение на инвестиционен проект за реконструкция на уличен водопровод на ул. 367 кв. „Модерно предградие“ , се налага спиране на водоподаването от 09:00  до 21:00 часа на клиентите на „Софийска вода”, живеещи в района на: по ул. 367 от ул. 357 до ул.378, ул. „Георги Живков“ , ул. 369, ул. 368. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 378 ъгъла с ул. 367. \r\n  \r\nСлед възстановяване на водоснабдяването е възможно временно повишаване  мътността на водата. \r\n \n\t\t\t\t\t\t", "date": "2018.11.11", "title": "Части от София остават без вода в понеделник"}
{"url": "http://www.bnews.bg/article/251871-arestuvaha_zhena_za_iglite_v_yagodi_v_avstraliya", "text": "\n 50-годишна жена е арестувана в Бризбейн във връзка с шевните игли в плодове в Австралия, съобщава БиБиСи.  \r\n\r\n Полицията съобщава, че арестът е \"след сложно ... и обширно разследване\". Жената се очаква да бъде обвинена в неделя вечер. Проведено е национално разследване, след като шокирани купувачи за първи път съобщиха за иглите през септември. Получени са над 100 съобщения за игли, открити в ягоди. \r\n\r\n Земеделските стопани бяха принудени да изхвърлят тонове плодове, а супермаркетите извадиха плодовете от продажба. Първите случаи са от Куинсланд, където човек бе приет в болница със стомашни болки, след като е ял ягоди. \r\n\r\n Страхът обзе всеки австралийски град, а по-късно и Нова Зеландия, повишавайки обществената тревога. В отговор, австралийското правителство повиши максималния срок за лишаване от свобода от 10 до 15 години. \r\n\r\n Министър-председателят Скот Морисън определи поставянето на шевни игли в ягодите с \"тероризъм\":  \"Не е смешно, излагате на риск препитанието на трудолюбивите австралийци и плашите децата\". \r\n\r\n В Куинсланд, където производството на ягоди е на стойност 160 млн. долара годишно, местното правителство обеща 1 млн. долара за подкрепа на засегнатите земеделски стопани. \r\n\r\n За информация, която води до арестуването и осъждането на извършителите, бе предложена награда от 100 000 долара. \r\n \n\t\t\t\t\t\t", "date": "2018.11.11", "title": "Арестуваха жена за иглите в ягоди в Австралия"}
{"url": "http://www.bnews.bg/article/251866-izdirvat_osvoboden_po_pogreshka_zatvornik_vav_velikobritaniya", "text": "\n Британската полиция отправи апел към обществеността – да помогне за издирването на затворник, освободен по погрешка от затвора „Хул”, съобщава Би Би Си. \r\n\r\n Майкъл Кавана бил задържан в очакване на процес за носене на опасно оръжие и опит за нанасяне на тежка телесна повреда през юни. \r\n\r\n От полицията помолиха всеки, който има информация за затворника, да се свърже с тях при гарантирана анонимност. \r\n\r\n В случай че Кавана бъде забелязан, хората бяха призовани да не го доближават, а да сигнализират в най-близкото полицейско управление. \r\n \n\t\t\t\t\t\t", "date": "2018.11.11", "title": "Издирват освободен по погрешка затворник във Великобритания"}
