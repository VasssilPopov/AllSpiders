{"url": "http://www.bnews.bg/article/237967-tragna_aktsiya_zagasi_lampite_da_chezstvame_natsionalniya_praznik", "text": "Акция \"Загаси лампите! Да ЧЕЗстваме националния празник като българи!\" набира сила във фейсбук.  Призивът, който се разпространява е, на 3 март в 19 часа всички да загасим осветлението. Целта е да покажем отношението си към сделката за ЧЕЗ, обясняват организаторите, които се определят като Гражданска надпартийна инициатива. Според изследване на Галъп интернешънъл 72% от българите намират за неморална и неприемлива сделката, при която никому непознатата допреди седмица Гинка Върбакова купи бизнеса на ЧЕЗ в България. Фирмата Инерком груп, с която тя направи това има едва 90 000 лева активи и отчита 11 000 лева загуби за 2016 г. Веднага след огласяването на сделката енергийният министър Теменужка Петкова подаде оставка. Тя отрече да е кумувала на Гинка Върбакова, но призна, че се познават от 20 г.", "date": "2018.03.03", "title": "Тръгна акция 'Загаси лампите! Да ЧЕЗстваме националния празник'\r\n"}
{"url": "http://www.bnews.bg/article/237964-opit_za_internet_izmama_s_imeto_na_balgarska_banka", "text": "Пореден опит за измама с авторитетно име опитват неизвестни хакери. Този път е използвано името на Първа инвестиционна банка (ПИБ), а схемата е пределно позната – чрез фишинг имейл. В измамния имейл пише следното: \"Уважаеми, За новата година актуализацията на нашата банка е да ви уведомим, че профилът ви е временно деактивиран. Какво трябва да направя? За да продължите, трябва да попълните данните си само за повече сигурност. копирайте поставете тази връзка в лентата на браузъра си: (тук е даден линк, който BNews няма да публикува)\". Измамата е явна, тъй като подателят използва мейл с име 4450_0958@solution4u.com, което е явно доказателство, че не става въпрос за официално съобщение. \r\n ", "date": "2018.03.03", "title": "Опит за интернет измама с името на българска банка "}
{"url": "http://www.bnews.bg/article/237965-putin_erdogan_tramp_i_kralitsata_ni_pozdraviha_za_3_mart", "text": "Президентът Румен Радев и премиерът Бойко Борисов получиха редица поздравления от лидери за Националния празник на България.  „Приемете сърдечни поздравления по случай знаменателната дата – 140-ата годишнина от Освобождението на България от османско иго“, заявява в писмото си президентът на Руската федерация Владимир Путин. „В тези дни ние споменаваме за подвизите на руските войници и българските опълченци, сражавали се рамо до рамо на Шипка и при Плевен. Благодарение на тяхното мъжество, твърдост и саможертва беше възстановена древната българска държавност“, се казва още в писмото на руския президент. Владимир Путин изразява своята увереност, че общите исторически традиции, трайните връзки на приятелство и взаимопомощ, културната и духовна близост ще бъдат и занапред надеждна основа за развитието на всестранното сътрудничество между двете държави. „От името на народа на Съединените американски щати поздравявам българския народ с годишнината от Освобождението на Българя – 3 март“, се казва в писмото на президента на САЩ Доналд Тръмп. „България е важен съюзник в НАТО и ние ценим нашето продължително сътрудничество и приятелство. Бихме искали да изразим своята признателност за приноса на България в рамките на международната коалиция в Афганистан, както и да поздравим България за нейното първо председателство на Съвета на Европейския съюз“, заявява още Доналд Тръмп. \r\n„По повод Националния празник на Република България имам удоволствието от името на френския народ да отправя към Вас и Вашите съграждани моите искрени поздравления. Щастлив съм от качеството на политическия диалог между нашите две страни, който отваря път към активизиране на двустранните ни отношения във всички области от взаимен интерес“, заявява в писмото си до българския държавен глава, президентът на Френската република Еманюел Макрон.  Той потвърждава подкрепата на Франция за българското председателство на Съвета на ЕС и подчертава, че трябва да продължим да развиваме заедно дневния ред за закрила и сближаване, за да постигнем напредък по пътя към една суверенна, единна и демократична Европа, способна да заеме пълноценно полагащото й се място на международната сцена. Президентът на Германия Франк-Валтер Щайнмайер поздравява най-сърдечно президента Румен Радев и българските граждани по случай Националния празник на Република България. „За мен е много важно да развием тясното и приятелско партньорство между нашите две страни – особено в контекста на настоящите и бъдещите предизвикателства в Европа, с които можем да се справим само заедно. За да можем да формираме бъдещето на нашия континент, трябва да засилим единството и солидарността между страните-членки на Европейския съюз, както малки, така и големи, на Изток и на Запад. Приветствам активната роля на България като председател на Съвета на Европейския съюз“, заявява германския президент. Франк-Валтер Щайнмайер подчертава, че България и занапред може да разчита на подкрепата на ФРГ за осъществяването на реформи в областта на правовата държава. „Честването на Националния празник на България ми предоставя приятната възможност да Ви поднеса най-искрени поздравления от името на италианския народ и лично от мое име“, заявява президентът на Италианската република Серджо Матарела. „Нашата среща през юли м.г. потвърди отличните приятелски отношения между София и Рим. Страните ни, свързани от искрено приятелство, осъществяват плодотворно сътрудничество, както на двустранно, така и на европейско ниво“, се казва в писмото на италианския президент. Серджо Матарела заявява също така, че България и Италия са призвани да работят заедно и с решимост, за да може Европейският съюз – благодарение също и на успешната дейност, която София осъществява по време на своето шестмесечно председателство – да укрепи способността си за посрещане на глобалните предизвикателства и изискванията на този специфичен етап от процеса на интеграция, включващ разширяването на съюза към страните от Западните Балкани. „По повод Националния празник на България за мен е огромно удоволствие да отправя моите най-топли поздравления“, заявява федералният президент на Република Австрия Александър Ван дер Белен. „Беше удоволствие да присъствам на Новогодишния концерт на Виенската филхармония с Вас и Вашата съпруга и очаквам да посетя София и Русе през месец май“, се казва още в писмото на австрийския президент. \"По случай Националния празник на Република България, от името на гражданите на Сърбия и лично от свое име, сърдечните си поздравления отправя президентът на Република Сърбия Александър Вучич. Президентът Вучич изразява искрените си пожелания за прогреса на България, за благополучието на нейните граждани и подчертава, че Република Сърбия високо цени подкрепата на страната ни в процеса на европейска интеграция, както и усилията за поставяне на процеса на разширяване на ЕС като приоритет на българското председателство на Съвета на ЕС. Президентът на Република Турция Реджеп Тайип Ердоган отправя най-сърдечни поздравления към българския държавен глава и целия български народ. „Вярвам, че приятелските и съседски отношения между Турция и България, черпещи сили от съюзническите ни връзки в НАТО, в предстоящия период ще се развиват по начин, който ще допринесе за просперитета и стабилността на нашите страни и регион. Вярвам и че съществуващото на всички нива сътрудничество между страните ще се развие още повече чрез осъществяването на взаимни посещения“, се казва в писмото на турския президент. Президентът на Социалистическа република Виетнам Чан Дай Куанг пожелава от името на държавното ръководство и на виетнамския народ благоденствие и просперитет на българския народ по случай националния празник на Република България.  „За мен е удоволствие да отбележа, че традиционните приятелски отношения и многостранно сътрудничество между нашите страни активно се развиват, изградени на основата на взаимно доверие, уважение и разбирателство през изминалите близо 70 години“, подчертава в писмото си президентът Чан Дай Куанг. „Изпращам своите поздравления и най-добри пожелания на Ваше превъзходителство и на Вашите сънародници по повод Националния празник на България. Спомняйки си за нашата среща във Ватикана през май и молейки се, че българския народ ще укрепи своята служба за общото добро, от все сърце призовавам Всемогъщия Бог да благослови тази нация“, се казва в поздравлението на папа Франциск.  „За мен е огромно удоволствие да изпратя на Ваше Превъзходителство моите най-топли поздравления по случай отбелязването на Вашия Национален празник, както и моите най-добри пожелания за благоденствие и щастие на българския народ през годината“, се казва в поздравлението на Н.В. кралицата на Обединеното кралство Великобритания и Северна Ирландия Елизабет II. „Отбелязването на Националния празник на Република България ми дава възможност да изразя на Ваше Превъзходство моите топли поздравления, както и моите пожелания за щастие и здраве на Вас и на вашите сънародници“, се казва в поздравителното писмо на Н.В. Филип, крал на белгийците.  Крал Филип заявява, че посещението на българския държавен глава в Брюксел е допринесло допълнително за задълбочаването на отношенията между нашите две страни в духа на приятелството и реципрочното сътрудничество. Писма до Радев са пратили още президентите на Република Южна Африка, Палестина, кралят на Саудитска Арабия Салман бин Абдулазиз Ал Сауд, и много други. До Борисов са писали премиерите на Руската Федерация и на Турция Дмитрий Медведев и Бинали Йълдъръм. В писмото руският премиер Медведев отбелязва подвига на руските войни и българските опълченци, сражавали се за свободата и независимостта на България. „Боевете на Шипка и при Плевен са станали част от нашата обща история, която трябва да пазим грижливо“, се казва още в поздравителното писмо. Дмитрий Медведев посочва, че активният двустранен диалог между България и Русия ще продължи да допринася за укрепване на руско-българското взаимодействие и ще създаде условия за насърчаване на нови перспективни проекти в различни сфери. В поздравителното писмо до българския премиер Бинали Йълдъръм изразява увереност, че настоящите отношения между България и Турция ще продължат да се развиват в полза на нашите народи и регион. „Следя със задоволство ефективната дипломация, която България прилага по време на председателството на Съвета на ЕС и съм удовлетворен от засиления диалог през последните месеци между двете правителства“, се казва още в писмото на турския премиер. \r\n ", "date": "2018.03.03", "title": "Путин, Ердоган, Тръмп и кралицата ни поздравиха за 3 март! "}
{"url": "http://www.bnews.bg/article/237966-ginka_po_stapkite_na_lilyana_badeshtata_shefka_na_toka_se_izfuka_s_chanta_za_hilyadi_levove", "text": "Бъдещата шефка на тока на 3 млн. души Гинка Върбакова се изфука в парламента с луксозна скъпа чанта. Кандидат-енергоразпределителката смени зелена жилетка с рокля и си направи прическа, преди да отиде в Народното събрание. Купувачката на ЕРП-то очевидно си е взела поука от коментарите в социалните мрежи, че със старата визия най-малко прилича на милионерка.  Производителката на зелена енергия от фотоволтаици бе заложила на модерното за сезона млечносиньо. Гинка бе избрала манто в бебешкия цвят с дължина около коляното и елегантна малка черна рокля, макар и с прекалено \"вечерно\" деколте. Неин придружител, вероятно сътрудник, й помогна да съблече мантото в Зала \"Изток\" на парламента и я следваше неотлъчно по петите, където и да мръднеше в парламентарните кулоари по време на почивката. Гинка от Пазарджик, каквото нарицателно й лепнаха, заби и черешката на тортата към тоалета - черна чанта от Ермес, според познавачи на модните марки. Справка с цените на бранда показва, че моделите варират между 8 и 30 хил. долара. Чантата е очевидно от класическия модел на марката - \"Кели\". Моделът е кръстен на легендарната Грейс Кели.  Бизнесдамата явно се учи от министърката по европредседателството Лиляна Павлова, която показа стил и се изтупа с дамска чанта, която струва между 3 и 5 000 евро през 2017 г. Пиарката на Корнелия Нинова Бояна Бозаджиева тогава се възхити от стила на Павлова, но възнегодува срещу икономическата пропаст помежду им. Тогава Бозаджиева написа във фейсбука си:  \"С ръка на сърцето - ценя високо вкуса на Лиляна Павлова за чанти. На снимките е с вечната класика на Chanel? (около 5000 €) и Prada❤️️ (около 3700€), но липсва шарматният й Dior, чиято стойност доближава Smart-a, който карам... Или както казва любимата (явно и на двете ни) Коко Шанел: In order to be irreplaceable, one must always be different...\"", "date": "2018.03.03", "title": "ГИНКА ПО СТЪПКИТЕ НА ЛИЛЯНА! Бъдещата шефка на тока се изфука с чанта за хиляди левове "}
{"url": "http://www.bnews.bg/article/237959-brutalno_19_godishen_ubi_roditelite_si_arestuvaha_go", "text": "Арестуван е 19-годишният студент, заподозрян за убийството на родителите си в пансиона на Централния Мичигански университет съобщава \"USA Today\". Джеймс Ерик Дейвис-младши беше арестуван рано тази сутрин. Той бил забелязан малко след полунощ във влак, преминаващ до кампуса, се съобщава на сайта на отдела за извънредни комуникации на университета. Стрелбата в сградата \"Камбъл хол\" на университета стана в деня, в който родители пристигаха, за да вземат децата си за едноседмична пролетна ваканция. Над 100 полицаи, някои тежковъоръжени и в камуфлажни униформи, претърсваха кварталите край Централния Мичигански университет след нападението. Университетът съобщи, че двамата загинали са майката на заподозрения Дайва Дейвис и бащата Джеймс Дейвис старши, полицай на нещатна служба в чикагското предградие Белууд. В нощта преди нападението заподозреният бил отведен в болница, след като приел свръхдоза наркотици или е имал лоша реакция на приети психотропни вещества, обясни говорител на полицията на пресконференция. Предполага се, че оръжието, с котео студентът е извършил убийствата е на баща му.", "date": "2018.03.03", "title": "БРУТАЛНО! 19-годишен уби родителите си, арестуваха го "}
{"url": "http://www.bnews.bg/article/237968-sdelkata_za_chez_v_cheshkite_medii_borisov_se_strahuva_a_babish_e_v_shok", "text": "Скандалът около сделката за ЧЕЗ, очаквано, стигна до чешките медии, особено след като в него беше намесено и името на чешкия премиер Андрей Бабиш.  Чешкият таблоид \"Блеск\" излезе със заглавие \"Бойко Борисов се страхува, а Бабиш е в шок\".  След като изрежда подробно вече известните факти около сделката, сред които подробностите около купувача и обявената оставка на енергийния министър Теменужка Петкова, изданието обявява, че ЧЕЗ е станала \"двигател\" на българската политика.  \"Блеск\" припомня, че оставката на премиера Бойко Борисов през 2013 г. е свързана с недоволството заради високите цени на тока, като ЧЕЗ тогава е обвинена в това, че вреди на българските граждани. Изданието допълва изявлението на Борисов, в което той обяви, че има опит да бъде повторена ситуацията от 2013 г., но този път няма да има оставки. \"Българите отдавна подозират трите енергоразпределителни дружества в картел, заради което няма реална конкуренция на пазара\", обяснява още изданието. То цитира и изнтервю на чешкия премиер в оставка Андрей Бабиш, в което той обяснява, че бил в шок от сделката с ЧЕЗ, но нямало какво да направи, защото компанията не е на 100% държавна и прави каквото си иска - \"ЧЕЗ е държава в държавата\".  Едно от чешките издания, които постоянно следят ситуацията около сделката, е \"Лидове новини\", което е собственост на Бабиш.  Вестникът обяснява, че обществеността в България следи с напрежение развитието на сделката за продажбата на ЧЕЗ, страна по която е неизвестната и неясно финансираната българска фирма \"Инерком\". \"Това е ужасен маскарад\", обявяват български журналисти, които следят как постепенно чешката енергийна компания завладява политическата сцена в България, пише изданието. \"Лидове новини\" съобщава, че Бойко Борисов е обявил вчера публично намерението на държавата да поеме контролен пакет от дяловете в \"ЧЕЗ-България\", които ЧЕЗ ще продаде на \"Инерком\". По данни на \"Лидове новини\" българския премиер е споменал за това намерение пред чешкия си колега Андрей Бабиш по телефона още в сряда вечерта. В хода на общо петте телефонни разговора между двамата премиери Бабиш бил казал, че най-многото, което може да направи неговото правителство, е да съдейства за организирането на среща между държавната ЧЕЗ и \"Инерком\" с участието на българския кабинет. Остава основният въпрос защо ситуацията достигна такава критична фаза, пита вестникът. Чешката и българската страна са имали още преди няколко седмици информация за собствениците на \"Инерком\" и за начините за финансиране на важната сделка, но не са се намесили преди подписването на договора за продажба. Друг чешки вестник - деловият \"Хосподаржске новини\" - също изтъква факта, че в ситуацията около продажбата на дъщерната фирма на ЧЕЗ в България отново е настъпила промяна. Премиерът Борисов обяви вчера, че държавата може да изкупи дялове от електроразпределителното дружество - възможност, която досега той отхвърляше.  \r\n\"Имаме подписан договор, но ще видим какво ще ни предложи \"Инерком\"\", цитира вестникът Ладислав Кржиж, говорител на ЧЕЗ. При подписването на договора за покупко-продажба в петък българската компания е внесла в банка пет милиона евро (127 млн. чешки крони) невъзвръщаем депозит като гаранция, че ще плати договорената цена. Засега не е ясно какъв дял от бизнеса на \"ЧЕЗ-България\" иска да купи правителството в София, пише \"Хосподаржске новини\", цитирана от БТА. Бизнес изданието подчертава, че след подписването на договора преди седмица се е разразила политическа буря в България, като Борисов казал, че възприема всичко това като атака срещу себе си и своето правителство. ", "date": "2018.03.03", "title": "Сделката за ЧЕЗ в чешките медии: \"Борисов се страхува, а Бабиш е в шок\"\r\n"}
{"url": "http://www.bnews.bg/article/237962-tezhka_katastrofa_am_trakiya_posoka_burgas_e_zapushena", "text": "Временно движението по АМ \"Тракия\" при км 141, в посока Бургас, се осъществява само в активната лента поради транспортно произшествие, съобщиха от пресцентъра на Агенция \"Пътна инфраструктура\". От АПИ призовават шофьорите да се движат с повишено внимание и съобразена скорост. \r\n ", "date": "2018.03.03", "title": "ТЕЖКА КАТАСТРОФА!  АМ \"Тракия\"  посока Бургас е запушена "}
{"url": "http://www.bnews.bg/article/237963-gosho_ot_pochivka_se_gavri_s_fanki_video", "text": "Самодейният рапър Гошо от Почивка се изгаври с популярния музикант и промоутър Димитър Ковачев-Фънки. В своята най-нова песен варненецът, който живее в Испания, се подиграва с наднорменото тегло на своя лирически герой. Парчето е създадено в началото на годината и вече е доста популярно в интернет канала YouTube. \"Фънки ми е много смешен с вечната пура и големите дънки - разкри генезиса на песента Гошо от Почивка. - Не ми пука дали ще се разсърди. Всичко е майтап.\" Доста по-габаритният Фънки е сравнен с хипопотам в песента. Рапърът се обръща към Ковачев с думите \"хапваш като десетима, пиеш като цяла дружина\". Директните обиди се стоварват върху един от най-популярните водещи на музикални риалити формати в края на песента. \"Надуваш дънките с го*на, срамота\", реди Гошо от Почивка, който е възпял още Христо Стоичков, Димитър Бербатов, Григор Димитров и кечиста Александър Русев, но в много по-положителен тон. Фънки не беше чувал за парчето и реагира в типичния си стил. \"Изобщо не ме интересува - каза Ковачев пред в. \"България Днес\". - Моят свят е метълът. Не ползвам интернет. Има други неща, които ме вълнуват, като предстоящия концерт на Тото. Живея в друг свят. Проблемите на Бай Булгар са много далеч от мен. Не мисля каква е цената на сиренето и хляба. За мен е важно как да си изкарам гот и какво да изпуша. Ето сега се забавлявам с новата ми китара. Това е първият 10-струнен бас в България.\" Спокойствието на Фънки може да ескалира при евентуална среща на живо с Гошо от Почивка. Базираният в Малага рапър е готов да се счепка с рокаджията. \"Не се притеснявам изобщо. Аз съм по-луд от него\", сигурен е в своите сили Гошо от Почивка. Рапърът продължава да се издържа с писане на песни по поръчка. Той набира клиенти в своята фейсбук страница. \r\n ", "date": "2018.03.03", "title": "Гошо от Почивка се гаври с Фънки (ВИДЕО) \r\n\r\n"}
{"url": "http://www.bnews.bg/article/237961-tereza_mey_s_vazhna_informatsiya_za_brekzit_shte_ima_li_vtori_referendum", "text": "Британският премиер Тереза Мей отново категорично изключи възможността от провеждането на втори референдум по въпроса за излизането на Великобритания от Европейския съюз. „Втори референдум няма да има“, каза тя в интервю за вестник „Ди Велт“ и редица други европейски издания. „Британският народ взе решение да напусне ЕС. Ние ще направим това на 29 март 2019 г.“, увери Мей. \r\nОсъществяването на решението за Brexit, след резултатите от гласуването, е въпрос на доверие. „Смятам, че непременно трябва да уважим и осъществим това решение с оглед на доверието на обществото към политиците. Така смятам и мнозинството от депутатите“, посочи Мей. Официалните преговори между Лондон и Брюксел за условията, на които Великобритания ще излезе от ЕС, започнаха на 17 юни 2017 г. в белгийската столица. Година преди това 51,9% от жителите на Острова гласуваха на референдум против евроинтеграцията, припомня БГНЕС. Преговорите за Brexit трябва да продължат до ноември тази година, след което постигнатото споразумение трябва да бъде одобрено от Европейския и британския парламенти. Самият Brexit ще се състои на 29 март 2019 г., след което трябва да настъпи преходен период, продължаващ до 31 декември 2020 г. \r\n ", "date": "2018.03.03", "title": "Тереза Мей с важна информация за Брекзит! Ще има ли втори референдум?"}
{"url": "http://www.bnews.bg/article/237960-hilyadi_izkachiha_vrah_shipka_za_140_ta_godishnina_ot_osvobozhdenieto_na_balgariya", "text": "Хиляди българи и чуждестранни гости изкачиха връх Шипка, за да съпреживеят националния ни празник - 3 март. Началото на тържествените чествания на 140-та годишнина от Освобождението на България от турско робство започна с благодарствен молебен за загиналите бойци.  Той бе отслужен от българския патриарх Неофит и руския патриарх Кирил в храм-паметника \"Рождество Христово\" в град Шипка, община Казанлък. Премиерът Бойко Борисов благодари на потомците на чуждите бойци, участвали в Освобождението ни На тази дата - 3 март, трябва да се поклоним пред героите на българската свобода и нашето минало, заяви в словото си държавният глава Румен Радев. След 140 години трудно може някои да каже кои са български и кои са руски кости. От тези кости е изградена българската свобода, а също така руската и българската бойна слава, допълни той. Вие сте опълченци на историческата правда, която пазите да не бъде поругана и избягвана. \"Хекатомбата на връх Шипка извисява нашата свобода. Да живее България\", завърши изказването си президентът Румен Радев. \"140 години ни отделят от Шипченската епопея и войниците, жертвали живота си, не изчезват от народната памет\", каза руският патриарх. Той припомни думите на Христос, че няма по-голяма любов от тази към всички български и руски опълченци, жертвали живота си за извоюване на свободата. \"Да бъде вечна и свята тяхната памет\", каза патриарх Кирил. \"Датата 3 март винаги ще ни напомня за всички опълченци, дали живота си за свободата на България. Ще ни напомня за Васил Левски, за четата на Бенковски и за всички, които са участвали в паметните битки. Честит празник!\", пожела Стоянова. В тържествата на Шипка участват президентът Румен Радев, председателят на Народното събрание Цвета Караянчева, българският патриарх Неофит и руският патриарх Кирил, народни представители и кметът на община Казанлък Галина Стоянова.  ", "date": "2018.03.03", "title": "Хиляди изкачиха връх Шипка за 140-та годишнина от Освобождението на България\r\n"}
{"url": "http://www.bnews.bg/article/237951-cheshkiyat_premier_babish_nyama_da_pregovarya_s_batse_ne_shte_teatar", "text": "Чешкият премиер Андрей Бабиш е отрязал Бойко Борисов за закупуване на дялове от страна на българското правителство в електроразпределителното дружество.  Това става ясно от статия със заглавие  “Българите разиграха театър с ЧЕЗ”, публикувана в сайта на чешкия вестник \"Лидове новнини\". В нея се цитира Андрей Бабиш, който категорично заявява, че не възнамерява да води преговори. В сайта на в. Лидове новини в статия под заглавие “Българите разиграха театър с ЧЕЗ” най-накрая пише буквално: \r\nBabiš podle svých slov do vyjednávání nemíní zasahovat, jeho vláda by maximálně mohla pomoci zorganizovat jednání mezi ČEZ a Inercomem, potažmo bulharským kabinetem. \r\nПревод: \r\n“Бабиш заяви, че не възнамерява да води преговори, правителството би могло най-много да помогне да се организират преговори между ЧЕЗ и Inercom, с участие (терминът е “разширени”) с българския кабинет.” Голям цирк!  \r\nБаце няма подкрепа от никого. Само Цецо, и той един разстроен, смачкан, тъжен! \r\nИ няма с кого да преговаря, освен с кака Гинка от Стамболийски.  \r\nАми тогаз какви ще ги дъвчи в Прага?  \r\nЕй го дей Пазарджик, 10 минути с Фалкона! Тази новина взриви социалните мрежи, вълна от коментари заля профила на професора. Ето и някои от тях, без редакторска намеса: Сега вече ще си проличи кой мъти водата на Блатото на вечното ЗЛОВОНИЕ.  \r\nЧехите финализираха. И добре направиха. Искат си парите и толкова. \r\nВрътката може да стане по един начин. \r\nБанките кредитори на Гинка, при желанието разбира се на самата ьак Гинка, да продадат на българската държава над 50% за да имат пълен контрол , както се изрази Борисов.  \r\nА ако Борисов не стои зад сделката, а стои само неговата некадърност, то стоят чужди интереси. Тогава Гинка няма да се съгласи, тоест те няма да се сътласят.  \r\nЯсно бе, че този, които е съставил схемата иска 100% печалба и контрол чрез Гинка.  \r\nСега ще се задоволи с по-малко от половината. ( без данъците, разбира се ). \r\nДругия начин е разваляне на сделката, който аз не познавам договора и със сигурност е по-добре да не се разваля. \r\nТретия вариант Гинка да си управлява 100% ЕООД -то. \r\nПри него се гласете за избори и за много, много други неща...  Аз ли нещо не разбрах? Защо Гинка вчера замина за Прага да преговаря с продавача, след като също вчера сделката беше финализирана?...  ", "date": "2018.03.03", "title": "ЧЕШКИЯТ ПРЕМИЕР БАБИШ НЯМА ДА ПРЕГОВАРЯ С БАЦЕ, НЕ ЩЕ ТЕАТЪР!"}
{"url": "http://www.bnews.bg/article/237948-zhurnalisti_izrignaha_otkade_ginka_ni_ima_lichnite_meyli_koy_darzhaven_prestsentar_go_igrae_lichen_pr", "text": "След „прет-а-порте“-то при министър –председателя, Гинка Върбакова започна да изпраща прес-съобщения до медиите. Журналисти възроптаха в социалната мрежа Фейсбук, че незнайно как фирмата на Гинка се е добрала до техните имейли. Лияна Панделиева също зададе знакови въпроси на профила си във Фейсбук кой държавно-партиен пресцентър е представил пълния „пакет“ от имейли на журналисти на Гинка: „Искам да знам от къде Гинка Върбакова разполага с личния ми имейл адрес на който ми е изпратила своето лично обяснение, подписано с нейното име и обещание, че остава на разположение, за това как е придобила ЧЕЗ? Накратко: КОЙ пресцентър го играе личен ПР на Гинка Върбакова и й е предоставил огромна преслиста, за да може възможно най-голям брой журналисти да получат изявлението? КОЕ ведомство безгрижно реши да ме спами от името на Гинка Върбакова?“ Днес Гинка отново затрупа предоставените и журналистически имейли със съобщение, че щяла да ходи в Чехия до края на идващата седмица и щяла да ни уведоми що ще свърши там. И ни честити 3 март с благодарност „за БЪДЕЩОТО коректно“ отразяване на съобщенията и. Източник: АФЕРА", "date": "2018.03.03", "title": "ЖУРНАЛИСТИ ИЗРИГНАХА! Откъде Гинка ни има личните мейли, кой държавен пресцентър го играе личен ПР?"}
{"url": "http://www.bnews.bg/article/237952-brutalna_katastrofa_tir_izgubi_upravlenie_na_patya_ruse_byala", "text": "Камионът е изгубил управление заради несъобразена скорост и заледен участък и се е завъртял на платното. Спрял е буквално на метър от жп линията, преди да падне върху релсите. Двамата шофьори са пострадали леко, предаде БГНЕС. . Тирът е бил натоварен с безалкохолни и е пътувал от Дунав мост към Солун. При катастрофата по чудо не е имало други автомобили в насрещното платно. Късмет е също, че тирът се е разминал с удар в стълб от жп мрежата, което щеше да прекъсне трафика на влаковете. Шофьорите показаха икона на Иисус Христос, който според тях ги е закрилял в този инцидент. Заради катастрофата се наложи представители на железниците да сигнализират на място преминаващите влакове, за да намалят скоростта. Движението се осъществява в една лента, като се регулира от екипи на Пътна полиция. Рано сутринта е бил направен опит да се издърпа тирът, но безуспешно. По-късно през деня ще се опита отново да бъде отстранен и пътят да бъде освободен изцяло за движение. След снощната поледица, която затвори за два часа и половина всички пътища в областта, обстановката в Русенско се нормализира. През цялата нощ машини на снегопочистващите фирми опесъчаваха основните артерии в региона. Образували са се и големи опашки от камиони в района на Дунав мост по пътя за Силистра, а придвижването им към граничния пункт се осъществява с помощта на екипи на Гранична полиция.  \r\n ", "date": "2018.03.03", "title": "БРУТАЛНА КАТАСТРОФА! ТИР изгуби управление на пътя Русе-Бяла"}
{"url": "http://www.bnews.bg/article/237953-prezidentat_na_shipka_tuk_lezhat_mnogo_kosti_s_koito_e_sagradeno_skeleto_na_balgarskata_svoboda", "text": "Събрали сме днес на този див и чувтовен връх, за да се преклоним пред героите на българската свобода и да почетем нашата свобода. Тук лежат много кости. След 140 години трудно някой ще каже кои са български и кои са руски. С тези кости обаче е съградено скелето на българската свобода и българо-руската военна дружба. Това каза в тържествената си реч по повод 140 години от освобождението на България на връх Шипка президентът Румен Радев. \"Скъпи сънародници, вие бяхте тук, дори когато политиците ги нямаше. С вашето присъствие вие скрепявате българо-руската дружба. Вие сте опълченците, които не допускате тази дружба да бъде поругана. Вечна памет на загиналите! Вечна памет на войните осовбодители! Да живее България!, завърши Радев. \r\n ", "date": "2018.03.03", "title": "Президентът на Шипка: Тук лежат много кости, с които е съградено скелето на българската свобода \r\n\r\n"}
{"url": "http://www.bnews.bg/article/237958-vizhte_na_koe_myasto_se_klasira_v_ispaniya_nay_dobrata_ni_snoubordistka", "text": "Сноубордистката ни Александра Жекова завърши пета в Ла Молина, Испания участието си на Световна купа по бордъркрос. Българката спечели малкия финал. Победител в състезанието стана чехкинята Ева Самкова .", "date": "2018.03.03", "title": "Вижте на кое място се класира в Испания най-добрата ни сноубордистка"}
{"url": "http://www.bnews.bg/article/237925-emil_cholakov_krie_pomashki_koren_lazhe_che_e_ot_gotse_delchev", "text": "Емил Чолаков пазел в тайна факта, че семейството му е с помашки корен, доверяват негови земляци от Гоце Делчев. След възродителния процес родителите на синоптика решили да запазят българските си имена. Голяма част от роднините и братовчедите на Емо от по-далечна линия и сега носели характерни за мюсюлманските страни имена. Всъщност Чолаков имал и друг комплекс, който лъжливо прикривал пред колегите си в телевизията. Навсякъде синоптикът разказвал, че е роден и е живял в Гоце Делчев, но всъщност родното му място било близкото село Лъжница, писа „Ретро“. Родителите му Тома и Диляна били съвсем обикновени хора, вече пенсионери. Баща му навремето завършил биология и химия в Пловдив, а в момента се препитавал с пчеларство. Емо пък всъщност бил дипломиран учител по физика и в момента кара докторантура в същата специалност.   Стажът му като даскал секнал през 2003 г., когато дошъл да работи в София. Преди да иде на кастинг в Би Ти Ви, Емо бил шивач във фабрика за мъжки костюми.", "date": "2018.03.03", "title": "Емил Чолаков крие помашки корен, лъже, че е от Гоце Делчев"}
{"url": "http://www.bnews.bg/article/237955-patriarh_neofit_zalogat_na_svobodata_e_da_ne_zamenyame_pravoslavnata_vyara_s_dushepagubni_ucheniya", "text": "В храм паметника \"Рождество Христово\" в Шипка българският патриарх Неофит и руският патриарх Кирил отслужиха благодарствен молебен по повод 140-годишнината от Освобождението на България, предаде БГНЕС. Залогът на нашата истинска свобода е в това да не заменяме никога православната вяра със съмнителни и душепагубни учения и влияния. Това каза българският патриарх Неофит по време на благодарствения молебен. \r\nРадост, гордост и благодарност владеят сърцата ни в този празничен Трети март, когато цяла България чества 140-ата годишнина от своето Освобождение - радост от свободата, в която вече 140 години живеем, гордост, извикана от героичните събития, които си припомняме днес и благодарност към Бога, и към нашите освободители, които пожертваха живота си заради нас, за да може отново българският народ да може да гради сам своите съдбини. Този храм, в който се намираме днес, остава и до днес един от паметниците на нашата българо-руска служба и на нашето православно единствено. Този храм, в основите на който лежат костите на хиляди български и руски воини, отдали живота си за свободата, ще продължава да ни напомня за чутовния подвиг на братска Русия и за онази любов, която нейните синове ни засвидетелстват. Затова нека в този паметен за всички нас ден и в памет на героите да съгряваме сърцата си с онази божествена любов, която, по думите Му, е свръзка на съвършенство. Нека никога да не забравяме стореното от нас и от нашите православни братя, да пазим като най-скъпоценно съкровище нашата православна вяра, и да не заменяме никога нейните вечни и непреходни истини със съмнителни, а често и с явни душепагубни учения и влияния. В това е залогът на нашата истинска свобода, заяви патриарх Неофит. \r\n ", "date": "2018.03.03", "title": "Патриарх Неофит: Залогът на свободата е да не заменяме православната вяра с душепагубни учения "}
{"url": "http://www.bnews.bg/article/237957-vizhte_kolko_pari_e_imalo_vav_vzriveniya_bankomat_v_sofiya", "text": "Във взривения в София банкомат имало 17 хиляди лева, съобщи Нова. Парите обаче не са открити в задържаните мъже. Припомняме, вчера, 2 март, взломаджии взривиха банкомат в столичния квартал \"Илиянци\". След гонка с полицията бяха заловени петима души - Иван Янински - Шумахера, Юлиян Ценев - Байката, Николай Анев - Лъвчето, Росен Цветков - Ръкспина и Пламен Попов. В задържаните са открити малки суми пари. За сега мъжете ще останат в ареста за срок до 72 часа. Мъжете са известни на полицията като автокрадци. Те имат богато криминално минало. Предполага се, че групата е действала на територията на страната от 7 месеца.", "date": "2018.03.03", "title": "Вижте колко пари е имало във взривения банкомат в София!"}
{"url": "http://www.bnews.bg/article/237956-izvanredno_stana_yasno_koy_e_ubietsat_na_zhoro_plaha_ot_plovdiv", "text": "Рентгенологът д-р Георги Димитров от Пловдив е арестуван за 24 часа във връзка с убийството на Жоро Плъха.  Лекарят, който се слави сред съседите си като особено агресивен и избухлив, спипал миналата нощ в дома си Плъха да краде. Апартаментът на доктора се намира до Областна управа, където стана зверството. Д-р Димитров е погнал още в апартамента си Жоро Плъха. Сбил се е с него. Ромът е избягал навън, а лекарят го е преследвал. Плъха извадил нож, но той е бил избит от ръцете му от медика. Ръкопашната схватка е продължила и под прозореца на областния управител. След това д-р Димитров и е застрелял с 1 куршум в областта на сърцето крадеца. Днес медикът ще се сдобие с обвинение за предумишлено убийство. Източник: Блиц \r\n ", "date": "2018.03.03", "title": "ИЗВЪНРЕДНО! Стана ясно кой е убиецът на Жоро Плъха от Пловдив"}
{"url": "http://www.bnews.bg/article/237954-spusnaha_70_metrov_tribagrenik_ot_skalite_nad_gara_bov_po_sluchay_treti_mart", "text": "За пета поредна година жителите на гара Бов отбелязват националния празник със спускане на огромен трикольор от скалите над гарата. Спускането на знамето от скалата извършиха алпинистите Никола Леваков, Емил Ангелов, Бисер Ангелов, Самер Афиф Ажур, Тако Младенов с помощта на Евгени Сакалов, Vikitex и Сдружение \"Пазители на Българщината\".  \r\nТази година по случай 140-тата годишнина от Освобождението на България бяха изработени 140 знаме за жителите и гостите на Бов, като средствата от продажбата на знамената ще бъдат предоставени за болно дете. Kампанията под надслов \"Да помогнем на Бобчо\" е за набиране на средства за вливане на стволови клетки на Бобчо в Турция. Освен чрез закупуване на знамена, присъстващите се включват в набирането на средства и чрез изпращане на СМС-и на номер 17777 с текст DMS BOJIDAR. \r\n ", "date": "2018.03.03", "title": "Спуснаха 70-метров трибагреник от скалите над гара Бов по случай Трети март  "}
{"url": "http://www.bnews.bg/article/237943-treti_mart_e_chestit_praznik_balgari", "text": "\r\nНа 3 март през 1878 г. е подписан Санстефанският мирен договор между Русия и Османската империя, с което се слага краят на Руско-турската война от 1877- 1878 г. Датата 3 март слага начало на Третата българска държава. \r\nСанстефанският мирен договор е подписан в градчето Сан Стефано (дн. Йешилкьой) от граф Н. Игнатиев и Ал. Нелюдов от руска страна, и Сафет паша и Садулах бей - от турска. Договорът е предварителен и подлежи на одобрението на останалите Велики сили. Постановленията за България се съдържат в членовете от 6 до 11 и в член 19. \r\nСъгласно тях България се учредява като автономна, но васална държава с граници, които обхващат с малки изключения почти всички земи в европейската част на Турция, населени с българи. Общата й площ възлиза на повече от 170 хил. кв. км. \r\nТя има редица права, включително и да иска признаване и от други страни извън подписалите Санстефанския мирен договор, както и правото на международни търговски отношения и на търговски представителства; да сключва търговски, финансови и административно-правни договори със съгласието и одобрението на сюзерена Турция или на попечителя Русия по време на преходния период, както и да има собствена войска и полиция. \r\nЗа първи път Трети март се чества през 1880 г. - две години след Освобождението - като Ден на възшествието на престола на император Александър Втори. Две години по-късно - през 1882 г., Държавният съвет приема \"Списък на неприсъствените дни в Българското Княжество\". В него за първи път е записано, че денят 19 февруари се чества като ден на \"Заключаването на С. Стефанский договор\".[Безплатен вход и снимка с Горнооряховското знаме предоставя на 3 март Историческият музей]Неупоменаването на император Александър Втори се обяснява с факта, че през 1881 г. той е убит и е наследен от неговия син Александър Александрович. Съгласно Указ 78 от 31 декември 1887 г. се одобрява списък на неприсъствените дни в България. В него денят 19 февруари се отбелязва като ден на \"Освобождението на България\". \r\nПрез 1911 г. е приет нов Закон за празниците и неделната почивка, но и в него 19 февруари продължава да фигурира като ден на \"Освобождението на България\". Този закон остава до октомври 1951 г., когато официално е отменен от Кодекса на труда. \r\nС въвеждането на Григорианския календар през 1916 г. събитията от 19-ти и 20-ти век се преизчисляват, като към датата съответно се прибавят 12 дни за 19-ти в. и 13 дни - за 20-ти век. Денят 19 февруари 1878 г. стар стил, става 3 март по нов стил. За първи път по новия стил 3 март е честван през 1917 година. \r\nТрети март се отбелязва като празник до 1949 г. През 1950 г. съгласно постановление на Министерския съвет за определяне на неприсъствените дни през календарната 1950 г. 3 март за първи път не е включен в списъка на неприсъствените дни. \r\nЕднократно като официален празник денят е отбелязан през 1978 г. по повод на 100-годишнината от Освобождението. Десет години по-късно по решение на Юлския пленум (1987 г.) на ЦК на БКП и на Министерския съвет 3 март е възстановен като официален празник. С решение на Държавния съвет от 27 февруари 1990 г. и на Народното събрание от 5 март с.г. датата е обявена за национален празник.", "date": "2018.03.03", "title": "ТРЕТИ МАРТ Е! Честит празник, българи! "}
{"url": "http://www.bnews.bg/article/237950-gugal_se_podigra_brutalno_s_natsionalniya_ni_praznik", "text": "Технологичният гигант Гугъл сътвори огромен граф, свързан с националния празник на България - 3-ти март. Търсачката отбеляза с хубаво лого празника, но при клик, место информация за историческата дата, дава подробности за женския празник - 8-ми март.", "date": "2018.03.03", "title": "ГУГЪЛ СЕ ПОДИГРА БРУТАЛНО С НАЦИОНАЛНИЯ НИ ПРАЗНИК! "}
{"url": "http://www.bnews.bg/article/237946-mega_skandal_sudzhukat_ofitsialno_stava_natsionalen_hranitelen_simvol_na_rodinata_kiseloto_mlyako_veche_ne_e_balgarski_patent", "text": "Популярни български марки кисело мляко, кашкавал, лютеница, сирене остават извън европейския регистър. За сметка на това обаче суджукът официално става национален хранителен символ на Родината. Освен горнооряховският суджук и розовото масло, български ще останат и \"Пастърма говежда\", \"Филе Елена\", \"Луканка Панагюрска\", \"Роле Трапезица\" и \"Кайсерован врат Тракия\".  По този повод възмутен евродепутатът Николай Бареков направи коментар в личния си профил във \"Фейсбук\" *публикуваме без редакторска намеса   ", "date": "2018.03.03", "title": "МЕГА СКАНДАЛ! Суджукът официално става национален хранителен символ на Родината, киселото мляко вече не е български патент "}
{"url": "http://www.bnews.bg/article/237945-izvesten_profesor_s_unishtozhavasht_komentar_napravi_karakachanov_na_puh_i_prah", "text": "Известният доктор и професор по социална психология Петър Иванов направи брутален коментар по адрес на вицепремиера Красимир Каракачнов. Със завиден сарказъм той очерта образа на бившия агент на ДС. Поводът за този коментар е участието на Каракачанов снощи в предаването \"Панорама\" по БНТ, където патриота изговори за пореден път куп лъжи.  Публикуваме без редакторска намеса:  ", "date": "2018.03.03", "title": "ИЗВЕСТЕН ПРОФЕСОР С УНИЩОЖАВАЩ КОМЕНТАР! Направи Каракачанов на пух и прах  "}
{"url": "http://www.bnews.bg/article/237942-vremeto_dazhd_snyag_i_poleditsi", "text": "В сутрешните часове ще преобладава облачно време и на много места все още ще има валежи от дъжд, в Северна България дъждът ще се примесва със сняг. Това съобщи за Агенция \"Фокус\" Мартин Славчев, дежурен синоптик в Националния институт по метеорология и хидрология (НИМХ) към Българската академия на науките (БАН). Ще има условия за образуване на поледици и заледявания. Минималните температури ще са от минус 5 - минус 2° на много места в северните райони от страната до 0 – 5° в южните и по Черноморието. По-късно през деня преваляванията ще спират и облачността ще се разкъсва и намалява. Ще духа слаб, в Дунавската равнина – до умерен вятър от запад-северозапад. Температурите ще са в широки граници от 3 – 7° в Северна до 8 – 13° на места в Южна България. Преди обяд по Черноморието ще бъде предимно облачно и с превалявания от дъжд. След обяд валежите ще спират и облачността ще се разкъсва и намалява. Максималните температури ще са между 1° и 6°, близки до температурата на морската вода. Вълнението на морето ще е 2 -3 бала. Над планините ще бъде предимно облачно и ветровито. Ще духа умерен, по високите и открити части и силен вятър от запад-северозапад. Преди обяд ще има превалявания от сняг, под около 1700 метра валежите ще са от дъжд. Максималната температура на височина 1200 метра ще е около 6°, на 2000 метра - около 0°. \r\nАтмосферното налягане ще се понижи и ще е по-ниско от средното за месеца. \r\nВ неделя времето ще се задържи предимно облачно, на много места с валежи, предимно от дъжд.", "date": "2018.03.03", "title": "ВРЕМЕТО: Дъжд, сняг и поледици"}
{"url": "http://www.bnews.bg/article/237947-nechuvana_naglost_gincheto_obyavi_che_shte_pravi_darzhavata_svoy_sadruzhnik_i_chestiti_treti_mart_na_balgarskiya_narod", "text": "Придобилата широка популярност последните дни Гънка Върбакова счупи нагломера. В разпространено до медии съобщението бизнесдамата от Пазарджик обяви, че ще прави държавата съдружник като закупи дялове в „ЧЕЗ България”. Лично тя щяла да води преговори за това. На края на обръщението си тази, която унизи интелекта на нацията, заедно със своите господари, честити на българския народ трети март.  \r\n ", "date": "2018.03.03", "title": "НЕЧУВАНА НАГЛОСТ! Гинчето обяви, че ще прави държавата свой съдружник и честити трети март на българския народ "}
{"url": "http://www.bnews.bg/article/237944-ekshan_v_stolitsata_banditi_vzriviha_bankomat_politsiyata_gi_zalovi_veche_sa_izvestni_imenata_im", "text": "Най-оборотните автокрадци взривиха банкомат и влязоха в бясна гонка с полицията, която продължи над 60 километра от София до Ихтиман. Задържани са  Иван Янински, известен с прякора Шумахера, аверът му Юлиян Ценев – Байката, както и Николай Анев – Лъвчето. Освен тях арестувани са и Росен Цветков – Ръкспина и Пламен Попов, пише „Телеграф“. Екшънът започнал малко след 5 часа сутринта вчера. От спецотряд „Кобра“ имали предварителна информация за готвено нападение над банкомат в столичния кв. „Илиянци“. Щом бандитите взривили устройството, разбрали, че им се готви капан. Причината била, че банкнотите били оцветени. При експлозията пръски боя оцветили дрехите на престъпниците. Без да вземат плячката, която била от едва 17 хил. Лева, хукнали да бягат. Полицаите през това време причакали извършителите на престъплението. Те обаче били подготвени за всяка ситуация. Петимата се метнали в лек автомобил и тръгнали в посока Ихтиман с бясна скорост. Зад волана на личната си кола бил Шумахера. Лъвчето имал вила в Ихтиман и целта била да стигнат до нея след обира. След над 60 км преследване, малко преди да стигнат, автокрадците били спипани. Ченгетата от „Кобра“ ги натръшкали по очи в снега. Часове по-късно Шумахера, Байката, Лъвчето, Ръкспина и Попов били отведени в ареста. \r\n ", "date": "2018.03.03", "title": "ЕКШЪН В СТОЛИЦАТА! Бандити взривиха банкомат, полицията ги залови! Вече са известни имената им"}
