{"url": "http://www.bnews.bg/article/242022-intsident_dete_i_trima_vazrastni_postradaha_pri_verizhna_katastrofa_vav_varna", "text": "\n Две жени, един мъж и седемгодишно дете са пострадалите във верижната катастрофа, станала този следобед на кръстовището на булевардите „Сливница“ и „Христо Смирненски“ във Варна, предаде агенция „Фокус“, като се позова на директора на Центъра за спешна медицинска помощ в града д-р Мая Рашева. \r\n\r\n По думите й всички пострадали са отведени в болница „Света Анна“ в сравнително добро общо състояние, без опасност за живота. \r\n\r\n Екипи на полицията все още работят по установяване на причините за катастрофата, съобщава говорителят на Областната дирекция на МВР Ивана Милева. По думите й районът остава блокиран от блъснатите автомобили и преминаването в този момент е невъзможно. Тя призова шофьорите да избират обходни маршрути. \r\n\r\n Засега няма данни за други пострадали. Не е сигурно дали няма щети и по други автомобили в района на катастрофата. \r\n \n\t\t\t\t\t\t", "date": "2018.05.15", "title": "ИНЦИДЕНТ! Дете и трима възрастни пострадаха при верижна катастрофа във Варна "}
{"url": "http://www.bnews.bg/article/242006-48_godishna_lelka_prevarna_ivo_arakov_v_mazh_sled_godini_neshtastna_lyubov", "text": "\n Кротналият се в телевизионното шоу „Мармалад” актьор Иво Аръков напоследък е с изцяло променен външен вид. Левентът от Белослав заряза ексцентричните дрехи и прически и се движи гладко избръснат и подстриган досущ като млад бизнесмен. Завоят се дължи на новата му любовна тръпка – 48-годишна столична юристка, писа „Таблоид“. \r\n\r\n Попрецъфтялата дама се запознала с бившето гадже на Мика Стоичкова преди 3 месеца, а ролята на сватовница изиграла колежката на Иво от Би Ти Ви Радост Драганова. Синеоката водеща карала преди две десетилетия стаж в кантората на по-възрастната дама и двете останали дружки до днес. Новата тръпка на Аръков е нотариус в столичния квартал „Младост” и разполага със завидни финансови средства. Двете й пораснали дъщери са студентки в Англия, тя дори разполага с личен шофьор и живее в просторен апартамент на седемцифрена стойност в близост до сградата на БНТ. \r\n\r\n Разбира се, забежката на Аръков не е останала незабелязана от колегите му в Би Ти Ви. Телевизионерите без никакви притеснения го наричат в лицето Еманюел, по алюзия с френския президент Макрон, чиято съпруга е четвърт век по-възрастна от него. Иво яростно защитавал избора си и твърдял, че е много по-добре да си с улегнала жена, отколкото с някоя 20-ина годишна палавница, която няма представа какво ще иска на следващия ден. Актьорът изтъквал фиаското в отношенията си с дъщерята на Христо Стоичков като основен аргумент да се насочи към по-сбръчкана плът. \r\n\r\n Злите езици шушукат, че Аръков е не само любовник, но и момче за всичко на опитната юристка – готви й, грижи се за автомобила и гардероба й. Приятели на Иво обаче твърдят, че отношението му към лелята не се дължи на меркантилност. Чувствителният актьор винаги се хвърлял във връзките си със страхотен ентусиазъм и себераздаване и по тази причина често си пател. \r\n\r\n Иначе Аръков напоследък блести и в сериала „Скъпи наследници”. Екранният му герой Калин е дясната ръка на Георги, който пък се играе от колегата му Михаил Билалов. Двамата измислят план, чрез който да успеят да се доберат до най-апетитните места в Бели Вит и така да натрупат състояние.  \r\n \n\t\t\t\t\t\t", "date": "2018.05.15", "title": "48-годишна лелка превърна Иво Аръков в мъж след години нещастна любов"}
{"url": "http://www.bnews.bg/article/242016-boni_gotvi_golyama_iznenada_na_dashterya_si", "text": "\n Фолкпевицата Бони призна, че дъщеря й мечтае да застане рамо до рамо на музикалната сцена с любимия си изпълнител Криско. „Обещала съм й го и ще го изпълня, ако го заслужи“, казва гордата майка. 15-годишната Михаела учи в търговско-банковата гимназия, но от малка проявявала афинитет към пеенето. Това е и причината Бони вече да планира да й подари музикален видеоклип за завършването на средното й образование, пише \"Монитор\". „С годините разбрах, че много трудно вече мога да се доверя на мъж. В началото всички се радват, че сама си изкарвам парите, но после искат да ме пречупят. Имах една връзка, в която получавах жестове на внимание, но постоянно ми бяха натяквани. Когато аз се раздавам за някого, никога не изтъквам това. Случвало се е дори да поставя кариерата си на заден план и после съм се убеждавала, че това не се е оценявало“, заявява изпълнителката на „Заведи ме там“ относно опита й на любовния фронт. \r\n  \r\n \n\t\t\t\t\t\t", "date": "2018.05.15", "title": "Бони готви голяма изненада на дъщеря си"}
{"url": "http://www.bnews.bg/article/242021-belgiya_privika_izraelskiya_poslanik_zaradi_gaza", "text": "\n Белгия настоя ООН да проведе разследване за насилието в Газа и извика израелския посланик в страната във външното си министерство за разговори. Това се случи, след като посланика описа всички палестински жертви, като „терористи”, съобщава БГНЕС. \r\n\r\n Белгийският външен министър заяви, че е привикал Симона Франкел заради нейните изказвания. В същото време министър-председателят на страната Шарл Мишел заяви, че „ние искаме международно разследване, водено от ООН”. Също така Кувейт възнамерява да разпространи проекторезолюция на ООН за защита н \r\n\r\n Мансур ал-Отаиби заяви, че проекторезолюцията ще бъде разпространен „най-вероятно утре” и ще бъде създадена да защити палестинските цивилни граждани и да „осигури международна закрила за цивилните”. Той говори малко преди Съвета по сигурността да открие извънредна среща, за да обсъди насилието, при което 60 палестинци загубиха живота си. Заседанието бе открито с минута мълчание в памет на загиналите. \r\n\r\n „Цикълът на насилие в Газа трябва да спре”, заяви Николай Младенов, специалният координатор на ООН за мирните процеси в Близкия изток, пред Съвета по сигурността. „А ако не, то конфликтът ще нарасне и ще завлече всички други в региона в други смъртоносни сблъсъци”, допълни той пред съвета, чрез видео връзка от Йерусалим.По време на същата извънредна среща американският посланик в ООН заяви, че съюзника им Израел е действал сдържано срещу провокацията от страна на „Хамас”. \r\n\r\n Нито една страна в тази стая не може да действа по-сдържано от колкото Израел действа”, заяви Ники Хeйли. \r\n\r\n „Всъщност фактите показват, че повечето страни тук ще бъдат доста по-малко сдържани”, допълни тя. \r\n \n\t\t\t\t\t\t", "date": "2018.05.15", "title": "Белгия привика израелския посланик заради Газа"}
{"url": "http://www.bnews.bg/article/242020-izdirvaneto_na_boyan_petrov_shte_prodalzhi_i_utre", "text": "\n Издирването на Боян Петров в подножието на връх Шиша Пангма в Хималаите не е приключило. Операцията ще  продължи и утре. Днес китайските спасители са претърсили за следи от алпиниста в района на лагер 1, но отново не са открили нищо. \r\n\r\n Единствената потвърдена следа от Боян до момента е негов инсулин в района на последния лагер преди върха – номер 3. Пак там спасителите са открили част от екипировка и оборудване, но все още не е доказано, че са на алпиниста. \r\n\r\n Издирването на Боян Петров в подножието на връх Шиша Пангма в Хималаите не е приключило. Операцията ще  продължи и утре. Днес китайските спасители са претърсили за следи от алпиниста в района на лагер 1, но отново не са открили нищо. \r\n\r\n Единствената потвърдена следа от Боян до момента е негов инсулин в района на последния лагер преди върха – номер 3. Пак там спасителите са открили част от екипировка и оборудване, но все още не е доказано, че са на алпиниста. \r\n\r\n Откриха инсулина на Боян Петров в района на Лагер 3 (ОБЗОР) \r\n\r\n „Утрешния ден продължаваме, защото утре денят ще е много хубав, ще е ясно и един допълнителен оглед на планината винаги е плюс”, каза Кирил Петков, който е част от спасителния екип. „Продължава да се обследва територията между базовия лагер и лагер 1. Използва се всеки възможен последен вариант да се търси в места, където не сме гледали досега”, подчерта той. \r\n\r\n И днес хеликоптери са били в готовност да облетят района за още следи, но времето отново не го е позволило. Това съобщиха от спасителния екип на страницата си във „Фейсбук”. \r\n\r\n Пред Антон Хекимян в предаването „Тази сутрин” по bTV жената до алпиниста Радослава Ненова, разказа, че с Боян не са си взели „сбогом”. \r\n\r\n Издирването на Боян Петров в подножието на връх Шиша Пангма в Хималаите не е приключило. Операцията ще  продължи и утре. Днес китайските спасители са претърсили за следи от алпиниста в района на лагер 1, но отново не са открили нищо. \r\n\r\n Единствената потвърдена следа от Боян до момента е негов инсулин в района на последния лагер преди върха – номер 3. Пак там спасителите са открили част от екипировка и оборудване, но все още не е доказано, че са на алпиниста. \r\n\r\n Откриха инсулина на Боян Петров в района на Лагер 3 (ОБЗОР) \r\n\r\n „Утрешния ден продължаваме, защото утре денят ще е много хубав, ще е ясно и един допълнителен оглед на планината винаги е плюс”, каза Кирил Петков, който е част от спасителния екип. „Продължава да се обследва територията между базовия лагер и лагер 1. Използва се всеки възможен последен вариант да се търси в места, където не сме гледали досега”, подчерта той. \r\n\r\n Play Video \r\n\r\n И днес хеликоптери са били в готовност да облетят района за още следи, но времето отново не го е позволило. Това съобщиха от спасителния екип на страницата си във „Фейсбук”. \r\n\r\n Пред Антон Хекимян в предаването „Тази сутрин” по bTV жената до алпиниста Радослава Ненова, разказа, че с Боян не са си взели „сбогом”. \r\n\r\n Радослава Ненова: Планината искаше Боян за себе си, аз – за мен \r\n\r\n „Знам, че е голям риск в планината, но никога не се сбогувам с него, все едно няма да се видим”, посочи тя.  \r\nРадослава предполага, че мъжът ѝ може първоначално да се е скрил, докато отмине бурята или да е пропаднал в цепнатина. „За мен това беше битка с планината – тя го искаше за себе си, а аз – за мен. И не спирахме да се надиграваме. Не мисля, че се е страхувал. На нас ни изглеждаше рисково и опасно, но той там си беше щастлив”, каза още Радослава. \r\n\r\n Боян Петров беше забелязан за последно от базовия лагер на 3 май в опит да атакува върха. \r\n \n\t\t\t\t\t\t", "date": "2018.05.15", "title": "Издирването на Боян Петров ще продължи и утре"}
{"url": "http://www.bnews.bg/article/242024-namushkaniyat_v_troley_v_sofiya_mladezh_e_abiturient_tazi_godina", "text": "\n 17-годишният Борислав Великов, който в понеделник вечерта беше намушкан с нож, докато пътува в тролей в София, тази година е абитуриент. \r\n\r\n Борислав учи в спортното училище на ЦСКА и тренира активно. \r\n\r\n На 21 май трябва да се яви на матура, а на 26 май е балът му. Това разказаха родителите на момчето пред NOVA. \r\n\r\n Момчето обаче в момента е в „Пирогов”, без опасност за живота, но с рана в гърдите. Късно снощи е опериран. \r\n\r\n Пред NOVA Борислав разказа, че го боли мястото, където беше намушкан. \r\n\r\n Младежът беше нападнат, след като направил забележка на група момчета да не плюят семки по пода на тролейбуса. 33-годишният нападател е бил видимо неадекватен. Той е задържан. Има регистрации в полицията за притежание на наркотици. \r\n \n\t\t\t\t\t\t", "date": "2018.05.15", "title": "Намушканият в тролей в София младеж е абитуриент тази година"}
{"url": "http://www.bnews.bg/article/242005-ariana_grande_i_mak_milar_skasaha", "text": "\n Ариана Гранде и Мак Милър обявиха края на връзката си, но източници близки до двамата съобщиха за TMZ, че те ще останат \"най-близки\" приятели. Ариана и Мак без шум са прекъснали романтичните си отношения, тъй като работните им графици са станали твърде натоварени. Източниците съобщиха, че бившата двойка все още се обича много и това ще продължи, но… като близки приятели, пише actualno.com. Ариана публично обяви връзката си с Мак през септември 2016 г. Той беше до нея и по време на трагедията при бомбения атентат в Манчестър. Преди по-малко от месец Милър изрази възхищението си от певицата в Twitter, когато тя пусна първата си нова песен след бомбардировките \"No Tears Left to Cry\". Песента е от предстоящия й албум \"Sweetener\", който ще излезе през юли. \r\n  \r\n \n\t\t\t\t\t\t", "date": "2018.05.15", "title": " Ариана Гранде и Мак Милър скъсаха "}
{"url": "http://www.bnews.bg/article/242002-nikol_shertsinger_se_poyavi_kato_bulka_v_kan", "text": "\n Никол Шерцингер събра погледите на червения килим на Лазурния бряг, след като се появи във впечатляваща бяла рокля на прожекцията на новия филм на режисьора Спайк Лий. \r\n\r\n Много от звездите вече се появиха със зашеметяващи тоалети на 71-ия филмов фестивал в Кан. Дойде редът на половинката на Григор Димитров да накара фотографите да насочат обективите си към нея. \r\n\r\n 39-годишната звезда бе избрала дълга бяла рокля, която напомняше на булчинска, но придаваше на Никол лебедова грациозност. Тоалетът на ливанския моден бранд Ashi Studio контрастираше чудесно със смуглата кожа на Шерцингер. Той бе аранжиран с бели пера в горната част на корсета без презрамки. Събитието заслужаваше подобно старание от страна на Шерцингер, тъй като това е първият филм, който Спайк Лий представя в Кан след 27-годишна пауза. \r\n \n\t\t\t\t\t\t", "date": "2018.05.15", "title": "Никол Шерцингер се появи като булка в Кан "}
{"url": "http://www.bnews.bg/article/242023-netanyahu_e_premier_na_darzhava_na_aparteyda", "text": "\n Президентът на Турция Реджеп Ердоган написа в \"Туитър\", че \"Нетаняху е премиер на държава на апартейда\", информира \"Дейли сабах\". \r\n\r\n \"Нетаняху е премиер на държава на апартейда, която е окупирала земята на беззащитни хора повече от 60 г. в нарушение на резолюциите на ООН. Нетаняху има по ръцете си кръвта на палестинци и не може прикрие престъпленията с атака срещу Турция\", подчерта Ердоган в социалната мрежа. \r\n\r\n Турският лидер отговори на коментар на израелския премиер, че Ердоган е \"сред най-големите поддръжници на Хамас\". \r\n\r\n \"Искате урок по човечност? Прочети Десетте Божи заповеди\", призова турският президент. \r\n\r\n Държавният глава на Турция нарече Израел \"терористична държава\" и я обвини в \"геноцид\" в понеделник във връзка с убийството на 60 палестинци по време на протести на границата с Газа. \r\n\r\n По-рано стана ясно, че Турция е експулсирала посланика на еврейската държава. \r\n \n\t\t\t\t\t\t", "date": "2018.05.15", "title": "Нетаняху е премиер на държава на апартейда"}
{"url": "http://www.bnews.bg/article/242019-potop_gradushka_opustoshi_byala_slatina_snimki", "text": "\n Силна градушка опустоши Бяла Слатина, съобщиха потребители на „Аз, репортерът”, които ни изпратиха кадри от мястото. \r\n\r\n На снимките се виждат пречупени клони на дървета, преобърнати маси, столове и чадъри на заведения. \r\nПътят Кнежа – Плевен е затворен заради паднало дърво върху ТИР. Използва се обходен маршрут през Бреница, информираха очевидци. Градушката там е била с размерите на топки за голф, съобщават наши зрители.  \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2018.05.15", "title": "ПОТОП! Градушка опустоши Бяла Слатина(СНИМКИ)"}
{"url": "http://www.bnews.bg/article/241990-maykata_na_boyan_petrov_ne_sme_go_otpisali_ne_moga_da_se_otkazha", "text": "\n Не сме го отписали, не мога да се откажа. 100% жив е. Той трябва да живее, той е силен. Това заяви майката на изчезналия алпинист Боян Петров пред Нова телевизия. \r\n\r\n „Всеки ден ставам с мисълта, че той ще продължи да живее и че се е скатал някъде, в някаква цепчица и че си мисли за нас”, каза сестра му Александра. Пред сестра си алпинистът е признал, че не му се заминава. „Каза „тук всичко е разцъфнало, хубаво, не ми се тръгва, а там ще ми е студено“. Казах му : „Защо тогава отиваш?“. „Ами, нали такава е мисията“. \r\n\r\n По план Боян Петров е трябвало да се завърне у нас на 28 май, рожденият ден на сина си. \r\n\r\n „Вярвам много на шерпите. Чувството му за съхранение е голямо. Там има непрекъснато препятствия, но винаги има някой около него, а сега е сам. Той предприема много акции сам, но някой го вижда. Много време измина, това е тъжното”, сподели още Александра. \r\n \n\t\t\t\t\t\t", "date": "2018.05.15", "title": "Майката на Боян Петров: Не сме го отписали, не мога да се откажа..."}
{"url": "http://www.bnews.bg/article/242010-golyam_problem_nyama_lekarstva_za_hiv_v_stranata", "text": "\n Проблемът с лекарствата за ХИВ в София е временно решен. Но само в София. \r\n\r\n В останалите градове в страната пациентите остават без терапия. За това алармира Националната пациентска организация. \r\n\r\n Стана ясно, че в Националната пациентска организация независимо един от друг са постили няколко сигнала за липсващи медикаменти за ХИВ в аптеките на специализираните центрове. Сигналите се отнасяли за Стара Загора и Варна. \r\n\r\n Според пациенти от Стара Загора от 2 седмици в болничната аптека в областния град липсват медикаментите Презиста, Трувада, Стокрин и други подобни. \r\n\r\n Пациентите във Варна пък съобщават, че от четвъртък, 10 май, в аптеките липсва медикаментът Дерунавир. Лекарството липсвало, въпреки информацията, че медикаментът е закупен от болницата. Към момента лекарството все още не е налично в аптеката и пациенти с ХИВ не си получават необходимата терапия. \r\n\r\n \"Не сме правили проучване за положението в специализираните отделения в Пловдив и Плевен, но вероятността там да съществува подобен проблем, е голяма\", обясняват от Националната пациентска организация. \r\n\r\n Според организацията най-притеснително е, че пациентите вече са прекъснали терапиите си заради липсата на медикаменти. \r\n\r\n \"Това може да доведе до резистентност към медикаментите, което би оскъпило лечението, но и създава реална опасност за живота на хората\", алармират пациентите. \r\n \n\t\t\t\t\t\t", "date": "2018.05.15", "title": "ГОЛЯМ ПРОБЛЕМ! Няма лекарства за ХИВ в страната"}
{"url": "http://www.bnews.bg/article/241995-emiliya_pokaza_za_parvi_pat_dashterya_si_foto", "text": "\n Година и половина, след като даде живот на втората рожба, Емилия показа дъщеря си Мира. Поводът бе световния ден на майката, а попфолк дивата използва случая, за да честити празника на всички мами. \r\n\r\n На снимката, с която Емилия направи това, тя е заедно с двете си слънца - баткото Иван и сестричката му Мира. Неописуемо щастие е изписано върху лицето на чаровната певица, която грее между децата си. Снимката вижте \r\n \n\t\t\t\t\t\t", "date": "2018.05.15", "title": "Емилия показа за първи път дъщеря си (ФОТО)"}
{"url": "http://www.bnews.bg/article/242017-turtsiya_goni_izraelskiya_poslanik", "text": "\n Турция каза на израелският посланик \"за известно време\" да се върне в Израел. Това стана във връзка със сблъсъците, при които израелски войници убиха над 60 палестинци в Ивицата Газа в понеделник, съобщава БГНЕС. \r\n\r\n Турция, изявен критик на насилието в Газа и преместването на американското посолство в Йерусалим, свика извънредна среща на Организацията за ислямско сътрудничество. \r\n\r\n В понеделник Анкара привика за консултации посланиците си от Вашингтон и Тел Авив, припомни вестник \"Джерузалем пост\". \r\n \n\t\t\t\t\t\t", "date": "2018.05.15", "title": "Турция гони израелския посланик"}
{"url": "http://www.bnews.bg/article/241998-mis_pinokio_chuvstvitelna_sam_no_obidite_za_nosa_ne_me_zasyagat", "text": "\n Настоящата мис България Тамара Георгиева, заяви, че изобщо не се влияе от обидите за носа й. Напук на подигравките, които се сипят по неин адрес, миската продължава да е с високо вдигната глава. Тамара бе спукана от подигравки и майтапи заради големия си нос, но въпреки това не се предава и не обръща внимание на злословията за визията си. \r\n„По принцип съм много чувствителна. Истината е, че направих всичко възможно, за да не допусна тези коментари и обиди, които бяха насочени към мен, да ме засегнат. \r\nЗащото, ако дори и за един миг позволиш това нещо да достигне до теб, може да те разруши! Трябва да бъдеш много силен наистина, за да успееш да запазиш усмивката си след всичко това, което не беше леко”, призна Тамара. \r\n  \r\n \n\t\t\t\t\t\t", "date": "2018.05.15", "title": "Мис Пинокио: Чувствителна съм, но обидите за носа не ме засягат! "}
{"url": "http://www.bnews.bg/article/242018-abiturient_otide_na_uchilishte_s_kalashnikov_v_smolyan", "text": "\n Абитуриент Професионалната гимназия по икономика в Смолян отиде на училище с автомат \"Калашников\". \r\n\r\n Младият мъж е задържан от полицията в областния град след подаден сигнал, съобщиха от Областната дирекция на МВР в Смолян. \r\n\r\n Сигналът е подаден около обяд днес, 15 май. Според сигнала лице с неустановена самоличност, придвижващо се с автомобил със смолянска регистрация, притежава незаконно автомат \"Калашников\". \r\n\r\n Органите на реда в Смолян предприемат необходимите мерки и установяват лицето и автомобила. От полицията посочват, че момчето е задържано около 12 часа в района на ПГИ \"Карл Маркс\" - Смолян, след извършени заградителни мероприятия. \r\n\r\n Момчето е било арестувано от служители на Специализирано тактическо звено за бързи действия при ОД на МВР - Смолян, информира \"24 часа\". \r\n\r\n Маскираните полицаи арестували абитуриента пред погледите на съучениците му и родители, които били в двора на училището за тържеството по случай изпращането на 69 абитуриенти преди бала. \r\n\r\n Арестуваният бил в училището заради изпращането си. Майката на момчето също била там и присъствала на задържането му. \r\n\r\n След ареста маскираните полицаи извършили претърсване на колата, с която момчето отишло до училището - джип с марка \"Мерцедес\", който не е негов.  \r\nВ колата полицаите открили бутафорен автомат \"Калашников\", както и газов пистолет. Оръжията били без документи за произход. \r\n\r\n Предполага се, че задържаният носил със себе си оръжието, за да се направи на интересен пред съучениците си. \r\n\r\n Директорът на гимназията Мария Мечкарска заяви, че момчето завършва \"Икономика и информационно осигуряване\". Той никога не е имал лоши прояви според директора. \r\n\r\n Стана ясно и че абитуриентът е член е на патриотичния клуб \"Родопски хайдути\". Работел като охрана в местна дискотека. \r\n\r\n Момчето е задържано за срок до 24 часа. Работата по случая продължава, като прокуратурата също е уведомена за задържането. \r\n \n\t\t\t\t\t\t", "date": "2018.05.15", "title": "Абитуриент отиде на училище с \"Калашников\" в Смолян"}
{"url": "http://www.bnews.bg/article/241986-madam_multi_na_parti_v_kan_s_dzhulian_mur_i_irina_sheyk", "text": "\n Бизнес дамата Дарина Павлова за втора поредна вечер се появи с бляскав тоалет на кинофестивала в Кан. Бизнес дамата Дарина Павлова за втора поредна вечер се появи с бляскав тоалет на кинофестивала в Кан. Но този път тя беше част от частното парти на известна бижутерийна марка. Вдовицата на Илия Павлов сподели снимки в социалните мрежи, на една от тях позира със съсобственичката и вицепрезидент на \"Шопар\" - Каролин Шойфеле. \r\n\r\n На партито присъстваха също топмоделите от \"Викториас Сикрет\" - Ирина Шейк, Изабел Гулар, Петра Немцова, Жозефин Скривер, Сара Сампайо, Джоан Смол и Жасмин Тукс. Както и световноизвестната актриса Джулиан Мур. Фурор на партито предизвика появата на Кендъл Дженър, една от сестрите на Ким Кардашиян. Тя се появи полугола, облечена с рокля на дизайнера Александър Ваутиер. \r\n \n\t\t\t\t\t\t", "date": "2018.05.15", "title": "Мадам Мулти на парти в Кан с Джулиан Мур и Ирина Шейк"}
{"url": "http://www.bnews.bg/article/242012-barekov_sluchayat_s_razmrazyavaneto_na_aets_belene_napodobyava_na_hibridna_ataka_na_pravitelstvoto_sreshtu_sasht_ako_ne_e_otkroven_predizboren_feyk", "text": "\n \r\n\r\n \r\n\r\n Случаят с “размразяването” на АЕЦ Белене наподобява на ХИБРИДНА АТАКА на правителството срещу САЩ, ако не е откровен предизборен фейк. Напоследък отвъд океана долетяха доста неблагоприятни доклади, епитети и оценки за състоянието на демокрацията у нас. Изглежда и Тръмп много не е заинтересован от среща на високо ниво с българския премиер. \r\n\r\n Отговорът на ГЕРБ и ПатрЕотите е лек завой с намигване към Русия и притопляне на старите манджи от времената на “агент Гоце”. Друг е въпросът, че шансовете и за Южен поток и за нова АЕЦ изглеждат безнадеждно пропилени и останали назад във времето. За 10 години няколко пъти Белене беше слагано във фризера и размразявано и заприлича повече на политическа интрига, отколкото на солидно бизнес решение в енергетиката. \r\n\r\n След канцелирането на “Южен поток” руската газ тръгна за Турция, а хъбчето във Варна остана празно. Факт е, че ГЕРБ не си мръдна пръста за десет години на власт да направи енергийната зависимост на България от Русия с една идея по-малка, с което излиза, че винаги е защитавала руските интереси на наша територия. \r\n\r\n Като сериозен български консерватор работих много по темата за диверсификацията на енергийните ни източници в Европарламента, член на комисията по енергетика съм и член на делегациите за Русия и Иран, но моята работа не срещна почти никаква подкрепа или заинтересованост от страна на премиера ни или пък на енергийния му министър. \r\n \n\t\t\t\t\t\t", "date": "2018.05.15", "title": "БАРЕКОВ: Случаят с “размразяването” на АЕЦ Белене наподобява на ХИБРИДНА АТАКА на правителството срещу САЩ, ако не е откровен предизборен фейк"}
{"url": "http://www.bnews.bg/article/242004-london_ne_dade_viza_na_plemennitsata_na_skripal", "text": "\n Министерството на вътрешните работи на Великобритания не издаде виза на племенницата на бившия полковник в руското Главно разузнавателно управление (ГРУ) Сергей Скрипал, Виктория, защото кандидатурата й \"не отговаря на изискванията на миграционните правила\", заяви служител на РИА Новости. Той не даде никакви други подробности. \r\n\r\n В началото на април британското посолство отказа виза на Виктория Скрипал, която планираше да посети братовчедка си Юлия. Скоро след това Виктория подаде документи отново. Но нейният съпруг Арсений Елифантиев съобщи, че Виктория отново няма право да посети Великобритания. \r\n\r\n При последващ отказ Виктория обеща да обжалва пред генералния секретар на ООН Антониу Гутериш. \r\n\r\n Сергей Скрипал и дъщеря му Юлия бяха нападнати с отровен газ в Солсбъри на 4 март. Това предизвика голям международен скандал. Лондон твърди, че Москва е замесена в инцидента, Русия категорично отрича. \r\n\r\n При последващ отказ Виктория обеща да обжалва пред генералния секретар на ООН Антониу Гутериш. \r\n\r\n   \r\n \n\t\t\t\t\t\t", "date": "2018.05.15", "title": "Лондон не даде виза на племенницата на Скрипал"}
{"url": "http://www.bnews.bg/article/241985-guinet_poltrou_otbelyaza_denya_na_maykata_s_tazi_snimka", "text": "\n Притежателката на наградата \"Оскар\" Гуинет Полтроу публикува в Инстаграм снимка, направена по време на бременността ѝ с дъщеря ѝ Епъл Блайт Алисън Мартин. Откровенната снимка на 45-годишната актриса е съпроводена с поздрав по случай Деня на майката. Не е лесно да се отгатне, че на публикуваната снимка Гуинет е само на 31 години. Към онзи момент тя вече бе успяла да си спечели световна известност с ролите си във филмите \"Влюбеният Шекспир\", \"Доказателство\", \"Царството на спомените\". \"Преди 14 години, една сутрин на прага на обрат в живота... На всички - биологичните, приемните, духовните, на всички майки и баби, и прабаби, и прапрабаби, изминали този път - честит ви Ден на майката\", написа актрисата под фотоса. \r\n  \r\n \n\t\t\t\t\t\t", "date": "2018.05.15", "title": "Гуинет Полтроу отбеляза Деня на майката с тази снимка"}
{"url": "http://www.bnews.bg/article/242009-bezrabotitsata_e_5_7_prez_parvoto_trimesechie", "text": "\n През първото тримесечие на 2018 г. безработните българи у нас са били над 188 хиляди. От които 111,7 хиляди (59,2%) са мъже и 77,1 хиляди (40,8%) - жени. \r\n\r\n Коефициентът на безработицата е 5,7% и в сравнение с първото тримесечие на 2017 г. намалява с 1,2 %, съобщи Националният статистически институт. \r\n\r\n От всички безработни 13.7 на сто са с висше образование, 48.1 на сто - със средно, и 38.2 на сто - с основно или по-ниско образование. \r\n\r\n Работещите хора на възраст между 55 и 64 години са 570 хиляди, или 58,8% от населението в същата възрастова група. \r\n\r\n В сравнение с първото тримесечие на 2017 г. коефициентът на заетост за населението на възраст 55-64 години се увеличава с 3.6 процентни пункта, като увеличението при мъжете и жените е съответно с 4.1 и 3.2 процентни пункта.  \r\n \n\t\t\t\t\t\t", "date": "2018.05.15", "title": "Безработицата е 5,7% през първото тримесечие"}
{"url": "http://www.bnews.bg/article/242001-dimitar_bayraktarov_simeonov_i_negovite_ortatsi_prodalzhavat_naglo_da_zabluzhdavat_horata", "text": "\n Една година след прякото участие в изпълнителната власт на Обединени патриоти, Би Нюз потърси един от създателите на НФСБ за оценка и анализ на свършеното от тях. \r\n\r\n Би Нюз-Г-н Байрактаров, измина една година от съставянето на правителството на Борисов-3, каква оценка бихте дали на коалиционния партньор Обединени патриоти? \r\n\r\n Димитър Байрактаров- Моята оценка за това правителство я дадох преди една година и тя се потвърди изцяло- това е правителство на излъганите надежди на избирателите на Обединени патриоти. Пред мен стои листовката с предизборните им обещания. Ето какво са обещали в точка 2 \"Намаляване на ДДС за лекарства и учебници\"! Да сте чули за такова чудо? Не! Сигурен съм обаче, че сте чули за откраднати 16 милиарда от ДДС и така наречените патриоти думичка не обелиха по този въпрос. \r\n\r\n Б.Н.- Какво още обещаха патриотите на своите избиратели и не изпълниха? \r\n\r\n Д.Б.- Държа да припомня, че ние винаги сме декларирали на хората, че не се борим за постове, а за кауза! Оказа се обаче, че за лидерите именно постовете във властта са били най-важното. Освен това в НФСБ, чийто ръководен член бях към онзи моментне е взимано решение за коалиция с ГЕРБ. \r\nБ.Н.- Искате да кажете, че лидерите на Обединени патриоти са излъгали своите избиратели, като не са ги уведомили предварително, че смятат да се коалират с ГЕРБ? \r\n\r\n Д.Б.- Да. Точно това направиха. Нещо повече, те излъгаха избирателите си и за една друга скрита коалиция и тя е с ДПС. Отстраняване на протурските партии от властта, това са записали в точка 8 от предизборните си обещания. Едва ле е тайна за някой, че ДПС подкрепя ГЕРБ по някои важни въпроси! Тогава това означава, ДПС не е протурска партия! Защо тогава така наречените патриоти са лъгали своите избиратели, че ще \"изчегъркат\" ДПС от властта? \r\n\r\n Б.Н. - При вашето напускане Вие се отказахте от сигурно депутатско място и заявихте, че напускате по морални причини, не е ли наивно в днешно време да се отказваш от депутатско място и висока заплата? \r\n\r\n Д.Б.- Много пъти са ми задавали този въпрос, но България я има благодарение на такива наивници, които са се отказвали от богатство и постове. Аз не мога да се меря с тези българи като Бенковски, Левски, Ботев и други, които са колко си на родолюбието в моето съзнание, но всичко е до човек и ценностна система, вероятно в очите на много хора съм изглеждал като глупак! \r\nБ.Н.- На какво се дължи промяната в поведението на лидерите на Обединени патриоти? \r\n\r\n Д.Б.- Те не са се променяли. Просто винаги са си били такива, но добре са се прикривали! И сега успешно се прикриват като лансират теми, които отговарят на народопсихологията на българина. Кажете ми например с какво на българина ще му стане по-добре със спирането на хазартните реклами? Пари ли ще му дадат на българина или ще поевтинее хляба от това? Това е пример за политически рекет, който се базира върху дълбокото непознаване на материята! Ето ви елементарен пример. Казах ви за онези 16 милиарда откраднато ДДС, колко души се замислиха, че хазарта не може да бъде обвинен в това престъпление, защото не се начислява ДДС върху хазартните игри. След като бъде извършен политическия рекет, изведнъж ще се сетят, може да не се забраняват рекламите на хазарта, но може да се обложи с ДДС, сиреч да се отвори нова врата за източване на милиарди левове от ДДС. \r\n\r\n Б.Н.- Искате да кажете, че всичко това е добре замислена схема за нови кражби от българския народ? \r\n\r\n Д.Б.- Точно това ви казвам. Да не би да си въобразявате, че се прави от любов към народа, който излъгаха по най- безскрупулния начин? Замислете се, ще ви дам още един пример. Изведнъж партията на Симеонов реши, че ще бори мафията по Черноморието като премахва преместваемите обекти, които са общо взето бараки от по 20-30 кв. м., а кой ще премахне огромните хотели на брега на морето, за които се знае, че са собственост на мафиотски босове? Да не се окаже, че един партиен бос трябва първи да се раздели с незаконно построения си хотел? За тези неща трябва да говорят медиите и журналистите, защото хората очакват да чуят истината от нас журналистите! \r\n \n\t\t\t\t\t\t", "date": "2018.05.15", "title": "Димитър Байрактаров: Симеонов и неговите ортаци продължават нагло да заблуждават хората!"}
{"url": "http://www.bnews.bg/article/242008-putin_podkara_kamaz_po_novootkritiya_krimski_most", "text": "\n Руският президент Владимир Путин даде старт на автомобилното движение по новооткрития днес Кримски мост, като подкара голям камион \"Камаз\" от нулевия километър по посока Керч, предаде ТАСС, цитирана от БТА.  \r\n\r\n Държавният глава седна зад волана на камиона, като настани до себе си генералния директор на компанията \"СГМ-Мост\" Александър Островски. \r\n\r\n \"Камаз\"-ът оглави колона от 35 машини - самосвали, автокранове, цистерни и друга строителна техника, използвана при строежа на съоръжението. Специално инсталирани видеокамери показваха движението на колоната по 19-километровото трасе на моста. \r\n\r\n В края на моста, от страната на Крим, започна митинг-концерт, в който пред строителите, инженерите и работниците пяха звезди на руската естрада.  \r\n\r\n Автомобилното движение за леки коли и обществен транспорт по новия мост ще бъде пуснато в двете посоки от утре. \r\n \n\t\t\t\t\t\t", "date": "2018.05.15", "title": "Путин подкара \"Камаз\" по новооткрития Кримски мост"}
{"url": "http://www.bnews.bg/article/241955-kris_braun_s_obvinenie_za_grupovo_iznasilvane", "text": "\n Американка обвини Крис Браун, че е била изнасилена по време на парти в дома му, където имало много наркотици и алкохол, пише tialoto.bg. Джейн Дау обяснила пред органите на реда, че била принудена да посети дома на рапъра след концерт в нощен клуб на 23 февруари 2017 г. и че няколко пъти била изнасилена от рапъра Лоуел Грисъм, чието сценично име е Йънг Ло. В иска, представен пред лосанджелиски съд, се казва, че след концерт в нощния клуб „Уан оук“ Дау и съквартирантката ѝ срещнали Грисъм, който ги поканил на парти в звукозаписно студио с Крис Браун. Там Грисъм взел телефоните на двете жени. След това Дау посетила дома на Браун, тъй като Грисъм ѝ казал, че единствено там ще може да получи телефона си. В дома на Браун партито продължило. Дау не получила обратно телефона си и не можела да напусне имението, което било заключено. \r\n  \r\n \n\t\t\t\t\t\t", "date": "2018.05.15", "title": "Крис Браун с обвинение за групово изнасилване"}
{"url": "http://www.bnews.bg/article/241994-efektivni_prisadi_za_osem_politsai_ot_operatsiya_palkite", "text": "\n Осем от 12-те подсъдими пътни полицаи от Пазарджик, задържани през лятото на 2011 г. при операция „Палките”, получиха ефективни присъди на втора инстанция. \r\n\r\n Всички те са осъдени за участие в организирана престъпна група, а петима от тях – и за взимане на подкуп. \r\n\r\n Въззивната инстанция потвърди оправдателните присъди на Специализирани наказателен съд спрямо останалите четирима служители на МВР, обвинени само за получаване на подкупи. \r\n\r\n На 28 ноември 2016 г. първата съдебна инстанция оправда всички 12 подсъдими по делото, след като прецени, че няма достатъчно доказателства за повдигнатите им обвинения. \r\n\r\n Сега обаче второинстанционният съд наложи наказание от 4 години лишаване от свобода на двама от подсъдимите, на други трима – по 3 години и половина, а на останалите трима – по 3 години лишаване от свобода. \r\n\r\n Всички те имат и забрана да заемат длъжност в органите на МВР и да упражняват професията полицай за срок от 5 години. \r\n\r\n Наложени са им и глоби в размер от 3 – 4 хил. лв. \r\n\r\n Разследването започна по сигнали на изнудвани шофьори, според които от тях са били искани между 20 и 50 лв., за да не бъдат санкционирани с по-тежки административни наказания. \r\n\r\n Присъдата на Апелативния специализиран наказателен съд не е окончателна и подлежи на обжалване и протест пред Върховния касационен съд. \r\n \n\t\t\t\t\t\t", "date": "2018.05.15", "title": "Ефективни присъди за осем полицаи от операция „Палките”"}
{"url": "http://www.bnews.bg/article/241977-apostol_anastasiu_2_ri_podglasnik_na_mistar_sofiya_2018_pobeditelyat_broi_3_bona_za_parvoto_myasto_video", "text": "\n Фитнес инструкторът Апостол Анастасиу, станал 2-ри подгласник на Мистър София 2018 – Ричард Величков, разкри ексклузивно пред камерата на BgLife.club, че конкурсът е бил предрешен, като за титлата са броени 3000 лв. \r\n\r\n Апостол, в чиито вени тече гръцка кръв по бащина линия, е категоричен, че всички съревнования за красота у нас са нагласени, а играта е нечестна. \r\n\r\n Пред BgLife.club той споделя, че ден преди финала на Мистър София 2018 е заформил яка гюрултия, като едва не провалил финалната вечер. 33-годишният мускуляга шокира и с признанието, че е бил човек от ъндърграунда преди години. „Исках да стана гангстер и станах”, смее се той. „Занимавах се с нелегални неща, крадях коли”, признава българинът с гръцки корени. \r\n\r\n Сега Апостол Анастасиу се е отдал на фитнеса и активния спорт. Няма жена до себе си, а най-силна е връзката с майка му. „Отраснал съм с нея. Баща ми почина в катастрофа, когато бях на 6 години. Дължа всичко на нея”, казва бодибилдърът. А животът го е научил да дава добро и да не съди хората, защото всичко се връща. Още скандални разкрития и любопитни детайли от живота на Апостол Анастасиу – гледайте във видеото \r\n \n\t\t\t\t\t\t", "date": "2018.05.15", "title": "Апостол Анастасиу - 2-ри подгласник на Мистър София 2018: Победителят брои 3 бона за първото място  (ВИДЕО)"}
{"url": "http://www.bnews.bg/article/241989-podpisat_na_bashtata_e_levski_po_lichna_karta_inache_drug_e_izrisuval_deteto_mu", "text": "\n Петър Атанасов, бащата на едно от децата, изрисувани с нацистки символи и други обидни надписи, който бяха снимани на мача между „Левски” и „Славия” преди седмица, днес беше на разпит в полицията. Той продължи близо 3 часа, писа БТВ. \r\n\r\n Междувременно тече и проверка на Държавната агенция за защита на детето (ДАЗД). \r\n\r\n Петър Атанасов отказа да говори пред камерата ни. Детето пък заяви, че не знае какво е било нарисувано по тялото му. \r\n\r\n Пред полицаите Атанасов е казал, че не той, а съвсем други хора, са изрисували изрисували сина му. Според източници на bTV той не е бил много убедителен и не е посочил кои са тези други хора. \r\n\r\n Изглежда Атанасов е изключителен фен на ФК „Левски” – подписът му по дори в личната карта би „Левски”. \r\n\r\n Наказателният кодекс в чл. 108 инкриминира проповядването на фашистка или друга антидемократична идеология или насилствено изменяне на установения от Конституцията на Република България обществен и държавен строй. \r\n\r\n Наказанието е лишаване от свобода до три години или с глоба до пет хиляди лева. \r\n\r\n В случая обаче проповядване на такава идеология няма. Предстои да се разбере какъв обвинение би получил Атанасов. \r\n\r\n Наказание за неупражнен родителски контрол може да наложи и ДАЗД, а и футболният клуб „Левски” също може да получи наказание, до 30 хил. лв. \r\n \n\t\t\t\t\t\t", "date": "2018.05.15", "title": "Подписът на бащата е ЛЕВСКИ… по лична карта! Иначе друг е изрисувал детето му… "}
{"url": "http://www.bnews.bg/article/241978-goreshto_bilyana_yotovska_peche_tsitsi_na_halkidiki_paparashko_foto", "text": "\n Биляна и семейството й отмаряха в 5-звезден хотел край малкото и китно селце Калитеа в Гърция, част от полуостров Касандра \r\n\r\n Почивката съвпадаше с най-големия хаус фестивал на Балканите, който се провеждаше на същото място. Първата работа на Биляна е да закуси, след което се пльосваше на плажа по голи гърди и не мърдаше в продължение на часове. \r\nПреди да се изложи на преките слънчеви лъчи Йотовска обливаше тялото си със слънце защитен крем. Папараците на „ШОУ“ успяха да запечатат огромните силиконови бомби на Биляна, които присъстват в мокрите сънища на толкова много мъже. Снимката вижте  \r\n \n\t\t\t\t\t\t", "date": "2018.05.15", "title": "ГОРЕЩО: Биляна Йотовска пече цици на Халкидики (Папарашко фото)"}
{"url": "http://www.bnews.bg/article/241991-chez_spira_remontite_zaradi_maturite", "text": "\n „ЧЕЗ Разпределение България“ преустановява планираните ремонтни дейности за периода 10.05-15.06.2018 г. от 7:30 часа до 17:00 часа по съоръжения, които захранват държавни, общински и частни учебни заведения на територията, обслужвана от дружеството. \r\nВ началото на май бяха извършени извънредни обходи на съоръженията, захранващи училища, за да се осигури безупречното им техническо състояние и повиши сигурността на електрозахранването по време на националното външно оценяване (матурите). \r\n„Матурите са много важен момент в живота на децата и техните родители и ние сме предприели специални мерки, за да гарантираме спокойното им протичане. Създали сме организация за приоритетно възстановяване на електрозахранването за учебните заведения, където ще се провеждат матури“, каза Васил Василев, директор „Експлоатация на мрежата“ в „ЧЕЗ Разпределение България“ АД. \r\nКомпанията съставя графика на планираните ремонти, като се съобразява с датите на изпитите за външно оценяване и, при необходимост, съгласува изключванията на електричеството с ръководствата на училищата. \r\nПри съвпадение на планирани дейности и изпити, ремонтите ще бъдат отлагани за по-късен период, а ако ремонтът вече е започнал, той ще бъде временно прекъсван и електрозахранването ще бъде възстановявано. \r\n  \r\n \n\t\t\t\t\t\t", "date": "2018.05.15", "title": "ЧЕЗ спира ремонтите заради матурите "}
{"url": "http://www.bnews.bg/article/241987-operiraha_melaniya_tramp_ot_tumor_v_babretsite", "text": "\n Първата дама на САЩ Мелания Тръмп е била оперирана успешно от доброкачествено образувание в бъбреците, съобщиха от Белия дом. \r\n\r\n \"Тази сутрин (местно време в понеделник) първата дама Мелания Тръмп бе подложена на процедура по емболизация за лекуване на доброкачествен проблем в бъбреците. Процедурата се увенча с успех и нямаше усложнения\", каза в комюнике говорителката на съпругата на президента на САЩ Доналд Тръмп. \r\n\r\n 48-годишната Мелания, бивша словенска манекенка, е настанена във военната болница \"Уолтър Рийд\" в предградие на столицата Вашингтон. Повече подробности за състоянието й не бяха дадени. \r\n\r\n Според двама уролози, които не са запознати лично със случая, най-вероятно става въпрос за вид неканцерогенен (доброкачествен) бъбречен тумор, наречен ангиомиолипом, посочва АП. \r\n\r\n Мелания по всяка вероятност ще остане в болница до края на седмицата. Тя бе видяна за последно на обществено място в сряда - на събитие в Белия дом в чест на майки и съпруги на военни. \r\n\r\n Президентът на САЩ посети своята съпруга, допълват от БТА. Тръмп определи процедурата като успешна и каза, че Мелания е в добро разположение на духа. Той остана повече от един час при съпругата си и на излизане не направи изявление за медиите. \r\n\r\n Вицепрезидентът Майк Пенс разкри, че операцията е била планирана отдавна. \"Мелания вече се възстановява\", отбеляза той. \r\n \n\t\t\t\t\t\t", "date": "2018.05.15", "title": "Оперираха Мелания Тръмп от тумор в бъбреците"}
{"url": "http://www.bnews.bg/article/241993-sofiyantsi_novo_narezhdane_ot_zam_kmeta_bez_avtomobili_na_16_i_17_may_zashtoto", "text": "\n Зам.-кметът на София по транспорт Евгени Крусев апелира хората да не се движат с личните си автомобили през утрешния ден. Апелът е заради събитията, свързани с българското председателство на 16 и 17 май. \r\n\r\n В тези дни в столицата ще се проведе срещата на върха ЕС - Западни Балкани, което налага ограничения в движението и паркирането. \r\n\r\n От днес около хотел \"Маринела\" са забранени паркирането и престоят на превозни средства по бул. \"Джеймс Баучер\", ул. \"Червена Стена\" и ул. \"Петър Станчев\". Ограничението ще важи до 20.00 часа на 17 май. \r\n\r\n Ще се забрани паркирането в участък по ул. \"Околовръстен път\" - в отсечката между бул. \"България\" и Националния исторически музей. Това се прави заради близостта до резиденция \"Бояна\" и срещите, които ще се провеждат там. Забраната важи от 8.00 до 20.00 часа на 16 май, каза Крусев, цитиран от \"Фокус\". \r\n\r\n С ограничени престой и паркиране са улиците около \"София Тех парк\". Ограничението ще е в сила от 8.00 до 23.00 часа на 16 май по ул. \"Йордан Венедиков\" и локалното платно на бул. \"Цариградско шосе\", както и входа на \"София Тех парк\" откъм зала \"Арена Армеец\". \r\n\r\n Максимално много хора ще бъдат засегнати от ограниченията за престой и паркиране в центъра на града, както и ограниченията за придвижване по бул. \"Витоша\". От 8.00 часа на 16-и до 20.00 часа на 17 май местата, които се намират около хотел \"Балкан\", ще бъдат ограничени за преминаване. Ще бъде забранен престоят и паркирането по улица \"Аксаков\", ул. \"Ген. Гурко\", както и около хотел \"Хилтън\", допълни зам.-кметът на София. \r\n\r\n Ще има ограничения, които са свързани с престоя и паркирането около храм-паметник \"Св. Александър Невски\" - ул. \"Оборище\", бул. \"Васил Левски\"; ул. \"Шипка\"; ул. \"Кракра\". Паркингът, който е около паметника на Цар Освободител, също ще бъде затворен за времето на срещата. Затворен за движение ще бъде булевард \"Витоша\" - между бул. \"Патриарх Евтимий\" и бул. \"Пенчо Славейков. Движението на градски транспорт няма да бъде затруднявано. \r\n\r\n Очакваме на 17 май движението по бул. \"Цариградско шосе\" да бъде изключително затруднено и заради планираните протести на превозвачите между 4-ти и 7-ми км, каза още Евгени Крусев. В дясната лента на булеварда ще бъдат паркирани ТИР-ове, които съответно ще престоят там през целия ден. Те ще бъдат паркирани по начин, по който да не възпрепятстват градския транспорт. \r\n\r\n Камионите имат разрешение за престой на булеварда до 17.00 часа, когато ще започнат да се изтеглят. Очакваме затруднения по булевардите, които ще бъдат използвани за обходни трасета. Който мож - нека използва градския транспорт, каза още зам.-кметът. \r\n\r\n От 4-ти км до разклона за \"Алея Яворов\" ще бъдат паркирани междуградски автобуси, които също ще бъдат в десните ленти на движение, отново оставяйки спирките на градския транспорт и изходите към локалните платна свободни, обясни Крусев. Въпреки това движението очакваме да е изключително затруднено, добави той. \r\n\r\n Диспечерите на Центъра за градска мобилност имат план за действие за наваксване на закъсненията на градския транспорт. \r\n \n\t\t\t\t\t\t", "date": "2018.05.15", "title": "Софиянци, НОВО нареждане от зам.-кмета: Без автомобили на 16 и 17 май, защото… "}
{"url": "http://www.bnews.bg/article/241996-skandalno_mis_tigrova_v_politikata_kalina_krumova_s_dostap_do_sekretna_informatsiya_v_bransha_vazmuteni_bez_nikakva_ekspertiza_e_reshila_da_se_nabuta", "text": "\n Бившата депутатка от „Атака” Калина Крумова продължава стремглавата си кариера в МВР като съветник на министър Валентин Радев, въпреки многобройните съмнения за връзки с лидера на „Килърите” Петър Стоянов-Сумиста. Наскоро, след няколко месечно проучване, тя е получила достъп до класифицирана информация. \r\n\r\n Възмутени полицаи признаха, че това ще й даде много по-големи възможности за израстване във вътрешното ведомство. Куриозното е, че Крумова е била назначена като съветник по пътна безопасност-територия в която тя няма никаква експертиза. На това мнение са всички експерти, с които разговаряхме. „Навърташе се около фондация „Безопасни улици от Валя”, пише Фрогнюз. \r\n\r\n Организираше концерти и правеше пиар. Това е нейният опит в тази област”, разказаха пред екипа ни източници от полицията в Бургас. Те допускат, че някой политик или действащ министър е помогнал на Крумова да се изстреля на тази длъжност в МВР. Те ни информираха, че бившата атакистка, която след това премина през доста партии в опит да продължи политическата си кариера, сега се готви на т. нар. „Европейско турне”. Целта била да се овладее европейския опит в областта на пътната безопасност. Казват, че Калина Крумова е определена за водач на групата. \r\n\r\n В същото време без отговор остават и до днес въпросите, които са изпратени още през януари т. г. до вътрешния министър Валентин Радев. Медията ни отново ще ги постави на дневен ред, рискувайки управляващите по навик да се направян на „умряла лисица”. \r\n\r\n 1.   Проучена ли е  Калина Крумова за работа в МВР, на каквато процедура се подлагат всички служители? Какъв е резултатът от проверката? \r\n\r\n 2.  Защо проучването и за достъп до класифицилана информация се е проточило повече от обичайното? \r\n\r\n 3.   Установено ли е, дали като  депутат от „Атака”, е контактувала с  лица, осъдени на доживотен затвор без право на замяна за поръчкови убийства и рекет? \r\n\r\n 4. Знае ли се, дали Крумова е имала професионални или други отношения с бившия съветник от „Атака” Петър Стоянов-Сумиста, който според ВКС е лидер на организирана престъпна група за убийства? Ако това е направено, то какъв е резултата? \r\n \n\t\t\t\t\t\t", "date": "2018.05.15", "title": "СКАНДАЛНО: Мис Тигрова в политиката - Калина Крумова с достъп до секретна информация! В бранша ВЪЗМУТЕНИ: Без никаква експертиза е решила да се набута… "}
{"url": "http://www.bnews.bg/article/241997-tokov_udar_predizvika_blokada_po_granitsite", "text": "\n Километрични опашки от тирове се образуваха на граничните пунктове в цялата страна заради авария в системата на митниците. \r\n\r\n Токов токов удар спря централния сървър и блокира работата на всички гранични пунктове от 1 ч. през нощта. \r\n\r\n От 9 ч. тази сутрин е задействана аварийна процедура, при която документите на камионите се обработват ръчно, съобщи БТВ. \r\n\r\n На „Капитан Андреево” спирането на системите образува 10 километра опашка от тирове. На Дунав мост опашката е 7 км. \r\n\r\n Километрични опашки – до разклона за Петрич, се образуваха и на граничен пункт „Кулата”. \r\n\r\n Към 13 ч. от митницата съобщиха, че системите са започнали да работят частично. Все  още обаче проблемът не е напълно отстранен. \r\n \n\t\t\t\t\t\t", "date": "2018.05.15", "title": "Токов удар предизвика блокада по границите"}
{"url": "http://www.bnews.bg/article/241975-promeni_v_dvizhenieto_v_tsentara_zaradi_levski_tsska", "text": "\n Движението в центъра на София ще претърпи промени заради шестия мач между отборите на \"Левски\" и ЦСКА през този сезон. Срещата започва в 18:30 ч. и ще се проведе на Националния стадион \"Васил Левски\". \r\n\r\n До приключването на дербито се забраняват престоят и паркирането по алеите около стадиона при секторите Б, В и Г. Забраната важи също от 12:30 до 20:30 часа днес на моста пред стадиона и на ул. \"Ген. Гурко\" между бул. \"Любен Каравелов\" и бул. \"Евлоги и Христо Георгиеви\". \r\n\r\n От Столичната община посочват, че от 17:00 часа до края на футболната среща само при необходимост и по преценка на ръководството на СДВР ще се забранява влизането на пътни превозни средства в двете посоки с изключение на автобусите на масовия градски транспорт по ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; бул. \"Евлоги и Христо Георгиеви\" между пл. \"Орлов мост\" и бул. \"Черни връх\"; както и по бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\". \r\n\r\n   \r\n \n\t\t\t\t\t\t", "date": "2018.05.15", "title": "Промени в движението в центъра заради Левски – ЦСКА "}
{"url": "http://www.bnews.bg/article/242000-g_n_borisov_vashite_ministri_na_zdraveopazvaneto_schupiha_zdravnata_sistema_takav_sram_i_dalboko_bezhaberie_v_zdraveopazvaneto_samo_po_vremeto_na_moskov_sme_imali", "text": "\n Медицинските сестри щели да \"счупят\" държавата! \r\nГ-н Борисов, вашите министри на здравеопазването (които самият вие сменяте през 6 месеца) \"счупиха\" здравната система, а това със сигурност \"чупи\" и държавата. А настоящият министър Ананиев дори не е в състояние да разбере и да ви обясни в какво се състоят проблемите - затова сега медицинските сестри ви станаха трошачите на държавата. Такъв срам и дълбоко безхаберие в здравеопазването само по времето на Москов сме имали - мислех, че сме достигнали дъното, но явно не сме. \r\n\r\n \r\n\r\n   \r\n \n\t\t\t\t\t\t", "date": "2018.05.15", "title": "Г-н Борисов, вашите министри на здравеопазването \"счупиха\" здравната система! Такъв срам и дълбоко безхаберие в здравеопазването само по времето на Москов сме имали… \r\n"}
{"url": "http://www.bnews.bg/article/242003-zatvor_za_8_korumpirani_patni_politsai", "text": "\n Осем от 12-те подсъдими пътни полицаи от Пазарджик, задържани през лятото на 2011 г. при операция „Палките”, получиха ефективни присъди на втора инстанция. \r\n\r\n Всички те са осъдени за участие в организирана престъпна група, а петима от тях – и за взимане на подкуп. \r\n\r\n Въззивната инстанция потвърди оправдателните присъди на Специализирани наказателен съд спрямо останалите четирима служители на МВР, обвинени само за получаване на подкупи. \r\n\r\n На 28 ноември 2016 г. първата съдебна инстанция оправда всички 12 подсъдими по делото, след като прецени, че няма достатъчно доказателства за повдигнатите им обвинения. \r\n\r\n Сега обаче второинстанционният съд наложи наказание от 4 години лишаване от свобода на двама от подсъдимите, на други трима – по 3 години и половина, а на останалите трима – по 3 години лишаване от свобода. \r\n\r\n Всички те имат и забрана да заемат длъжност в органите на МВР и да упражняват професията полицай за срок от 5 години. \r\n\r\n Наложени са им и глоби в размер от 3 – 4 хил. лв. \r\n\r\n Разследването започна по сигнали на изнудвани шофьори, според които от тях са били искани между 20 и 50 лв., за да не бъдат санкционирани с по-тежки административни наказания. \r\n\r\n Присъдата на Апелативния специализиран наказателен съд не е окончателна и подлежи на обжалване и протест пред Върховния касационен съд. \r\n \n\t\t\t\t\t\t", "date": "2018.05.15", "title": "Затвор за 8 корумпирани пътни полицаи"}
{"url": "http://www.bnews.bg/article/241983-masturbirashtiyat_pop_prav_priyatel_na_hora_ot_andargraunda", "text": "\n Попът, който седмици наред притеснява ученички и мастурбира, докато ги снима с айфона си в градския транспорт в София, преди години е бил близък със скандалния бизнесмен Иван Кочев - Чомбе. Авер му е бил и Васил Маникатов, известен като наркобоса на Югоизточна България, твърди в. \"Телеграф\". \r\n\r\n Това разказа пред изданието съселянинът и състудент на схимонах Никодим Митко Карамачев. Последната жертва на попа е 15-годишната Анастасия, пред която той на 5 май развявал члена си в метрото. \r\n\r\n \"Светското му име е Виктор Василев Чаев. От петричкото село Първомай е и е роден през 1968 година\", категоричен бе Карамачев. По думите му съселянинът му имал връзка с дама, която разбила сърцето му. Заради нея решил да стане монах. Беше човек на лукса, живееше снобски\", спомни си Митко, с когото били състуденти в Скопие. Когато се върнал, Виктор станал пръв приятел с ръкоположения за архонт от Старозагорския митрополит Галактион Чомбе. Кочев бе сочен автор на убийството на европейския и многократен републикански шампион по борба Стефан Мирославов - Крушата. Бил е и собственик на ПФК \"Пирин\". \r\n\r\n \"Постоянно ги засичахме заедно. По-късно не се отделяше и от Маникатов. Говореше се в региона, че ползват попа да транспортира наркотици за Гърция, защото тия в расо на границата никой не ги проверява\", разказа още състудентът на Никодим. \"Все носеше съкпи айфони и смартофони. Даваше ги в заложната къща в града и там ги продаваха евтино. Знаехме, че ги краде от южната съседка\" убеден бе Митко. \r\n \n\t\t\t\t\t\t", "date": "2018.05.15", "title": "Мастурбиращият поп пръв приятел на хора от ъндърграунда"}
{"url": "http://www.bnews.bg/article/241980-ima_nedostig_na_80_miliona_v_zdravnata_kasa_za_onkobolnite", "text": "\n Недостиг в бюджета на Националната здравноосигурителна каса (НЗОК) - до края на годината се очертава дефицит от 80 млн. лева за онколекарства. Това стана ясно след заседание на Надзорния съвет на фонда. \r\n  \r\nКасата плаща на болниците около 35 млн. лева месечно за онколекарства. Заради включените в края на миналата и началото на тази година нови медикаменти обаче, разходите са се увеличили, съобщава БНТ. \r\n  \r\nЕдна от възможностите за решаването на проблема е договаряне на допълнителни отстъпки от фармацевтичните компании. \r\n  \r\nКасата има и други механизми да осигури парите, обясни председателят на Надзорния съвет на здравната каса Жени Начева. \r\n  \r\n„Това няма общо с пациентите. Всички фирми, притежатели на разрешение за употреба отбелязаха, че пациентите ще получат необходимите лекарствени продукти. Това са разговори между нас и притежателите на разрешение за употреба”, коментира Начева. \r\n \n\t\t\t\t\t\t", "date": "2018.05.15", "title": "Има недостиг на 80 милиона в Здравната каса за онкоболните! "}
{"url": "http://www.bnews.bg/article/241952-tanya_boeva_zaryazala_mazha_si_zaradi_mlad_banker", "text": "\n След 18 години брак фолк певицата Таня Боева сложи край на семейната приказка с композитора Михаил Бургуджиев \r\n\r\n Близък приятел на звездата го издаде, че причина за разлъката е афера на 44-годишната красавица с доста по-млад банкер, чието ЕГН започва с 85. Извънбрачната забежка е с година давност, подчертава информаторът пред „Таблоид“. \r\n\r\n Информацията съвпада с официално оповестените данни, че разводът вече е факт с решение на Софийския районен съд от 19 март 2018 г. Делото е заведено още на 17 юли 2017 г., но е тръгнало едва на фаталния 13 декември. Бракоразводният процес се отлагал няколко пъти, като на едно от заседанията съдията дори пратил музикалния тандем при медиатор, с чиято помощ да се подготви споразумение за раздяла по взаимно съгласие. Таня и Михаил послушали магистрата и изпълнили разпореждането му. За подялбата на общите им песни и попечителството над 10-годишния им син Росен били нужни 9 месеца. \r\n\r\n Според решението на магистратите фолк фурията от Тополовград ще получава издръжка от бившия си в размер на 400 лева месечно. Парите ще се харчат за наследника им, който остава при мама. 43-годишният татко обаче ще може да взема Росен когато пожелае, щедри са съдиите. Освен всичко придобито по време на брака, на две е разделена дори съдебната такса за развода – по едва 20 лева на човек. \r\n\r\n Така актът за граждански брак между Таня Боева и Михаил Бургуджиев, сключен през 1999 г., е прекратен. За съжаление във фейсбук профилите им всички общи снимки вече са изтрити, което издава напрежението, натрупало се покрай изневярата на блондинката, коментира запознат със ситуацията. \r\n\r\n Мълвата носи, че Таня и 33-годишният й любовник се срещнали покрай инициатива с нейно участие, която била подкрепена от голяма българска банка. За детайлите по спонсорството трезорът изпратил хубавелкото да преговаря със секси певицата. Финансистът, фен на по-различен стил музика, си глътнал граматиката, когато пред очите му се появила кръшната тополовградчанка. От дума на дума между двамата пламнала искра, която в крайна сметка опустошила семейното щастие между Таня и Михаил, и двамата се решили на крайното решение – развод. \r\n \n\t\t\t\t\t\t", "date": "2018.05.15", "title": "Таня Боева зарязала мъжа си заради млад банкер "}
{"url": "http://www.bnews.bg/article/241982-huligankata_medarova_ostava_za_72_chasa_v_aresta", "text": "\n Пловдивската районна прокуратура удължи 24-часовото задържане в ареста на Габриела Медарова на 72 часа. След изтичането им ще се прецени дали да бъде поискана постоянна мярка за неотклонение, предаде bTV. \r\n\r\n Срещу Габриела Медарова се води  бързо производство за нанасяне на лека телесна повреда по хулигански подбуди на 21-годишната студентка Катя Андреева. За престъплението законът предвижда до една година лишаване от свобода или пробация. \r\n\r\n Преди месец Габриела Медарова беше задържана в ареста, след като удари 10 паркирани автомобила в Пловдив след употреба на алкохол и канабис. \r\n\r\n Медарова се разплака в съда и се разкайваше за ударените коли. В съда родителите й твърдяха, че била добро момиче и не употребявала алкохол и наркотици.  \r\n\r\n Медарова беше освободена от ареста срещу гаранция. Първоначално гаранцията беше 20 хил. лв., но след обжалване беше намалена на 5 хил. лв. \r\n\r\n   \r\n \n\t\t\t\t\t\t", "date": "2018.05.15", "title": "Хулиганката Медарова остава за 72 часа в ареста"}
{"url": "http://www.bnews.bg/article/241972-vnimanie_tapa_zaradi_stroezha_na_metroto_vizhte_kade_shte_e_ad", "text": "\n От днес до 15 ноември се променя движението по бул. \"Владимир Вазов\", заради изграждането на станция от третия лъч на метрото, съобщи Столична община.  \r\n\r\n Забранява се влизането на пътни превозни средства по крайна дясна пътна лента от южната страна на северното пътно платно на бул. „Владимир Вазов” между ул. „Черковна” и ул. „Тодорини кукли”. Движението ще се извършва двупосочно в по една пътна лента в посока.  \r\n\r\n За същия период временно се измества комбинирана автобусна и тролейбусна спирка, по маршрута на автобусни линии №№ 78, 79, 120, нощна линия 3 и тролейбусна линия № 1 -  „ХИПЕРМАРКЕТ БИЛА” на бул. „Владимир Вазов”, напред при бензиностанция „Шел“ в посока ул. ”Черковна“. \r\n \n\t\t\t\t\t\t", "date": "2018.05.15", "title": "Внимание: Тапа заради строежа на метрото! Вижте къде ще е ад! "}
{"url": "http://www.bnews.bg/article/241976-malkiyat_storaro_iskal_mis_silikon_da_go_otraka_v_legloto", "text": "\n Братът на Фики Стораро полудял по силиконката Витория Петрова. \r\n\r\n Двамата се запознали в столична дискотека миналата година. Подобно на баща си и брат си, малкият Емрах се оказал доста палав. Той засипал Виктория с комплименти и направо й направил предложение за секс. Миската учтиво отбила поканата, като му обяснила, че не си пада по непълнолетни, пише BLife. \r\n\r\n Но мераците на прохождащия певец не секнали и свалките се преместили във фейсбук. Когато малчуганът преминал границата на добрия тон, Виктория се принудила да го блокира. Атаките продължили в телефона на моделката, която пази доста неприлични смс-и от малчугана. „Искам точно мацка като теб да ме отрака“, не се отказвал младият Стораро. \r\n\r\n С наскоро връхлетялата го популярност, Емрах спрял да досажда на Виктория и вероятно се цели в нова бройка. \r\n \n\t\t\t\t\t\t", "date": "2018.05.15", "title": "Mалкият Стораро искал Мис Силикон да го отрака в леглото "}
{"url": "http://www.bnews.bg/article/241968-skandal_zam_ministar_nacheva_se_podigra_s_meditsite_ne_bih_rabotila_bez_zaplata_alo_upravlyavashtite_doktorite_dokoga_da_tarpyat", "text": "\n Невиждан скандал се развихря по оста министерство на здравеопазването – болници. Двете лечебни заведения в Ловеч и Враца са пред затваряне, а докторите са без заплати месеци наред. \r\n\r\n Вчера зам.-министър Начева беше замеряна с яйца, а часове по-късно стана ясно, че медиците от Враца са взели заплати за февруари. Представяте ли си? За февруари…. \r\n\r\n В отговор на въпрос на педиатър от болницата във Враца, Начева най-нагло каза, че не би работила без заплата… и как иначе… нали е сложена там за послушание и да си прибира  пачките пари. \r\n\r\n „Не бих работила без заплата. Всеки е достойно да получава заплата“, каза Начева пред БТВ. \r\n\r\n Тя посочи, че се правят необходимите проверки, изготвят се правила за недопускане на лоши практики. И във Враца и в Ловеч имало неизгодно сключени договори. \r\n\r\n Държавата има участие и в двете болници, а управляващите се държат сякаш не е имало неин представител там, а мънкаща зам.-министърката се опита да каже, че виновните щели да бъдат наказани. \r\n\r\n Точно това е най-фрапантното и скандално, че през цялото това време държавата я няма буквално в тези лечебни заведения, а сега би трябвало да стане ясно защо има нещо нередно. Ако е така, представителите от страна на държавата са „проспали“ това или умишлено, тъй като и конкретните служители може да са „лапкали“ от неизгодно сключените договори, по думите на Начева. \r\n\r\n „Болницата има социални функции“, казаха медиците! Те обявиха, че повече не може да се търпи това положение, както и, че ножът е опрял до кокал. \r\n \n\t\t\t\t\t\t", "date": "2018.05.15", "title": "СКАНДАЛ! Зам.-министър Начева се подигра с медиците: Не бих работила без заплата! Ало, управляващите, докторите докога да търпят?!"}
{"url": "http://www.bnews.bg/article/241969-vremeto_dnes_slantse_gramotevitsi_i_usloviya_za_gradushki", "text": "\n Следобед над Западна и Централна България ще се развива мощна купеста и купесто-дъждовна облачност. Ще има краткотрайни валежи от дъжд, придружени с гръмотевици, и условия за градушки. По-значителни количества се очакват в областите Видин, Монтана и Враца, където са обявени предупреждения от първа степен. \r\n\r\n Максималните температури ще са предимно между 23 и 28 градуса, в София- 22. \r\n\r\n В планините също ще има краткотрайни валежи с гръмотевици и до умерен югозападен вятър. Максималната температура на височина 1200 метра ще е около 17 градуса, на 2000 метра – около 9. \r\n\r\n През следващите дни ще има и слънчеви часове, и превалявания с гръмотевични бури, и градушки. Сутрин времето ще е по-спокойно, а през втората половина на деня ще вали. Утре се очакват валежи главно в западните и централни райони от страната, в четвъртък - в източните. Температурите ще останат без съществена промяна, максимални между 23 и 28 градуса. \r\n \n\t\t\t\t\t\t", "date": "2018.05.15", "title": "Времето днес: Слънце, гръмотевици и условия за градушки!"}
{"url": "http://www.bnews.bg/article/241942-shterkata_na_krokodila_se_pusna_po_tsitsi_snimki", "text": "\n Дъщерята на Емил Милев – Крокодила, лъсна по монокини в социалните мрежи. Палавата Габриела качи провокативни снимки в социалните мрежи, на които позира без дрехи. \r\n\r\n Кадрите зарадваха последователите й във Фейсбук, които я засипаха с комплименти. Габриела е любителка на татусите и не пропусна да покаже и най-новите рисунки върху тялото си. Засуканата брюнетка е известна със своите рисунки по видими части на тялото, които събират погледите и в спецсъда, където младата дама се явява защитник на баща си. \r\nОт разголените снимки става ясно, че тя има рисунки и на по-деликатни места върху спортната си фигура. \r\n\r\n Заедно със снимките от своите релаксиращи моменти сред природата и басейна, Габриела не пропусна да пусне и своя фотография от детството си, заедно със своя баща. \r\nС една от тях, тя му честити рождения ден и му пожелава скоро да излезе от затвора.  \"Честит рожден ден! Обичам те безкрай, тати!!! Бъди здрав и бъди свободен. Чакаме те!”, пожела Габриела на баща си. \r\n\r\n Емил Милев-Крокодила е добре познат на полицията и вече е в ареста повече от три години. Той води над 600 дела срещу представители на прокуратурата, съда, полицията и други институции заради незаконно задържане и нарушаване на правата му. За последно, мярка „задържане под стража” му е наложена по старо дело за грабеж. \r\nТова се случи само дел след като спецсъдът оправда Милев по четири обвинения свързани с ръководене на престъпна група, специализирана в обири, отвличания и палежи. Снимките вижте  \r\n \n\t\t\t\t\t\t", "date": "2018.05.15", "title": "Щерката на Крокодила се пусна по цици (Снимки)"}
{"url": "http://www.bnews.bg/article/241970-naraganiyat_mladezh_v_troleya_e_dobre_napadatelyat_mu_e_kriminalno_proyaven_i", "text": "\n 33-годишният мъж, който наръга 18-годишен младеж с нож в тролейбус №7 вчера е криминално проявен и регистриран за наркомания. \r\n\r\n „Шофьорът е реагирал адекватно, като е затворил вратите, за да не избяга нарушителят”, коментира зам.-директорът на „Столичния електротранспорт” Иво Василев. \r\n\r\n Инцидентът е възникнал на столичната спирка „Опълченска” в посока „Люлин”. Младеж направил забележка на група непълнолетни, които се хранели и плюели в превозното средство, като го замърсявали с люспи от семки.   \r\n\r\n При слизането си от тролея въпросният младеж бил прободен с нож от друг мъж, който „защитил” нарушителите, макар да не е бил част от тяхната групичка. \r\n\r\n Пострадалият младеж е бил опериран в „Пирогов” и сега е в стабилно състояние, контактен. \r\n\r\n Операцията е била средна по тежест. \r\n\r\n Обикновено след подобен тип интервенции наблюдението е между 3 и 5 денонощия. \r\n \n\t\t\t\t\t\t", "date": "2018.05.15", "title": "Наръганият младеж в тролея е добре, нападателят му е криминално проявен и… "}
{"url": "http://www.bnews.bg/article/241966-ban_se_zae_s_tezhka_zadacha_da_mu_mislyat_shofyorite", "text": "\n Екип учени в Института за изследване на населението и човека към Българска академия на науките (ИИНЧ-БАН) работи по дългосрочен проект за изработване на методики за оценка на психологическата годност на водачите на моторни превозни средства, съобщиха от БАН. \r\nКато резултат от работата в последната година са изведени характеристиките на рисковите водачи, подбрани са методиките, по които да се оценяват и в момента работим по адаптирането и валидизирането им. \r\nЦелта на проекта е да се осъвременят използваните в момента психологически методики за оценка на психологическата годност на водачи, извършващи обществен превоз на пътници и товари и водачите, временно лишени или загубили правоспособност за управление на МПС. В резултат от работата ни по този проект, разработваме профил на рисковия водач и определяме какви характеристики - когнитивни, социални и личностни - имат влияние върху поведението му на пътя, допълват учените, които работят по проекта. \r\nПерспективата на проекта е да подготви програми за превенция на водачи, за които е установен рисков профил. \r\n \n\t\t\t\t\t\t", "date": "2018.05.15", "title": "БАН се зае с тежка задача: Да му мислят шофьорите…"}
{"url": "http://www.bnews.bg/article/241971-zhenata_na_alpinista_planinata_iskashe_boyan_za_sebe_si_a_az_za_men_kakvo_izklyuchitelno_poseshtenie_planuva_radoslava_s_deteto_im_vizhte", "text": "\n „За мен това беше битка с планината – тя го искаше за себе си, а аз – за мен. И не спирахме да се надиграваме”, каза Радослава Ненова, жената до алпиниста Боян Петров, с когото няма връзка от 3 май. \r\n\r\n „Знам, че е голям риск в планината. Но никога не сме се сбогували сякаш няма да се видим”, каза още тя. \r\n\r\n Днес е последният ден, в който китайската страна провежда спасителната акция, чиято цел е да намери Петров. Ще бъдат проверени места, които на сателитната снимка не се виждат добре. Те са в района между базовия лагер и лагер 1. \r\n\r\n „В началото е възможно да се е скрил, за да изчака бурята, но ако това е причината – трябваше да е слязъл досега. Каквото и да се е случило преди дни, сега шансът е минимален (…) \r\n\r\n От деня, в който ми се обадиха от базовия лагер досега, трябваше да се мобилизирам, за да може всичко да се случва. Включиха се много хора, които свършиха страшно много работа. Знаех, че много хора харесват Боян, но сега денонощно получавам съвети, съобщения, всякакви варианти за помощ, свързват се с мен алпинисти, с които е той се е катерил по света, помощ от страна на МВнР...”, казва Ненова. \r\n\r\n „Не бях готова за това, че Китай и Непал са в по-особени отношения. И самите държави не знаеха как да реагират на молбата на трета държава. Не знаех, че този казус е много сложен”, добави тя пред БТВ. \r\n\r\n „Дори вчера, когато непалците завършиха своята мисия, се зарадвах, че китайците продължиха. Това ни подарява още един ден, в който въпреки фактите, имаш надежда”, каза Ненова. \r\n\r\n „Трудните моменти започнаха от самото съобщение, че го няма, и ще продължават още дълго време. С детето искаме да отидем до базовия лагер след време”, сподели още тя. \r\n \n\t\t\t\t\t\t", "date": "2018.05.15", "title": "Жената на алпиниста: Планината искаше Боян за себе си, а аз – за мен! Какво изключително посещение планува Радослава с детето им – вижте!"}
{"url": "http://www.bnews.bg/article/241974-zashto_simeonov_pogna_hazarta_i_shuma_no_si_malchi_za_turskite_seriali_i_novinite_na_turski_po_bnt", "text": "\n Вицепремиерът Валери Симеонов погна хазарта и шума, щял да се бори със зависимостите на хората. Припомняме, че такива предизборни обещания не открихме в програмата на Обединени патриоти. Още по- странното е, че чрез тези предложения на Симеонов по никакъв начин не се подобрява живота на обикновените българи. \r\n\r\n Интересно обаче е - защо Валери Симеонов и неговите саратници не обелват и думичка за спиране на новините на турски език по БНТ 1, обещание с което печелеха доверието на избирателите си. \r\n\r\n Симеонов и дружина чинно си траят и за турските сериали, които се излъчват от години и са поставили в зависимост огромна част от българското население. Зависимост, която е много по-опасна, тъй като променя културните ценности и самосъзнание на цял един народ. \r\n\r\n Логично е да се  постави въпросът до къде се простира патриотизмът на Симеонов и дружина? По всичко личи вероятно, че този му патриотизъм по някакви неведоми пътища се насочва натам, където се чува шумът на финикийските знаци! \r\n\r\n Вероятно този шум и броенето на пачки привличат патриотизма на Симеонов и дружина и ги поставя в пълна зависимост, която е неустоима и се забелязва чрез благосъстоянието на фирмите им. \r\n\r\n В съвременната политология, вероятно тези действия на изпълнителната и законодателната власт щяха да бъдат наречени \"политически рекет\"! По- интересно е поведението на електората, който се държи като маймуна, която сама реже клона на който е седнала и се радва, че на Вуте му е зле. \r\n\r\n На никой обаче не му светна, че Симеонов и дружина атакува сектори, в които са заети предимно млади хора. И в хазарта , и в сферата на шума, заетите са млади и висококвалифицирани млади хора, които с лека ръка вицето изхвърля на улицата, а от там те бързо се ориентират към терминал 2, сиреч напускат завинаги България. \r\n\r\n Не се притеснявайте! Чичко им Симеонов и затова е помислил, ще замени нашите младежи с други такива от Виетнам и други екзотични страни, защото те нямат да имат претенции, а и няма да го съдят и осъждат за простотиите, които си позволява. И после не се чудете защо онзи професор казваше, че 80% от народа са дебили?  \r\n\r\n   \r\n \n\t\t\t\t\t\t", "date": "2018.05.15", "title": "Защо Симеонов погна хазарта и шума, но си мълчи за турските сериали и новините на турски по БНТ?"}
{"url": "http://www.bnews.bg/article/241953-bivsh_na_azis_vliza_v_zatvora", "text": "\n Любовник на Азис отнесе присъда заради дилърските си занимания. На 30 април 2018 г. бившият интимен приятел на чалга краля – Костадин Йорданов, познат повече като Коце Ламята, получи 3 години ефективно на втора инстанция – Софийския апелативен съд, за търговия и разпространение на наркотици, съобщи „Таблоид“. \r\n\r\n Обвинителният акт срещу гей мутрата е под номер ЗМ/247/2012. Според документа през 2012 г. Коце Ламята е задържан по време на специализирана полицейска операция от сектор 04 ОПКП-СДВР в района около пазара на кв. „Красно село“. Свидетелите Петър С. и Николай Н. посочили кои дилъри работят за Коце Ламята и как лично интимната тръпка на Азис надзиравал работата им. В запас Ламята притежавал големи количества трева, амфетамини и други тежки наркотици.  \r\n\r\n На 17 октомври 2012 г. Костадин Йорданов е сгащен с 10 грама хероин. В кутия у него при обиск са намерени и 7 полиетиленови самозалепващи се пликчета, пише в обвинителния акт, които бандитът опитал да изхвърли, преди да му щракнат белезниците. При претърсване в квартирата му са открити още фалшиви документи и подправени „мокри печати“, свързани с други престъпни занимания. Освен това ченгетата се натъкнали и на огромно количество канабис. \r\n\r\n От Съдебната палата издадоха пред „Таблоид“, че три години няколко скъпоплатени адвокати разиграват по всевъзможен начин съда с процедурни хватки и фалшиви медицински експертизи, доказващи тежка дископатия, хипертония и още куп заболявания, които тормозят Коце Ламята. Болничните драми на бандита, нашумял като любовник на Азис, обаче не трогнали магистратите и наркодилърът е осъден още на първа инстанция ефективно заради нечисто съдебно минало.  \r\n\r\n След като прокуратурата посочила множество утежняващи вината обстоятелства, на 30 април 2018 г. Софийският апелативен съд потвърдил наказанието. Ламята прогонил адвокатите си, но ще опита да отърве пандиза чрез обжалване на последната трета инстанция – пред Върховния касационен съд.  \r\n\r\n Доскоро бившето гадже на Азис бил в близки отношения с набиращия скорост наркобос Росен Кръстев – Стъкларя. Двамата си партнирали в разпространението на дрога, на Ламята отворил паст и го завлякъл с голямо количество опиати. Оттогава гей мутрата е в немилост и живеел в страх от отмъщение от кръга около Стъкларя, разкриха ченгета пред „Таблоид“. \r\n \n\t\t\t\t\t\t", "date": "2018.05.15", "title": "Бивш на Азис влиза в затвора"}
{"url": "http://www.bnews.bg/article/241973-bashtata_na_edin_ot_gamenite_ot_stadiona_nepoznat_chovek_izrisuva_deteto_mi_stana", "text": "\n \"Неподходящите знаци и надписи бяха изрисувани от непознат човек на стадиона. След това детето си беше облякло тениската и видях рисунките, едва когато той вече беше на пистата. Не знаех какво има по тялото на сина ми\" - това каза пред NOVA Петър Атанасов, баща на едно от двете деца, заснети на мача Славия - Левски с нацистки символи и обидни надписи по гърдите и гърбовете им. \r\n  \r\nФотосите провокираха голям отзвук. Агенцията за закрила на детето започна проверка, резултатите от която се очаква да бъдат огласени в сряда. \r\n  \r\n\"Детето ми е първи клас и изобщо не знае какво означава тези неща. За първи път е изрисуван така. Просто стана грешка\", обясни Атанасов. Той заяви, че не познава другото дете със свастики по гърба, нито родителите му. \r\n  \r\nБащата бе категоричен, че синът му не е в опасност, когато стои на пистата на стадиона по време на футболна среща. \r\n\r\n \"За първи път го заведох на стадиона, когато беше на 4 месеца. От 5-годишен ходи с мен на всички мачове\", каза още Атанасов. \r\n \n\t\t\t\t\t\t", "date": "2018.05.15", "title": "Бащата на един от „гамените“ от стадиона: Непознат човек изрисува детето ми! Стана… "}
{"url": "http://www.bnews.bg/article/241967-bezotkazna_bitka_dnes_se_ochakvat_novini_ot_poslednata_aktsiya_po_izdirvaneto_na_boyan_petrov", "text": "\n Kитайските спасители, участващи в издирването на алпиниста Боян Петров, не са се прибрали още в базовия лагер, а са пренощували в Лагер 1 под Шиша Пангма. Това съобщи Деян Петков от екипа на алпиниста в България. Следващата цел на екипа е да огледа и района на Лагер 1 за следи от алпиниста. \r\n\r\n Вчера екипът на алпиниста обяви, че издирването по въздух се прекратява. Основната причина за това е невъзможността на хеликоптерите да летят заради лошото време. То принуди и малкото алпинисти, решили да атакуват върха, да се откажат на този етап и да се върнат в базовия лагер. \r\n\r\n В неделя една от групите, на които бяха разделени издирващите пеша, откри инсулина на Боян Петров в района на Лагер 3. \r\n\r\n \"Не може да се гадае дали е попаднал в някоя цепнатина, или се е скрил в някоя пещера и чака. Каквото и да се е случило преди дни, сега шансът да е оцелял е толкова минимален... Но не съм аз Господ да раздавам шансове дали хората са живи, или не. Аз съм се хванала за надеждата, не за факти\", каза жена му Радослава Нанова в сутрешния блок на Би Ти Ви. \r\n\r\n В понеделник сутрин се разбра, че са открити и още предмети, за които се смята, че може да са на алпиниста. Жена му обясни, че тя неги е виждала, едно от тях е блуза, за която не може да каже дали е на съпруга й. Не се разбра къде са намерени те. Индийското издание Dream Wanderlust, като се позова на информация от шерпите, участващи в издирването, обяви снощи, че предметите ще бъдат анализирани в базовия лагер. \r\n\r\n Издирвателната акция на изчезналия й алпинист върви към края си, обяви екипът му още в понеделник вечерта. \r\n\r\n Информациите за издирвателната мисия са все така частични и разнопосочни и не могат да се проверят в цялост. Много трудна е и връзката на хората на Боян Петров с екипите на място. \r\n\r\n Последно Боян Петров е бил забелязан на 3 май с бинокъл от базовия лагер. Тогава той се е намирал в района на Лагер 3. Такава информация бе подадена от унгарския алпинист Давид Клайн и цитирана от унгарските медии на 6 май. Това е и денят, в който е било информирано посолството на България в Пекин. \r\n\r\n Според документацията на китайските власти Боян Петров се води изчезнал на 5 май. \r\n \n\t\t\t\t\t\t", "date": "2018.05.15", "title": "Безотказна битка: Днес се очакват новини от последната акция по издирването на Боян Петров!"}
{"url": "http://www.bnews.bg/article/241981-bdzh_prevozva_bezplatno_abiturienti_v_neravnostoyno_polozhenie", "text": "\n На 15 и 16 май \"БДЖ-Пътнически превози\" ЕООД ще осигури безплатно пътуване до София на абитуриенти в неравностойно положение и техните ръководители. \r\n  \r\nИнициативата се осъществява съвместно с Асоциация \"Милосърдие - майка Мария\", която всяка година организира благотворителен абитуриентски бал в столицата, съобщиха от превозвача. \r\n  \r\nНационалният железопътен превозвач участва вече над 20 години в благородната кауза, осигурявайки превоза за абитуриентския бал на младежите в неравностойно положение. Абитуриентите, израснали без родителски грижи, ще пътуват с влак от Стара Загора до София. След абитуриентския си бал, младите хора ще се приберат до Града на липите, ползвайки отново железопътен транспорт. \r\n  \r\nРъководството на \"Холдинг БДЖ\" ЕАД за пореден път подкрепя инициативите за социална адаптация и интеграция на децата, лишени от родителска грижа, на които трябва да бъде дадена възможност да живеят в равностойно положение и да заемат своето достойно място в обществото, припомнят от холдинга. \r\n \n\t\t\t\t\t\t", "date": "2018.05.15", "title": "БДЖ превозва безплатно абитуриенти в неравностойно положение "}
{"url": "http://www.bnews.bg/article/241988-bashtata_na_megan_nyama_da_prisastva_na_svatbata_ne_iskam_da_ya_izlagam", "text": "\n Броени дни преди сватбата на принц Хари и Меган Маркъл, бащата на актрисата обяви, че няма да присъства на голямото събитиe, съобщава БНТ. \r\n\r\n Причината е разкритие на таблоиди в Съединените щати, че той е нагласил привидно папарашки снимки, на които усилено се готви за сватбата на дъщеря си. \r\n\r\n На част от тях Томас Маркъл разглежда годежната фотосесия, на други - чете енциклопедия за Великобритания. След разкритието, той е решил да не излага дъщеря си и кралското семейство и да не пътува за Лондон. \r\n\r\n Принц Хари и Меган Маркъл помолиха за разбиране и уважение, след като баща й отказа да участва в сватбената церемония, съобщиха световните информационни агенции. \r\n\r\n Безпрецедентно изявление на двореца Кенсингтън за \"тази трудна ситуация\" не потвърди новината, която беше разпространена от сайта TMZ. \r\n\r\n \"Това е много личен момент за г-ца Маркъл в дните преди сватбата - зави дворецът. Тя и принц Хари отново молят за разбиране и уважение към г-н Маркъл в тази трудна ситуация\". \r\n\r\n Според сайта Ти Ем Зет, Томас Маркъл се раздразнил от обществената реакция, когато поканил фотографи да го снимат как се готви за сватбата срещу повече от 100 000 щатски долара. Той заявил, че не иска повече да излага дъщеря си. \r\n\r\n Томас Маркъл трябваше да отведе Меган Маркъл до олтара, а преди това да се срещне с кралицата, съпруга й и други членове на кралското семейство. \r\n\r\n Меган Маркъл е много разстроена от отказа на баща си да участва в сватбата. Тя разбира притесненията му и е загрижена за него, пише в. \"Дейли мейл\". \r\n\r\n \"Тя не иска това. Очевидно иска татко ѝ да е с нея. . . Явно той е под огромен натиск. Те наистина са загрижени за него. Той е горд мъж, който иска да бъде баща, а не да се грижат за него, но е доста трудно.\" \r\n\r\n Томас Маркъл каза, че е искал да \"поправи\" имиджа си, но вместо това е излязъл \"глупав и смешен\". Затова няма да пътува до Великобритания, за да спести на дъщеря си допълнителни притеснения. \r\n\r\n Томас Маркъл каза пред TMZ, че миналата седмица е претърпял инфаркт, но не се е задържал в болница, за да може да отиде на сватбата. Официално потвърждение за това обаче няма. \r\n\r\n Полусестрата на Меган Маркъл - Саманта, миналата седмица каза, че снимките на баща ѝ са нейна идея. \r\n\r\n Меган Маркъл не поддържа връзка с доведените си сестра и брат и не ги е поканила на сватбата. \r\n \n\t\t\t\t\t\t", "date": "2018.05.15", "title": "Бащата на Мегън няма да присъства на сватбата: Не искам да я излагам!"}
{"url": "http://www.bnews.bg/article/241999-kolazh_na_trimata_patriotara_vzrivi_sotsialnata_mrezha_snimka", "text": "\n Колаж на тримата патриотара с неизвестен автор взриви социалната мрежа! От коментарите ясно проличава народната \"любов\" към лидерите на Обединени патриоти. \r\n\r\n Хората припомнят метаморфозите, през които са преминали партийните вождове, за да се докопат до властта и да се превърнат според колажа в Ку*ви на Бойко! \r\n\r\n Сатирата и хуморът винаги са били от най-силните страни на българския народ за показване на отношението си към определени личности и политици, а в този случай то е повече от еднозначно!   \r\n\r\n \r\n \n\t\t\t\t\t\t", "date": "2018.05.15", "title": "Колаж на тримата патриотара взриви социалната мрежа (СНИМКА)"}
{"url": "http://www.bnews.bg/article/241936-bratat_na_vlado_karamazov_pravi_torta_za_kralskata_svatba_na_hari_i_megan", "text": "\n Братът на актьора Владо Карамазов - Иван Александров, който е майстор сладкар, ще изработи втората по значимост торта за кралската сватба на принц Хари и Меган Маркъл. Това съобщи Владо в личния си блог. \r\n\r\n Иван е успял да пребори сериозна конкуренция и на него е възложено изработването на един от най-важните сладкиши за бляскавото събитие на 19 май. Александров ще приготви тортата за журналистите, които ще отразяват събитието на 2018 г. в британския кралски двор. \r\n\r\n Иван от няколко години работи в Лондон и създава истински сладкарски шедьоври под марката Boutique cookie's cakes. Братът на Владо получи специална покана от Дебора Бонети - директор на международната прес асоциация (FPA) и след като непрекъснато доказва своя талант в сладкарското изкуство. Това е поредният връх, който Иван покорява на Острова в тази сладка, но доста трудна професия. \r\n\r\n Сватбата на принц Хари и холивудската актриса Меган Маркъл в Уиндзор е сред топ събитията на годината, a подготовката за нея започна преди няколко месеца. На сватбата са поканени 600 гости, а за вечерния прием - 200 души. Милиарди зрители по цял свят ще гледат на живо церемонията, която ще се излъчва по телевизиите и в интернет. \r\n\r\n Най-важната торта ще бъде приготвена от кралския сладкар, а втората по значимост торта е поверена на Иван. Тя ще бъде на пет етажа с много орнаменти от захарни цветя с вкус на бъз и лимон, какъвто ще е вкусът и на кралската торта. \r\n\r\n В края на миналата година в прочувствен пост в блога си Владо Карамазов разказа историята на брат си, който е с две години по-голям от него. Двамата са завършили едно и също училище, но актьорът нямал никакво намерение да се занимава с кулинария, докато Иван бил истински виртуоз в кухнята. Преди 5 години Александров имигрира в Англия заедно със семейството си и успява да възроди мечтата си да се занимава със сладкарство, която се наложило да загърби, докато живял в България. \r\n \n\t\t\t\t\t\t", "date": "2018.05.15", "title": "Братът на Владо Карамазов прави торта за кралската сватба на Хари и Меган "}
{"url": "http://www.bnews.bg/article/241992-posleden_opit_helikopterite_izlitat_za_otkrivaneto_na_boyan_petrov_no_s", "text": "\n Пореден опит да бъде открит изчезналия  на връх Шишапангма Боян Петров ще бъде направен днес, съобщава Нова телевизия.  \r\nСпасителните хеликоптери ще продължат търсенето на българина, но с нови указания, получени от шерпите при вчерашното им изкачване. В съобщението си спасителите пишат, че ако не успеят да излетят във вторник, ще направят нов опит в сряда рано сутринта. \r\nСпоред пилотите времето е по-добро от понеделник, въпреки че все още не позволява безпроблемно търсене. \r\n\r\n Припомняме, че при последното издирване на Петров бяха открити опаковки от храна и част от оборудването на българина, което е нова следа в спасителната операция. \r\n \n\t\t\t\t\t\t", "date": "2018.05.15", "title": "Последен опит: Хеликоптерите излитат за откриването на Боян Петров, но с… "}
{"url": "http://www.bnews.bg/article/241951-krisko_bil_lyubovnik_i_na_kamen_vodenicharov", "text": "\n Откакто изгря като звезда на музикалния небосклон, рапърът Кристиан Талев - Криско се опитва да забрави някои пикантни подробности от миналото си \r\n\r\n Макар че сега е сериозно обвързан с танцьорката Цветелина Петрова, навремето хитовият изпълнител е имал и връзки с популярни гей звезди, за да додрапа до върха, издават запознати. Неотдавна бившата му Ася Капчикова намекна за това в телевизионно интервю, а темата е широко коментирана в светските среди, писа „Таблоид“. \r\n\r\n Най-известната хомо афера на Талев е с поп звездата Миро от разпадналия се дует „Каризма”. Преди 6 години двамата бяха почти неразделни и даже деляха един покрив, а това породи много клюки по техен адрес. Говори се, че влюбчивият Миро бил ужасно хлътнал по младока Криско и му проправил път в музикалния бизнес, благодарение на който днес е един от най-успешните родни изпълнители. Веднъж усетил вкуса на славата, неблагодарният рапър зарязал ментора си и се изпокарал с него за пари. С днешна дата двамата не са в добри отношения и се стараят да не се засичат на публични места. \r\n\r\n Слуховете носят, че Талев минал и през кревата на Любо Киров, а най-пикантната му авантюра била с Камен Воденичаров. Навремето актьорът ръководеше музикалната телевизия ММ и в продължение на години имаше сериозно влияние в тези среди. Точно тогава Криско пристигнал от Габрово в София и правел първите си опити да пробие на сцената. Той се свързал с Камен Во, за да му представи част от проектите си - уредил си среща в офиса му, а музикалният бос не скрил по-специалния си интерс към амбициозния младок. Зарекъл се, че ще му помогне и проявил интерес към творчеството му. \r\n\r\n Дни по-късно Криско цъфнал в апартамента на Воденичаров и запознати със случая се кълнат, че двамата са били двойко около месец. Самият Камен се похвалил пред близки приятели, че има нова тръпка. Представил го като обещаващ млад рапър, за който тепърва щяло се чуе. Впоследствие обаче телевизя ММ окончателно спряла излъчването си, а Талев се втурнал в търсене на нови ниши за прокарване на творчеството си. Така попаднал на Миро, който му дал първия тласък в кариерата – и в буквалния, и в преносния смисъл. \r\n \n\t\t\t\t\t\t", "date": "2018.05.15", "title": "Криско бил любовник и на Камен Воденичаров"}
{"url": "http://www.bnews.bg/article/241979-zhenata_hvarlila_yaytse_po_nacheva_tova_beshe_akt_na_otchayanie_i_zashto_upravlyavashtite_sa_se_oyali_i_samozabravili", "text": "\n \"Това, че замерих с яйце зам.-министъра на здравеопазването беше акт на отчаяние. От толкова време нещата нямат никакво развитие. Имам пет деца, за които в момента няма никакво здравеопазване във Враца\" - това заяви пред NOVA Полина Комитска - жената, която замери с яйце Жени Начева по време на посещението й във врачанската болница.  \r\n\r\n Вчера зам.-министърът отиде там, за да представи новия изпълнителен директор, след като старият подаде оставка. Лекарите и сестрите в болницата не са получавали заплати от февруари. \r\n\r\n \"Районът е неприятно застрашен и би трябвало да се предприемат действия по най-бързия начин\", заяви изпълнителният директор в оставка Орлин Цветков. \r\n\r\n \"Управляващите толкова са се ояли, просто са се самозабравили. Те не ни разбират и не вярват, че във Враца живеем зле\", добави медицинската сестра Елеонора Колева, която покани зам.-министър Начева да живее един месец в нейното семейство. \r\n\r\n Един от проблемите в болницата е, че отделението по реанимация временно е затворено, което блокира работата и на останалите отделения. Причината е, че медиците напускат или излизат в болничен, поясни началникът на ОАРИЛ д-р Ростислав Стефанов. \r\n\r\n \"Много пъти подавам рапорти за това, но без резултат. Правя всичко възможно да бъде възстановен ритъмът на работата\", допълни той. \r\n\r\n \"До края на юни ще преодолеем забавянето от заплащане на разходи за персонал от вече един месец. Днес болницата е получила средствата за персонал за февруари\", поясни самата Начева по време на посещението си в болницата в понеделник. \r\n\r\n На въпрос как ще коментира, че е била замерена с яйца във Враца, тя отговори, че е имало провокации, но уважавала позицията на работещите там. \r\n \n\t\t\t\t\t\t", "date": "2018.05.15", "title": "Жената, хвърлила яйце по Начева: Това беше акт на отчаяние! И защо управляващите са се ояли и самозабравили..."}
{"url": "http://www.bnews.bg/article/241984-promotsiya_agrion_finans_otpuska_krediti_s_2_9_za_parvata_godina", "text": "\n Промоционална лихва от 2.9% за първата година по универсалния си ипотечен кредит в евро предлага специализираното дружество „Агрион Финанс“. Според експерти по кредитиране това е едно от най-ниските нива на пазара на заемите. Преференциалните условия важат за заеми в евро, като минималният срок е 5 години. След изтичането на първите 12 месеца годишното оскъпяване е 8.5%, уточниха от кредитната компания. \r\n\r\n За да се възползват от изгодните  условия, желаещите трябва да посетят щанда на „Агрион“ на международното изложение „БАТА АГРО“, което се провежда в Стара Загора от 15-18 май. Там земеделските стопани ще получат специален промо код, с който ще могат да кандидатстват за финансиране в някой от регионалните офиси на дружеството. Промоцията е валидна до 18 юни 2018 г., казаха от компанията, която е дъщерна на лидера в управлението на земеделски активи „Агрион Инвест“. Експертите по кредитни услуги, които са на щанда, са готови да разяснят на всички посетители възможностите, които кредитът осигурява, както и процеса за кандидатстване и одобрение. \r\n\r\n Кредитополучателите могат да обезпечат заема си със земя или други недвижими имоти, като процентът на финансиране е до 80% от размера на пазарната оценка на  поземлените активи. Това е един от най-високите проценти финансиране на пазара на земеделски кредити в момента, твърдят експерти в бранша. Друго сериозно улеснение за фермерите е, че остойностяването на земята е напълно безплатно за кредитополучателя и се извършва от експертите на  компанията. Това спестява сериозни разходи и време на желаещите да изтеглят ипотечен кредит. Максималният срок за разсрочване на задълженията е 15 години. Пълните условия по ипотечния кредит и останалите възможности за финансиране може да се открият на адрес  \r\n\r\n   „Основната ни цел е да осигурим на малките и средни производители облекчен достъп до финансиране, което ще им помогне да развиват по ефикасно и модерно земеделие“ , казаха от „Агрион Финанс”. За разлика от другите кредитни институции в България, процедурата за кандидатстване е максимално опростена. Не се изисква откриването на допълнителни сметки, застраховки, въвличането на поръчители и съдлъжници. Няма изискване и за разработка на  подробни бизнес планове, отчети и анализи. Кандидатстването е без такса ангажимент и такса за разглеждането на документи. Няма разходи за оценка на обезпечението, а сроковете за кандидатстване са значително съкратени в сравнение с традиционното банково кредитиране. Компанията няма ограничения за сектора, в който работи земеделският производител. \r\n\r\n Подобни са условията и за разработения от „Агрион Финанс“ кредит за оборотни средства, а при лизинга на земеделска земя, осигуреното финансиране може да достигне 100%. Оценката за имота се прави от експертите на „Агрион“ и е абсолютно безплатна за земеделските производители. Ако тя съвпада с цената на парцела,  фермерът директно започва да погасява лизингови вноски. Така на практика земеделецът може да започне да си плаща лизинговите вноски, без да влага собствени средства като самоучастие. \r\n\r\n Покупката на земя е сред най-честите мотиви за тегленето на кредити от фермерите. Земеделските стопани често теглят заеми и заради закупуването на земеделска техника или за капиталови разходи. Това става ясно от проучване на нагласите на земеделските производители, направено от „Агрион“. Част от фермерите, обаче, не могат да отговорят на сложните изисквания на големите банки и все по-често търсят алтернативни източници на финансиране в лицето на специализираните кредитни дружества, където процедурите са максимално опростени, а сроковете са значително по-кратки. Според изследването на „Агрион“ всеки трети земеделски производител е склонен да ипотекира земята си, за да вземе кредит, който да обезпечи бизнеса му. Жителите на столицата и другите големи градове са по-склонни да теглят заеми, като най-активни са земеделците между 35-44 години, които разчитат на механизирана обработка на земята и следват най-новите тенденции в земеделието. \r\n \n\t\t\t\t\t\t", "date": "2018.05.15", "title": "Промоция! \"Агрион Финанс\" отпуска кредити с 2.9% за първата година"}
{"url": "http://www.bnews.bg/article/241949-tsveti_stoyanova_operira_litseto_si_inzhektira_botoks_snimka", "text": "\n Гимнастичката, скочила от 6-ия етаж, е неузнаваема, оперира си лицето, инжектира ботокс. Цветето на родната художествена гимнастика Цветелина Стоянова наля ботокс в лицето си! Папараците на \"България Днес\" уловиха бившата спортистка абсолютно неузнаваема. Освен хирургическата намеса по скулите и устните с т.нар. ботокс филъри, златното момиче и носителка на десетки медали е подменила изцяло и стила си - тя е с нова прическа, бретон, значително е олекотила и чантата за гримове. \r\nДевойката кара малък автомобил тип \"костенурка\", а от снимките ясно се вижда, че возилото е със счупено ляво огледало. Това отвсякъде е нарушение по Закона за движение по пътищата, а дали грацията е отнасяла глоба от катаджии за това провинение, само тя си знае. \r\nБез тежък макияж, със семпли маратонки и спортна риза се носи в ежедневието Цвети. Впечатление прави, че е удължила изкуствено миглите си. Дългите косъмчета са истински хит в момента. Буквално всяка втора градска дама си издължава допълнително миглите за пърхащ и ангелски поглед. Стоянова винаги е била доста суетна и полагаща големи грижи да изглежда добре. Нейни близки издават, че спортува много, което само подпомага заличаването на старите травми от инцидента, който претърпя преди 2 години. Вижте как изглежда Цвети  \r\n \n\t\t\t\t\t\t", "date": "2018.05.15", "title": "Цвети Стоянова оперира лицето си, инжектира ботокс (СНИМКА)"}
