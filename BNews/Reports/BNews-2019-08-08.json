{"url": "http://www.bnews.bg/article/262710-udariha_narkobandata_na_rado_lanetsa_v_tsyalata_strana", "text": "\n Държавата удари наркобизнеса. В момента тече мащабна акция на прокуратурата и полицията на територията на цялата страна. \r\n\r\n По информация на NOVA на прицела на правоохранителните органи е групата на Радо Ланеца. \r\n\r\n Неговата наркомрежа е сочена за най-голямата у нас, със стотици участници по веригата навсякъде на наша територия.  \r\n\r\n Радо Ланеца нашумя през 2016 г., когато София осъмна облепена с плакати със снимки на наркодилъри. Надписът над портретите им гласеше: \"Мъжете, които тровят децата ни\". Година по-късно бяха арестувани двама столични полицаи, оказали се част от наркобандата му. Въпросните служители на реда бяха сочени за членове на силовата бригада на Ланеца. \r\n\r\n По-рано днес регионални медии съобщиха за полицейски акции по морето, които вероятно имат връзка с мащабния удар по наркоразпространението. \r\n\r\n Арести текат в София, Пловдив и Поморие, както и на други места в страната. \r\n \n\t\t\t\t\t\t", "date": "2019.08.08", "title": "Удариха наркобандата на Радо Ланеца в цялата страна"}
{"url": "http://www.bnews.bg/article/262715-asotsiatsiyata_na_evropeyskite_zhurnalisti_izleze_s_deklaratsiya", "text": "\n Асоциацията на европейските журналисти – България излезе в декларация по повод медийното отразяване на номинациите за нов главен прокурор. Ето и пълния текст на позицията:  \r\n\r\n Асоциацията на европейските журналисти – България смята, че опитите на прокуратурата да ограничава свободата на словото, противоречат на Конституцията на Република България, на Европейската конвенция за правата на човека, българското и европейското законодателство. \r\n\r\n Всекидневните атаки от страна на Прокурорската колегия на Висшия съдебен съвет, Прокуратурата на Република България и Асоциацията на прокурорите към медии, които си позволяват да бъдат критични по отношение на течащата процедура за утвърждаване на Иван Гешев като главен прокурор, не просто будят недоумение, но са и опасен опит за налагане на цензура. \r\n\r\n Като оставим настрана факта, че подобен истеричен стил на комуникация не подхожда на сериозна институция, още по-малко на прокуратурата, искаме да обърнем внимание, че опитът да се накарат критичните медии да замълчат никак не е безобиден и представлява опасност за демокрацията в страната. \r\n\r\n В позиция от сряда, Прокурорската колегия на Висшия съдебен съвет заявява, че дебатът около избора на главен прокурор трябва да се води с “добронамерен тон” и “призовава обществото и медиите за повече толерантност и отговорност в провежданото обсъждане на номинираната кандидатура за главен прокурор”. Според прокурорите “това би дало възможност на гражданите сами да направят изводи за качествата на издигнатия кандидат, би запазило независимостта на магистратите, които подкрепиха номинацията, както и непредубедеността на останалата общественост, заявила подкрепа. По този начин се създават гаранции за законосъобразно протичане на независим и обоснован избор от Пленума на Висшия съдебен съвет”. \r\n\r\n Подобен призив показва дълбоко неразбиране на ролята на журналистиката и изобщо на философията на демократичното устройство на държавата. Медиите неслучайно се определят като “куче пазач” на демокрацията. Едно демократично общество е невъзможно, както без разделение на властите, така и без критични медии, които държат отговорни представителите и на трите власти. \r\n\r\n Подобно неразбиране не е допустимо за хора, призвани да защитават интересите на държавата и нейните граждани, но заблуждението на членовете на Прокурорската колегия може да бъде обяснено донякъде с представата, която им е създала изкривената медийна среда в страната. Това, че медийни групи, близки до властта, непрестанно величаят силните на деня, громят всички техни критици и единственият начин представител на управлението да попадне под критиката им, е ако загуби позиции, не означава, че ролята на медиите е да венцеславят хората с власт. Напротив, фактът, че една от най-важните позиции в държавата ще бъде заета без елемент на състезателност – след посочване на един-единствен кандидат, би трябвало да е силен стимул за всяка една уважаваща се медия за разследвания, коментари и анализи, във връзка с кадровата политика в прокуратурата. \r\n\r\n Категорично неприемливо е подобни напълно закономерни материали да предизвикват заплашителни реакции от страна на орган като прокуратурата. \r\n\r\n Тъй като това е политика, налагана от заместник-главния прокурор Иван Гешев, подписал една от въпросните позиции на Прокуратурата на Република България, Асоциацията на европейските журналисти – България призовава членовете на Прокурорската колегия на Висшия съдебен съвет да преразгледат решението си за номинация на Гешев и в духа на демокрацията да гарантират процедура, основана на състезателност. \r\n\r\n За да увери прокуратурата в своята добронамереност, АЕЖ – България предлага да организира специални обучения за прокурори по медийна грамотност. Асоциацията е разработила специални модули, чрез които участниците се запознават с ролята на медиите, проверка на достоверността на информацията, разбиране на начина на журналистическата работа с източници и т.н. Смятаме, че това знание ще бъдe полезно за представители на Прокуратурата на Република България и сме готови да го споделим с тях, в името на обществения интерес. \r\n \n\t\t\t\t\t\t", "date": "2019.08.08", "title": "Асоциацията на европейските журналисти излезе с декларация"}
{"url": "http://www.bnews.bg/article/262716-postoyanen_arest_za_sobstvenika_na_tad_grup", "text": "\n Апелативният специализиран съд остави в ареста собственика на „ТАД Груп” Иван Тодоров. Той е опасен за обществото, посочи съдът. \r\n\r\n Иван Тодоров беше арестуван и обвинен като подбудител на хакерската атака срещу НАП. Според прокуратурата той и колегите му са източили данните на над 5 милиона българи. \r\n\r\n Преди дни съдът освободи Тодоров под гаранция от 100 хиляди лева. Гаранцията, обаче, беше отменена. \r\n\r\n Днес прокуратурата представи и нови доказателства по случая. Според държавното обвинение има данни за участието на сочения за пряк извършител Кристиян Бойков (който също дойде в съда с адвоката си), като свидетели са заявили, че Иван Тодоров е осъществявал пряк контрол над служителите във фирмата. \r\n\r\n Съдебният състав обърна внимание и на една от новите експертизи на аудио записите от камерите в офиса, в един от които, според прокуратурата, Бойков и Тодоров коментират защо няма публикации във връзка с кибератаката. \r\n\r\n Разпространяването на такъв обем данни води до всяване на смут и страх у хората, като Тодоров в качеството си на собственик на фирмата е съпричастен към разпространението на информацията, категоричен е второинстанционният спецсъд. Изтекли са доходи от заплати, пенсии, наеми, внесени данъци, информация от агенция по заетостта и Агенцията за социално подпомагане, както и данни за кредити от различни банки. \r\n\r\n Очаквайте подробности! \r\n \n\t\t\t\t\t\t", "date": "2019.08.08", "title": "Постоянен арест за собственика на \"ТАД Груп\""}
{"url": "http://www.bnews.bg/article/262711-blizo_80_000_praseta_sa_umartveni_v_rusensko", "text": "\n Общо 79 300 прасета са умъртвени по хуманен начин до момента в Русенска област заради болестта Африканска чума по свинете /АЧС/. Това съобщи на днешното заседание в Русе на междуведомствената епизоотична комисия директорът на Областната дирекция по безопасност на храните д-р Георги Дяков, цитиран от БТА. \r\n\r\n Приключило е унищожаването на общо 58 600 животни в свинекомплексите в селата Николово и Бръшлен. \r\n\r\n Дейностите по ликвидирането на огнищата там продължават с дезинфекция и почистване на помещенията. „В другата голяма засегната от болестта ферма - в село Голямо Враново, досега са умъртвени по хуманен начин 6000 животни”, уточни д-р Дяков. Той допълни, че след като приключи работата по ликвидирането на огнищата, ще се тръгне на проверка от двор на двор в населените места, за да се установи има ли още останали прасета в лични стопанства. Според директора проблемът в Русенско със свинете, отглеждани в \"задния двор\", не е толкова голям, колкото в Южна България, и ставало въпрос за единични случаи. \r\n\r\n Пробите в четвъртия голям свинекомплекс в областта - в село Юделник, са отрицателни. \r\n \n\t\t\t\t\t\t", "date": "2019.08.08", "title": "Близо 80 000 прасета са умъртвени в Русенско"}
{"url": "http://www.bnews.bg/article/262713-bomba_shte_zaraboti_li_spryanata_bi_ay_ti_za_slavi", "text": "\n Поредния пошъл сценарий и поредния политически и медиен проект са в ход! Обществото отново ще бъде жертва на поредната пошла и съшита с бели конци политическа клоака. Спомняте ли си онази телевизия Би Ай Ти? А спомняте ли си от колко време тя не работи активно, но... притежава телевизионен лиценз, който бързо ще започне да функционира и ще обслужва новият политически и телевизионен проект на Слави! Поне така коментират експерти, а и кабелни оператори, с които са започнали преговори за подписване на договори за разпространение. За всичко това са необходими много пари! Кой ги дава тези пари и какви цели преследва? Ясно е, че Слави ще бъде поредния ибрикчия, който ще обслужва задкулисни интереси на играчи, които както добре виждаме не ги е еня нито за народа, нито за държавата! Да не би случайно името на новата партия \"Нема такава държава\" да подсказва, че предстои заличаването на България?! Напълно е възможно в прав текст да ни казват - последния да изгаси тока! Ясно е, че живеем в чумаво време, а проектите ги сменят като носни кърпички! То не бяха реформатори, то не бяха патриоти, а сега и новия месия Слави! Истината е, че прогониха кадърните и можещи хора и задкулисието мачка народа чрез некадърниците, на които предоставя управлението! Тежко ни, ако не се пробудим! \r\n \n\t\t\t\t\t\t", "date": "2019.08.08", "title": "Бомба! Ще заработи ли спряната Би Ай Ти за Слави?"}
{"url": "http://www.bnews.bg/article/262712-barekov_dade_otgovor_dali_shte_prodalzhi_deynostta_si_v_televiziya_evrokom", "text": "\n \r\nПо повод инсинуациите и въпросите дали ще продължа сътрудничеството си с тв Евроком, ако Слави я купи. До момента съм си плащал до стотинка ефира на предаването ми в тази телезивизия. Плащал съм си, за да можем с колегата Байрактаров да говорим свободно срещу статуквото. Мислите ли, че ако подлогата на статуквото Слави Трифонов си купи Евроком ще ми приеме парите, за да го критикувам? Ако е готов, ще му плащам само, за да чуе от първо лице в неговата телевизия какво мисля за мафията и за нейните слуги в негово лице.  \r\n\r\n \r\n\r\n   \r\n \n\t\t\t\t\t\t", "date": "2019.08.08", "title": "Бареков даде отговор дали ще продължи дейността си в телевизия Евроком?"}
{"url": "http://www.bnews.bg/article/262703-otvratitelno_gadno_netsivilizovano_absolyutno_nepriemlivo_porednata_traba_v_moreto_snimki", "text": "\n Днес във Фейсбук попаднахме на публикация на Марио Никифоров по повод замърсяването на морето. Неговия зав за помощ е публикуван в групата \"Групата на софийски планински клуб\" и събра след себе си множество коментари, относно стопанисването на морските плажове, незаконните канализации и т.н. \r\n\r\n Вижте какво написа той в социалната мрежа. \r\n\r\n \r\n\r\n Здравейте, Berg heil, Salut, Namaste, Aloha, нещо не планинско, но в духа на СПК ... разгледайте, моля, приложените снимки. Това е тръбата, която отвежда отходните води на с. Синеморец. Заустена е на 5-6 м от брега, в чудно красивия залив, който се вижда. Там, където местните рибари вкарват лодките си в морето. На 2-3 км от плажовете Бутамята (на юг) и Устието на Велека (на север). \r\n\r\n Тук се изливат всички отпадни води на селището, без никакво пречистване, директно в морето. Фекалии, перилни препарати, води от кухните на ресторантите... всичко. Около 10 000 куб. метра прясна вода на денонощие е потреблението на Синеморец през лятото, когато е най-голямата натовареност. Почти толкова (без водата за поливане) се излива във вид на отпадни води в морето. 24 часа, 365 дни. Отвратително, гадно, нецивилизовано, абсолютно неприемливо. \r\n\r\n Тръбата, заедно със съответната й инфраструктура (улична канализация, колектор, помпена станция), беше изградена тихомълком преди 4-5 години, вероятно под натиска на големите хотели, за да не им се налага да ползват непрекъснато почистване на септични ями с коли “фекалки“. Които, обаче, все пак не разтоварваха в морето. Със сигурност има възможност проблемът да се реши по съвременен и екологосъобразен начин – в Царево има пречиствателна станция, може би е възможно тези води да се пращат там, или да се намери друго цивилзовано решение (само не “дълбоководно заустване“, което само измества замърсяването !). Трябва, разбира се, воля и съответно управленско решение. И инвестиция. \r\n\r\n Приятели, обръщам се към вас с предложение за инициатива – СПК срещу тръбата ! Да се опитаме да спрем това безумие. С активни действия да катализираме промяна на положението. С всякакви позволени от закона средства – при колегата Манолова ли ще ходим, по РИОКОЗ-ите, РИОСВ-тата, при съответни ресорни министерства... „Господари на ефира“ ли, друго, трето, каквото се сетим. Колеги- юристи от СПК – може да се помисли и за съдебен път ? Да бием тревога, докато нещата не се променят наистина. Да популяризираме проблема чрез другите ни инициативи (Спици и бодли, Светулките, Сливи за смет...). \r\n\r\n Въпросът е важен, включително и защото проблемът скоро ще се мултиплицира: доколкото знам, Царево има собствена пречиствателна станция, може би и някое друго селище още е към нея (Ахтопол, Варвара ?) . Но примерно Резово, което също се разраства, скоро може да „вземе пример“ от Синеморец и набързо да „реши“ и своя канализационнен проблем по същия начин. Там нещата за момента се решават с фекалки, които разтоварват на сушата, което е все пак малко по-щадящ за природата, макар и пак неправилен начин. А и Синеморец продължава да се разраства, а оттам – и замърсяването. Моля за вашата подкрепа ! \r\n\r\n \r\n \n\t\t\t\t\t\t", "date": "2019.08.08", "title": "Отвратително, гадно, нецивилизовано, абсолютно неприемливо. Поредната тръба в морето! (СНИМКИ)"}
{"url": "http://www.bnews.bg/article/262704-tsatsarov_razporedi_proverka_v_babh", "text": "\n По повод публикувано журналистическо разследване - филмът на Генка Шикерова \"Война на трупове\", главният прокурор Сотир Цацаров разпореди на Специализираната прокуратура незабавно извършване на проверка за евентуални длъжностни престъпления и сключване на неизгодни договори от страна на БАБХ. Това съобщиха от пресцентъра на прокуратурата на Република България. \r\n\r\n В хода на проверката от ръководството на агенцията ще бъдат изискани: \r\n\r\n - всички документи по обществената поръчка за обезвреждане на животински отпадъци, обявена от БАБХ през 2017 г.; \r\n\r\n - договорите, сключени от БАБХ за обезвреждане на животински отпадъци в процедура по пряко договаряне чрез мобилни инсинератори през 2018 г.; \r\n\r\n - всички анекси към тези договори, подписани до настоящия момент; \r\n\r\n - документи за всички плащания, извършени от възложителя по договорите и анексите (БАБХ), на изпълнителите, както и за осъществените от тях дейности, за които са направени плащанията, за установяване на реално преработени и заплатени количества животински отпадъци; \r\n\r\n - документи, удостоверяващи упражнения контрол от страна на БАБХ върху работата на изпълнителите и количествата унищожени животински отпадъци, подлежащи на заплащане; \r\n\r\n - данни за капацитета на инсталациите; \r\n\r\n - мобилни инсинератори на всяка от фирмите изпълнители, както и данни за конкретните преработени количества от тях по време и място; \r\n\r\n - информация за състоянието на наличните екарисажи на територията на страната (според филма - във Варна и Шумен), както и за причините за неползването им за унищожаване на животински трупове особено в настоящата усложнена обстановка; \r\n\r\n - всички заповеди и указания на БАБХ относно предписания сега начин на унищожаване на труповете на умъртвените животни във връзка с болестта африканска чума по свинете (АЧС), с цел установяване на причините, поради които тези трупове се загробват, а не се изгарят или обезвреждат по друг начин, както и с цел преценка на евентуалната опасност за здравето на населението от такива действия; \r\n\r\n - информация за ползването на мобилните инсинератори в настоящата усложнена епизоотична обстановка, за ползването им при предни такива епидемии (птичи грип, чума по дребните преживни животни) и за извършените плащания от БАБХ. \r\n\r\n Пресцентърът на ПРБ ще предоставя своевременно информация за резултатите от проверката и за последващите действия на прокуратурата. \r\n \n\t\t\t\t\t\t", "date": "2019.08.08", "title": "Цацаров разпореди проверка в БАБХ"}
{"url": "http://www.bnews.bg/article/262718-desetki_shtarkeli_stanaha_zhertva_na_voltova_daga", "text": "\n Десетки щъркели са открити покосени край електропроводи до варненското село Въглен. Това е поредният случай, при който птиците от защитения вид стават жертва на волтова дъга. \r\n\r\n При обход на района екоинспекцията открива 27 покосени птици, но броят им вероятно е доста по-голям.  \r\n\r\n При лоши метеорологични условия търсят безопасно място, където да нощуват – едни от тези места са точно стълбовете, обясни Санял Кръстева от дирекция „Превантивна дейност” в РИОСВ Варна. \r\n\r\n Според кмета на Въглен Георги Господинов селото е център на пристигане и заминаване на птиците.  \r\n\r\n РИОСВ издава предписания на „Енерго Про” да обезопаси мрежата – с пластмасови предпазители, платформи или повдигане на гнездата. \r\n\r\n През последните дни електроразпределителното дружество отчита засилено струпване на щъркели по електропроводите, затова и днес в района служители поставят птицебрани по електропреносната мрежа. \r\n\r\n От началото на годината са поставени над 600 птицезащитни устройства в Североизточна България, посочиха от енерго дружеството. \r\n\r\n По време на есенната миграция най-уязвими са младите птици. \r\n\r\n Това за тях е първи прелет, изключително неопитни са, изтощава ги като всички такива млади организми, кацат на неподходящи места, обясни Ивайло Иванов от Дружеството за защите на птиците.   \r\n \r\nПтиците най-често се оставят на мястото, където са открити - докосването и преместването им е забранено, защото пренасят различни заболявания, обясняват еколозите.  \r\n \n\t\t\t\t\t\t", "date": "2019.08.08", "title": "Десетки щъркели станаха жертва на волтова дъга"}
{"url": "http://www.bnews.bg/article/262719-intervyu_s_bog_video", "text": "\n Вижте това видео и преосмислете всичко във вашият живот: \r\n\r\n \r\n\r\n   \r\n \n\t\t\t\t\t\t", "date": "2019.08.08", "title": "Интервю с...Бог! - видео"}
{"url": "http://www.bnews.bg/article/262702-5_9_po_rihter_kray_bregovete_na_tayvan", "text": "\n Земетресение с магнитуд 5.9 е регистрирано близо до остров Тайван, съобщи Американската служба за геоложки проучвания, цитирана от БГНЕС. \r\n\r\n Трусовете са били регистрирани рано в четвъртък сутринта. Епицентърът е разположен на 76 километра югозападно от столицата Тайпе. Центърът на земетресението е на дълбочина десет километра. \r\n\r\n Няма данни за разрушения и жертви. \r\n \n\t\t\t\t\t\t", "date": "2019.08.08", "title": "5.9 по Рихтер край бреговете на Тайван"}
{"url": "http://www.bnews.bg/article/262714-zashto_nyama_da_se_zapisha_v_partiyata_na_sl_tr_nyama_takava_darzhava_ntd", "text": "\n Днес във фейсбук попаднахме на публикация на Даниела Георгиева, която в личният си фейсбук профил стана съпричастна с посланието на Любо Кольовски по повод политическите проекти на шоумена Слави Трифонов.  \r\n\r\n \r\n\r\n \r\n\r\n Лично обяснение \r\n\r\n Няма да се запиша в партията \"НТД\", защото имам някакво първоначално възпитание и образование, просъществували и до днес с известни натрупвания от нови знания и опит. \r\nНе се научих да лъжа, да мамя, да давам наразни обещания и да подвеждам колеги, близки и приятели. \r\nНе успях да възпитам у себе си презрение и ненавист към изпадналите в беда, нито да се присмивам на недъзите и недостатъците на хората. \r\nНе се научих да продавам убежденията и съвестта срещу някакви облаги и привилегии. \r\n\r\n \r\nНе усвоих \"изкуството\" да се възползвам материално или по някакъв друг начин от грешките на опонентите и противниците си, дококото съм ги имал. \r\nНе съм злоупотребявал с доверието на читателите и всички останали, които са имали някакъв досег с казаното и написаното от мен в журналистическото си поприще, което прекратих отдавна, а след това не съм имал възможността за публични прояви и контакти с аудиторията. \r\nНе се научих да спекулирам с фактите и явленията така, че за мен да е добре и това да ми носи дивиденти. \r\n\r\n \r\nНе мога да бъда съмишленик на лидер, който злоупотребява с неграмотността и духовната нищета на други хора и опростачва наченките на някакви идеали, които тези хора може би имат с евтиния трик \"Вход - свободен!\". \r\nНе мога да се лезя и кълчотя пред познати и непознати хора, които по някакъв начин съм привлякъл като публика около себе си. \r\nНе ми е в стила да използвам изрази и думи, които изискват отбелязването им с червена точка. \r\n\r\n \r\nНе обичам компаниите на сноби и парвенюта, както на други видове необразовани и невежи новобогаташи. \r\nНе обичам да общувам и с хора, които по един или друг начин са се компрометирали пред обществото, но минават за високопоставени политици, управленци и елит на нацията, защото злоупотребяват със страха, който насаждат у околните. \r\nНе съм привърженик на бабаитлъка, гьонсуратлъка, тарикатщината и нагаждачеството и не искам да респектирам никого по тия начини на общуване, присъщи на подземния сят и уличните банди. \r\n\r\n Пожелавам успех на членовете и симпатизантите на партията \"НТД\" и очаквам от тях някой ден да ми обяснят как биха управлявали една държава, която според тях я няма. А на мен и на всички останали, Бог да ни е на помощ! \r\nЛюбо КОЛЬОВСКИ \r\nP. S. Същите причини ме възпират да симпатизирам и на останалите партии и техните предводители. \r\n \n\t\t\t\t\t\t", "date": "2019.08.08", "title": "ЗАЩО НЯМА ДА СЕ ЗАПИША В ПАРТИЯТА НА СЛ. ТР. \"НЯМА ТАКАВА ДЪРЖАВА\" (\"НТД\")"}
{"url": "http://www.bnews.bg/article/262700-do_40_prez_novata_sedmitsa", "text": "\n \r\nOчaквa ни гoрeщ дeн. Мaкcимaлнитe тeмпeрaтури, в пo-гoлямaтa чacт нa cтрaнaтa, щe бъдaт нaд 35 грaдуca. \r\nЗa пoвeчeтo oблacти нa Бългaрия вaжи кoд жълтo зa гoрeщo врeмe. \r\nМaкcимaлнитe тeмпeрaтури щe бъдaт мeжду 33° и 38°. \r\nДнec щe прeoблaдaвa cлънчeвo врeмe. Нaд зaпaднитe рaйoни щe имa врeмeнни увeличeния нa oблaчнocттa. Щe духa cлaб югoизтoчeн вятър.      Тeмпeрaтуритe щe прoдължaт дa ce пoвишaвaт. В нaчaлoтo нa нoвaтa ceдмицa мaкcимaлнитe щe бъдaт дo 37° - 40°. Щe прeoблaдaвa cлънчeвo врeмe. \r\n \n\t\t\t\t\t\t", "date": "2019.08.08", "title": "До 40° през новата седмица"}
{"url": "http://www.bnews.bg/article/262706-sobstvenitsi_na_domashni_praseta_otkazvat_da_gi_umartvyat", "text": "\n Нов протест заради африканската чума по свинете. Стопани от ямболското село Безмер затвориха пътя към Авиобазата. Част от жителите на селото са умъртвили вече прасетата си. \r\n\r\n Според кмета на Безмер, който подкрепя протеста, собствениците на около 100 животни отказват да го направят с мотива, че огнище на заразата в област Ямбол няма. \r\n\r\n Стопаните на домашни прасета настояват и за по-голямо обезщетение за всяко умъртвено животно. \r\n\r\n „Някои от хората заявяват категорично, че няма да допуснат ветеринарните власти да им умъртвят принудително прасетата и да им ги изземат”, заяви кметът с. Безмер Росен Русев. \r\n\r\n „Аз от моите родители знам - на бременно животно не се посяга. Как ще го заколиш, къде ще му сложиш греха?”, коментира Стоянка Стамова. \r\n\r\n „Искам тази забрана да отпадне напълно. Или, ако има такава забрана, да важи за всички, за цяла България. Аз с какво съм по-различен от големите свинекомплекси? Отглеждам свиня-майка, маркирана, регистрирана по всички изисквания”, каза Стамен Митев. \r\n \n\t\t\t\t\t\t", "date": "2019.08.08", "title": "Собственици на домашни прасета отказват да ги умъртвят"}
{"url": "http://www.bnews.bg/article/262707-izdirvat_dete_izcheznalo_vav_vodite_na_iskar", "text": "\n 10-годишно момче изчезна във водите на река Искър край Мездра. Това съобщиха от полицията във Враца. \r\n\r\n Инцидентът е станал вчера по време на къпане в района на бента на реката, а детето е повлечено от водата в канал, захранващ ВЕЦ „Варуна\". \r\n\r\n Към момента няма резултат от издирването му, операцията продължава. \r\n \n\t\t\t\t\t\t", "date": "2019.08.08", "title": "Издирват дете, изчезнало във водите на Искър"}
{"url": "http://www.bnews.bg/article/262717-boris_dzhonsan_prizova_deputatite_da_podkrepyat_brexit_na_31_oktomvri", "text": "\n Британският министър-председател Борис Джонсън призова депутатите да подкрепят Brexit на 31 октомври и каза, че те са обещали да уважават резултата от референдума през 2016 г. за излизане на Великобритания от Европейския съюз, предаде Ройтерс и БТА. \r\n\r\n \"Мисля, че депутатите би трябвало да се заемат и да осъществят това, което обещават отново и отново на хората в тази страна, че ще изпълнят решението от 2016 г. и ще осъществят излизане от ЕС на 31 октомври\", заяви Джонсън пред репортери. \r\n\r\n Попитан за перспективата да загуби вот на доверие в парламента и дали тогава би отложил произвеждането на избори за след Brexit, той каза: \"Ние ще напуснем ЕС на 31 октомври, именно за това гласуваха хората в тази страна.\" \r\n \n\t\t\t\t\t\t", "date": "2019.08.08", "title": "Борис Джонсън призова депутатите да подкрепят Brexit на 31 октомври"}
{"url": "http://www.bnews.bg/article/262699-palen_absurd_spirat_nay_atraktivniyat_vlak_v_balgariya", "text": "\n Пълен абсурд сътвориха българските железници, като спряха най-атрактивният влак в България, а именно теснолинейката Септември-Велинград-Добринище. Теснолинейкта, както е известна за хората действа от 02.08.1926 година, като преминава през дефилето на чепинската долина и достига до най-високата жп гара на Балканския полуостров - гара Аврамово. През последните години тя се превърна в изключителна атракция за туристите и всеки влак е препълнен с пътници. От днес обаче повечето композиции са спряни, а обяснението на желзниците е, че липсват локомотиви. По всичко личи, твърдят запознати, че различни лобита в транспорта най-после ще унищожат теснолинейката, която се превърна и в своеобразен символ за жителите на град Септември, Велинград, Банско и Добринище.  \r\n\r\n   \r\n \n\t\t\t\t\t\t", "date": "2019.08.08", "title": "Пълен абсурд! Спират най-атрактивният влак в България!"}
{"url": "http://www.bnews.bg/article/262708-otkriha_vtoriya_izguben_turist_v_pirin", "text": "\n Спасителната акция в Пирин завърши с щастлив край. След близо 40-часовото издирване, спасителите откриха и втория възрастен турист, който се изгуби в планината заедно със свой приятел. В търсенето се включиха спасители от отрядите в Банско, Сандански, Благоевград и добре обучено куче. \r\n\r\n 65-годишният мъж е открит в близост до Мозговишки чукар при Сухото езеро. Локацията му посочил неговият спътник, който бе открит от спасителите вчера.  \r\n\r\n Въпреки че туристът е прекарал две нощи в планината, той е в добро състояние, съобщиха от ПСС.  \r\n\r\n „Щастливи сме, че го намерихме жив”, споделиха спасителите пред камерата на bTV. \r\n\r\n „След като има бедстващ човек в планината, съгласете се, ние не можем да стоим на едно място”, заяви Иван Драгошинов от  Централен денонощен пост на ПСС. \r\n\r\n „Напоследък зачестиха случаите с доста възрастни хора, което означава, че на нас веднага ни светва червената лампа. Тези хора тръгват неподготвени. Тези хора са физически неподготвени. Тръгват с водачи. Недопустимо е, когато си ръководител на група в планината, ти да оставиш хора след тебе”, разказва Драгушинов.  \r\n\r\n Откритият турист има застраховка, която ще покрие разходите по издирвателната акция. \r\n\r\n ПСС призова за повече отговорност от страна на туристите в планините. \r\n \n\t\t\t\t\t\t", "date": "2019.08.08", "title": "Откриха втория изгубен турист в Пирин"}
{"url": "http://www.bnews.bg/article/262701-kevrok_kevorkyan_ili_zhizny_ili_layf", "text": "\n ИЛИ ЖИЗНЬ – ИЛИ ЛАЙФ \r\nВ парламентарния дебат за закупуването на Ф-16/блок 70 изплющя една удивително глупава фраза: „Избираме или жизнь, или лайф, решавайте!“ \r\nТя не озадачи никого в залата, никой там вече не се впечатлява от думите - нито от чуждите, нито дори от своите. От нелепостите пък - никак. \r\n\r\n Значи така: Или Жизнь - или Лайф. \r\nАко авторът на тези думи е смятал, че ще разбуни духовете, дълбоко е грешал. Подобни фрази взривяваха залата на Великото Народно събрание /1990 година/, но тогава те звучаха съвсем по друг начин - революционно, агресивно, дори истински, понеже бяха изричани в съвсем различен контекст. А и хората в залата - поне повечето от тях - бяха от друга порода. \r\n\r\n Имаше нагласени/временни бунтари, те постепенно изпаднаха, но имаше и хора от сой. За пояснение на днешните политикани: сой не идва от соята, дето я ползвате в китайските ресторантчета, а означава достолепен произход, наследен ум и пр. Тогава имаше и немалко престорени думи, изречени заради самата словесна игра - но някои отекваха като топовни гърмежи. \r\n\r\n Например, дори още преди Великото събрание - когато академик Благовест Сендов каза, отначало във „Всяка неделя“, че БКП трябва да се извини на народа \r\n/19 ноември 1989 година/, а след един ден повтори тия думи и в тогавашния/комунистическия Парламент: „Всички съгрешихме и вкупом станахме непотребни“. \r\n\r\n Това е изречена тогава, когато комунистическите бонзи все още имаха цялата власт, само Живков го бяха излъгали и натирили седмица по-рано. Луканов си скубеше ушите, че бяха възстановили „Всяка неделя“ - но, тъй или иначе, свободното време на ДРУГИТЕ ДУМИ вече бе настъпило, независимо колко сила имаше властта. \r\nА и по начало тогава думите имаха друга цена, смислените бяха като злато. \r\n\r\n Всички съгрешихме и вкупом станахме непотребни! - и през ум няма да им мине на днешните политикани да кажат това. Кой е толкова луд - или поне прозорлив? \r\n\r\n Сендов обаче имаше право да изрече това. На оградата на бащината му къща в Асеновград след Девети /9.09.1944/ бяха писали „Враг на народа“, сетне не го бяха приемали няколко години в Софийския университет, докато чакаше беше премитал и мил софийските улици - но накрая им запуши устите с блестящия си талант на математик. \r\nПреврата /10 ноември 1989/ го завари като член на Световен комитет, оглавяван от Робърт Макнамара, бивш военен министър на САЩ, беше еднакво ценен и във Вашингтон и в Москва. Беше ректор на Софийския университет, сетне и председател на БАН. \r\n\r\n Няма как - ония имаха очи за кадърните хора и предпочитаха да ги оставят да работят. И сега имат очи - в смисъл, че гледат да разкарат всичко кадърно далеч от себе си. \r\nОпираме в немалко случаи до неосъзнати уличници или жалки актьорчета - все от театъра на ласките. Красота. \r\n\r\n И сега да кажеш „Жизнь или Лайф“ - и да чакаш някой да се впечатли, трябва да си пълен наивник. Отгоре на всичко, тази фраза е толкова примитивна, че не е подходяща дори за Парламента, даже за него е обидна, при цялата му словесна разпасаност. \r\n\r\n Жизнь или Лайф - какво да изберем? \r\nЗначи, ще сме в Лайфа, ако изберем Ф-16/блок 70. \r\nЩе лайфаме, когато един ден го нарисуват този самолет и най-после го произведат, тогава ще се налайфуваме щастливи. \r\nЩе си гледаме Лайфа, ако над главите ни висят Ф-16 - без да паднат и се потрошат. \r\nИ ще си останем в Жизнь-а, ако я караме с досегашните МиГ-29. \r\nЩе си живуркаме криво-ляво като руснаците, макар да сме си членове на ЕС повече от 10 години - обаче сме залепнали за Жизнь-а заради проклетите МиГ-29, а също и защото си нямаме Ф-16/70. \r\n\r\n Получава се сложна дуращина. \r\nСега, когато едва кретаме, това се дължало на МиГ-29. \r\nАми, някой ден, когато дойдат жалките 8 броя Ф-16/70 /гърците имали около 400 военни самолета/, какво ще ги правим тогава МиГ-овете, ще ги изгорим ли на Гергьовден - или ще ги оставим да ни развалят вкуса на Лайфа? \r\n\r\n Ако запалим МиГ-овете, това ще означава ли, че мигом ще се настаним в Лайфа? И, ако е така, защо тогава не запалим още сега руските самолети, та да залайфуваме? Хайде, давайте. \r\n\r\n Този лаф за лайфуването трябва да бъде изучаван като безспорен шедьовър на пропагандната глупост, на примитивното съешване на абсолютно несъвместими неща - дори Лайфа сигурно се е изчервил от срам, че го набутват в подобно перверзна съвкупление. \r\n\r\n От „Локхид Мартин“ обаче благоразумно си премълчаха - дори и Поптодорова не се яви някъде да защитава Ф-16/70 от това сексуално поругателство. \r\nАми Соломон къде се дяна - можеше да отсъди нещо от мъдростите, които са достъпни единствено за него и да дотича със запалка в ръка: Пали! \r\n\r\n Клетият оратор, който произнесе в Парламента още по-клетата си фраза, постави под съмнение не само годините на Прехода, ами и управлението на ГЕРБ, което заема една трета от това славно време - от ГЕРБ сигурно ще му дърпат ушите, но така е, когато главата ти се е развила от този Лайф. \r\n\r\n Стана ми тъжно/неловко от тази уж никаква фраза. \r\nТолкова години се търкаляме от соца към нещо друго, обаче лазенето все го съпровождаме от банални глупости, не се отучихме от това, няма и да се отучим, отвсякъде трещят идиотщини, това ви е ясно, но поне най-важната уж трибуна би трябвало да я предпазват по някакъв начин. \r\nМоже да я пръскат с препарата срещу чумата по свинете. \r\n\r\n „Жизнь или Лайф“ е примитивно, но също и опасно предизвикателство. \r\nТо отрича живота на няколко поколения, включително и онази мистерия, която минава за живот по време на Прехода. \r\nПодарява ни даром на някакъв несъществуващ Лайф - който и такъв ще си остане. \r\nЗащото дори там, където чертаят на хартия Ф-16/70, Лайфа е често под въпрос, какво остава за нашето Блато, прорязано от прекрасни магистрали. \r\n\r\n Каква гледка ми хрумна внезапно: Блато, прорязано от Магистрали! - заслужава си дори Кристо да опакова част от него - ще събуди по-голям интерес от един опакован във въздуха Ф-16/70. \r\n\r\n Авторът на фундаменталния избор – Жизнь или Лайф - не е някакъв склерозирал от отчаяние антикомунист, а човек, формиран изцяло по време на соца, стигнал е до прозрението си, когато е вече на около 65 години. Цяло чудо е, че е достигнал до озарението едва заради Ф-16/70. \r\n\r\n Интересно, каква пък е представата му за Лайфа - може би това е нещо като битието на един днешен български депутат. \r\nА представата му за Жизнь-а, но не собствения му живот, а този на един „номинален“ български гражданин? \r\n\r\n Ако беше казал, че Ф-16/70 ще измъкне от Блатото мизерстващите българи, повече щяхме да му повярваме, отколкото да си измива ръцете/съвестта с проклетията Жизнь, в която и той е пребивавал, и то не лошо - гушкал се е в тогавашната армия и една дума не е обелвал за Лайфа. \r\n\r\n Да не прекалявам, обаче ми се струва, че подобни хора искат изобщо да зачеркнат Жизнь-а, ако е възможно - заедно с милионите навлеци в него. В името на една химера - Лайфхимера. За Лайфбудали. \r\n\r\n А какви хора има все още наоколо, в Жизнь-а! \r\nИ как издържат на всички изпитания, на които ги подлагат Лайфнаивниците, и някак не оставят живота ни окончателно да се разпадне. \r\n\r\n Имаме наистина прелестни хора, изкушени от своя Жизнь и борещи се за своя Жизнь. Ако телевизиите ги търсят по-настървено, няма да имаме нужда от никакви Лайффантазьори, изобщо няма да чуваме скимтенето им. \r\n\r\n Видяхме неколцина смислени хора само в една емисия Новини на Би Ти Ви на 23 юли: с премерен език, резултат на достолепен живот, излъчващи ненатрапчива мъдрост, неизкушени от никакъв Лайф. Представиха ни ги в кратък репортаж за евтаназията на 17-те хиляди чумави прасета в свинекомплекса в Николово. \r\nЕдин от тях каза, че „според него“ - повтори го два пъти, те така си говорят - епидемията не се дължи на естествената популация на дивите свине, а на човешка ръка. Няма да го чуят. \r\n\r\n /Между другото, чували ли сте някой Лайфовец да казва „струва ми се“? „Струва ми се, че трябва да изберем между Жизнь и Лайф“ - няма и да чуете, подобни хора са категорични като сатър./ \r\n\r\n Друг от героите на репортажа каза нещо страшно: Ако евтаназираните свине ги заровят на място, ни очаква екологична катастрофа, защото в този район подпочвените води са близо до повърхността. \r\nИ него няма да чуят. \r\nЧуват само онези, които дрънкат, че поредната Власт превръща Жизнь в Лайф, на думи, разбира се. Това е една от най-тлъстите лъжи на Прехода. \r\n\r\n Прасета лесно се евтаназират, по-трудно е с Глупостта. \r\n\r\n Читателят Иван Георгиев ми писа, подразнен от девиза/слогана „Стига мърмори!“, имало и такъв. Пита ме, що за пропаганда е това. Отговорих му, че не е никаква пропаганда, а нелеп израз на презрение към обикновените хора. \r\n\r\n Този девиз е тъкмо по вкуса на Лайфовците. Остава американското посолство да го хареса и да го включат в кампанията „Силата е в теб“. \r\nТова е същата глупост като Лайфо-Жизнь: защото не може да си силен, ако не мърмориш, ако поне веднъж не си измърморил в клетия си живот. \r\n\r\n Не ставаш по-силен, ако те баламосват, че си силен - а ако мърмориш или ако се провикваш с пълно гърло. \r\nПримерно - срещу евтаназията на Живота на милиони хора. \r\n\r\n *** \r\nУТОЧНЕНИЕ \r\nУважаеми приятели, ТОВА е моята страница – всички други страници, блогове и пр., които използват името ми или мои фотоси, нямат нищо общо с мен. \r\n*** \r\n\r\n \r\n\r\n   \r\n \n\t\t\t\t\t\t", "date": "2019.08.08", "title": "Кеврок Кеворкян: Или жизнь- или лайф"}
{"url": "http://www.bnews.bg/article/262705-rekordni_tseni_na_domatite_u_nas", "text": "\n Рекордни цени на доматите у нас. Според статистиките средната цена за юли е била 1,90 лв. кг. Това представлява увеличение с 40 на сто повече спрямо 2018 г. \r\n\r\n Рекордьор по цени е столицата. В София за български розов домат клиентите плащат 5лв. кг, като на места сумата е по-висока. Високи цени има и в градовете Монтана, Хасково, Бургас и Велико Търново. \r\n\r\n Търговци в село Кърналово, община Петрич обясниха, че най-търсен сред потребителите е розовият домат. \r\n\r\n За „Тази сутрин” продавачите в Кърналово обясниха, че най-скъпият продукт на борсата е около 2 лв., което по думите им е рядко срещана цена. Търговците заявиха, че има цени на домати от 0,70 ст. кг. \r\n\r\n Производителите недоволстват, защото според тях се получава надценка на цената от близо 300%. Според тях това се дължи на преминаването на продукта през няколко търговеца, докато стигне до крайния потребител. \r\n\r\n Освен това търговците изтъкнаха, че Министерството на земеделието, храните и горите не отпуска достатъчно  средства за пръскане на продукцията с препарати против болести. \r\n\r\n Според местните, потребителите често не обръщат внимание на болни домати. \r\n \n\t\t\t\t\t\t", "date": "2019.08.08", "title": "Рекордни цени на доматите у нас"}
