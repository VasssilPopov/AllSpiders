{"url": "http://www.bnews.bg/article/255281-gala_na_zverska_dieta_sled_kato_se_pretegli_v_efir", "text": "\n Рекордно тегло е достигнала покрай безразборното похапване покрай новогодишните празници Гала. Преди няколко дни водещата на сутрешното предаване „На кафе” по Нова телевизия извади кантарче и реши да се претегли, писа „Уикенд“.  \r\n\r\n Блондинката накара всички ководещи от нейният екип сред които са Юлиян Константинов, Кристина Патрашкова, Илиян Любомиров, Ева Веселинова и Андреа Банда-Банда да се претеглят, за да видят колко са наддали след обилните трапези по Коледа и Нова година. \r\n\r\n Единствено Патрашкова отказа да стъпи на кантара, но Гала самоуверено се качи, а когато се появиха цифрите 62, тя изпадна в шок. \r\n\r\n Водещата не повярва на очите си и се качи повторно. Тя видимо се разстрои и се закани да започне драстична диета, за да върне по-минималистичното си тегло, което обикновено варирало между 56 и 58 кг. Ева Веселинова се оказа 59 кг, дребничката Андреа тежеше едва 49, а мъжете Илиян и Юлиян бяха сответно 89 и 112 кг.  \r\n\r\n След тегленето в ефир Гала веднага минала само на фрешове. Три дни след като тежеше 62 кг, тя успяла да свали цели 3 кг. с глад и отново се претегли пред очите на зрителите на Нова телевизия. \r\n \n\t\t\t\t\t\t", "date": "2019.01.17", "title": "Гала на зверска диета, след като се претегли в ефир"}
{"url": "http://www.bnews.bg/article/255291-darzhavite_koito_zastrashavat_varhovenstvoto_na_zakona_shte_gubyat_evropari", "text": "\n Правителствата, които се намесват в съдебната система или не успяват да се справят с измамите и корупцията, рискуват замразяване на средствата от ЕС, според проект на законодателен акт, одобрен от ЕП в четвъртък. \r\n\r\n С подкрепата на група от независими експерти Европейската комисия ще трябва да установява \"широко разпространено незачитане на принципите на правовата държава\" и да взема решения за мерки, които биха могли да включват замразяване на плащанията от бюджета на ЕС или намаляване на предварителното финансиране. Решенията ще бъдат изпълнявани едва след като бъдат одобрени от Парламента и Съвета. След като държавата членка коригира дефицитите, установени от Комисията, ЕП и министрите на ЕС ще могат да отблокират средствата, съобщиха от Европарламента. \r\n\r\n Независими експерти ще подпомагат Европейската комисия \r\n\r\n Европейската комисия може да установи, че върховенството на закона е застрашено, ако е отслабено (в един или повече случая): \r\n\r\n правилното функциониране на органите на държавата членка, изпълняваща бюджета на ЕС; \r\nдоброто функциониране на органите, извършващи финансов контрол; \r\nправилното разследване на измами, включително данъчни измами, корупция и други нарушения във връзка с изпълнението на бюджета на ЕС; \r\nефективният съдебен контрол от независим съд; \r\nсъбирането на неправомерно изплатените средства; \r\nпредотвратяването и санкционирането на отклоняването от данъчно облагане и данъчна конкуренция; \r\nсътрудничеството с Европейската служба за борбата с измамите и ако e приложимо, с Европейската прокуратура. \r\n\r\n За да подпомагане Европейската комисия, група от независими експерти по конституционно право и финансови въпроси, включваща един експерт, назначен от националния парламент на всяка държава членка, и петима, посочени от Европейския парламент, ще оценява ситуацията във всички държави членки ежегодно и ще прави заключенията си обществено достояние. \r\n\r\n Защита на крайните бенефициенти \r\n\r\n В зависимост от обхвата на нарушенията и процедурата за управление на бюджета Комисията може да вземе решение относно една или няколко мерки, включително: \r\n\r\n прекратяване на финансови ангажименти; \r\nзабавяне на сроковете за плащане; \r\nнамаляване на предварителното финансиране; и \r\nзамразяване на плащания. \r\n\r\n Освен ако решението не посочва друго, правителствата ще продължат да бъдат задължени да изпълняват съответната програма на ЕС или да финансират и извършват плащания към крайни бенефициенти като изследователи или организации на гражданското общество. Европейската комисия ще трябва да подпомага бенефициентите и да се стреми да гарантира, че те получават дължимите суми. \r\n\r\n Наред с вземането на решения във връзка с мерките ЕК ще представя на Парламента и на министрите от ЕС предложение за прехвърляне на сумата, която съответства на стойността на предложените мерки, към бюджетния резерв. Решението ще влиза в сила след четири седмици, освен ако Парламентът, гласуващ с мнозинство от подадените гласове, или Съветът на ЕС, действащ с квалифицирано мнозинство (така че нито една държава членка да не може да блокира решението), го измени или отхвърли. След като Европейската комисията установи, че нарушенията са преустановени, блокираната сума ще бъде размразена по същата процедура. \r\n\r\n \"За да може да бъде постигната ефективната защита на бюджета и финансовите интереси на ЕС, в следващата Многонационална финансова рамка (МФР) (2021-2027) е необходим нов регламент, който да действа не като механизъм за санкции, а по-скоро като инструмент, гарантиращ доброто финансово управление\", каза Неджми Али (АЛДЕ, България). \"За да бъдат дадени допълнителни гаранции за защита на крайните получатели на финансов ресурс или бенефициентите, в регламента са представени редица мерки. Комисията следва да гарантира, че поетите задължения от която и да е институция или страна членка ще бъдат изплатени на бенефициентите.\" \r\n\r\n Парламентът одобри правилата с 397 гласа \"за\" срещу, 158 гласа \"против\" и с 69 \"въздържал се\". Евродепутатите могат да започнат преговори по окончателния текст с министрите от ЕС, които все още не са приели позицията си. \r\n\r\n ЕС отбелязва, че предложението за регламент за \"защитата на бюджета на Съюза в случаите на широко разпространено незачитане на принципите на правовата държава в държавите членки\" е неразделна част от пакета за дългосрочния бюджет на ЕС - Многогодишната финансова рамка за 2021 - 2027 г.\" \r\n\r\n     \r\n \n\t\t\t\t\t\t", "date": "2019.01.17", "title": "Държавите, които застрашават върховенството на закона, ще губят европари"}
{"url": "http://www.bnews.bg/article/255295-shvetsiya_ostava_gotova_da_pregovavya_s_balgariya_za_gripen", "text": "\n Изтребителят Gripen е напълно съвместим със системите на НАТО и е напълно подходящ за нуждите на България, като цената за напълно съвместим пакет е под одобрения от нашия парламент бюджет. Това коментира директорът \"Експорт и международни отношения\" в Агенцията за отбранително имущество на Швеция Йоаким Валин. \r\n\r\n От разпространената до медиите негова официална позиция става ясно, че шведската страна продължава да следи процеса по придобиване на нов боен самолет за нашите ВВС и е в готовност за допълнителни разговори по въпроса. \r\n\r\n Конкурсът за изтребител приключи с решение да се преговаря със САЩ за доставка на нови F-16V, като обаче се очакват промени в предварително зададените условия за цена и срок на доставка - въпроси, които американската компания \"Локхийд Мартин\" не коментира публично. \r\n\r\n Gripen е произведен в Европа, напълно съвместим е с НАТО и има ниски разходи през целия жизнен цикъл. Освен това шведската оферта е за напълно съвместим пакет от 10 изтребителя. Заедно с необходимото въоръжение и оборудване, офертата е под първоначално одобрения от парламента бюджет от 767 млн. евро\", посочва Валин. \r\n\r\n Той припомня и че \"според доклада на експертната група към Министерството на отбраната, Gripen е платформата с най-добри оперативни способности\". По думите му \"партньорството с Швеция би донесло ползи за българското общество като резултат от задълбочаващото се сътрудничество между двете държави\". \r\n \n\t\t\t\t\t\t", "date": "2019.01.17", "title": "Швеция остава готова да преговавя с България за Gripen"}
{"url": "http://www.bnews.bg/article/255296-46_kg_heroin_13_kg_amfetamini_i_7_retsividisti_zadarzhani_pri_aktsiya_na_prokuraturata", "text": "\n Над 46 кг хероин и 13 кг амфетамини са иззети при специализирана операция, проведена на териториите на Хасково и Благоевград, под ръководството на прокуратурата. Подробности за проведеното разследване съобщиха днес на брифинг окръжният прокурор Иван Стоянов и директорите на двете областни дирекции - ст. комисар Ангел Цанков и ст. комисар Николай Хаджиев. \r\n\r\n Спецакцията е осъществена вчера по обяд на територията на Хасково след оперативна информация, подадена от криминалисти на ОДМВР-Благоевград - след няколко месечно разследване, те стигнали до данни за наличието на наркотика в Хасково. В хода на предприетите под ръководството на прокуратурата действия е проверена гаражна клетка в жилищния квартал \"Орфей\". \r\n\r\n На място са установени двама мъже - на 46 г. и 47 г., както и пакети с кафяво прахообразно вещество с тегло 46,52 кг. В рамките на разследването е установено, че високорисковата дрога е била пренесена от Турция през ГКПП \"Капитан Андреево\" с карго камион на фирма, укрита в 10 топа плат. Стойността му по цени на съдебната система е за над 5,5 млн. лева. По думите на ст. комисар Комисар Цанков, двамата задържани са създали условия за придобиване и пренасяне на хероина до България и до последващото му разпространение. \r\n\r\n Мъжете са с криминално минало, разпитани са и са им повдигнати обвинения. С постановление на Окръжна прокуратура им е наложена мярка за неотклонение задържане под стража за срок до 72 часа по образуваното досъдебно производство. Държавният обвинител уточни, че за това престъпление законът предвижда от 15 до 20 години затвор и глоба от 200 до 300 хиляди лева. \r\n\r\n В рамките на операцията са извършени и процесуално-следствени действия в благоевградското с. Тополница, където са задържани 5-има мъже с 13 кг амфетамин и 46 грама хероин, уточни ст. комисар Хаджиев . \r\n\r\n Работата по документиране на престъпната дейност продължава. Разследването работи и по посока събиране на доказателства за евентуална съпричастност и на други лица към извършеното престъпление. \r\n\r\n   \r\n\r\n   \r\n \n\t\t\t\t\t\t", "date": "2019.01.17", "title": "46 кг хероин, 13 кг амфетамини и 7 рецивидисти задържани при акция на прокуратурата"}
{"url": "http://www.bnews.bg/article/255300-bratyata_halvadzhiyan_izpadnaha_v_panika_gubyat_10_miliona_godishno_sled_spiraneto_na_gospodarite_i_ostanalite_im_formati_po_nova_televiziya_brutalno_otryazani_ot_btv_i_bnt", "text": "\n Братята Магърдич и Джуди Халваджиян губят 10 милиона лева годишно след спирането на \"Господари на ефира\" и останалите им формати по Нова телевизия. Продуцентите няма да правят и шоуто \"Х фактор\" и \"Като две капки вода\". За първото Нова плащала по 6 милиона на година, а за второто - между 3 и 4 милиона, информира \"ПИК\". \r\n\r\n Договорът на Халваджиян за \"Господарите\" и към днешна дата не е подновен от Нова тв, тъй като въпреки позорния гаф с мниния им бит репортер през миналата година, те поискали от телевизията още повече пари за тази. Оттам категорично отказали да плаща повече пари за вече орезиленото шоу. \r\n\r\n Не случайно братята чрез приближени пускат слухове, че водят преговори с другите две национални ефирни телевизии - БНТ и Би Ти Ви, за да плашат Нова ще се се прехвърлят в друга медия и да си вдигат цената пред конкурентите. \r\n\r\n Проверка на ПИК обаче установи, че никакви отговорни лица в БНТ и Би Ти Ви не са преговаряли с Халваджиян и изобщо не възнамеряват да цакат такива сума за оскандаленото шоу. Някои дори подозират, че Нова съвсем умишлено е спряла предаването именно заради позорния му гаф, за който братята не поеха отговорността, а пешкира опра симулантът репортер, когото те уволниха, въпреки че сценката, на която се търкаля пред един склад, е одобрена за излъчване именно от братята. \r\n\r\n В момента обаче те са се озовали в ситуацията \"хитрата сврака с двата крака\" и са изпаднали в страшна истерия и паника как ще я карат нататък, още повече че куп хора очаквали да си получат заплатите. \r\n \n\t\t\t\t\t\t", "date": "2019.01.17", "title": "Братята Халваджиян изпаднаха в паника! Губят 10 милиона годишно след спирането на \"Господарите\" и останалите им формати по Нова телевизия! Брутално отрязани от БТВ и БНТ!"}
{"url": "http://www.bnews.bg/article/255289-mariya_ilieva_kupi_kashta_na_sina_si_za_2_mln_leva", "text": "\n Поп певицата Мария Илиева отсега е подсигурила сина си, съобщи \"Галерия\". Изпълнителката на \"Видимо доволни\" е закупила луксозен имот в \"Бояна\" за близо 2 милиона лева. Къщата е на името на сина ѝ Александър, който тези дни навършва 1 годинка. Певицата решила, че това е добър повод за подобен подарък, а и инвестицията си струвала. Къщата е с площ 950 кв.м, на два етажа е и е напълно обзаведена. Разполага с 5 спални, фитнес зона, сауна, затворена зимна градина и просторен двор. Засега Мария Илиева смятала да отдава къщата под наем, поне докато синът ѝ навърши пълнолетие. Тогава той щял да има пълни права над имота. Поп певицата и малкият Александър в момента живеят в къща, не по-малко луксозна от тази в „Бояна“. Когато Илиева и бащата на детето Георги Михайлов се разделили, самотната майка разбрала, че синът ѝ няма да получи нищо от татко си и ще се наложи сама да му подсигури бъдещето. Последните години са едни от най-силните за продуцентския ѝ лейбъл \"Стерео стая\" и певицата решила да инвестира овреме. Илиева се консултирала с брокери, които я посъветвали да закупи по-скъп имот и да го отдава под наем. Наша проверка установи, че месечният наем на палата, който е закупила е 10 000 лева. \r\n  \r\n \n\t\t\t\t\t\t", "date": "2019.01.17", "title": "Мария Илиева купи къща на сина си за 2 млн. лева"}
{"url": "http://www.bnews.bg/article/255299-valentin_zlatev_udari_direktno_boyko_za_kontrabandata_izgonila_vsichki_chuzhdi_investitori", "text": "\n Генералният директор на „Лукойл-България” Валентин Златев предупреди, че държавата може да изгони големите все още останали у нас инвеститори в сферата на горивата. Той се яви пред т. нар. парламентарна комисия „Ревизоро”, която днес трябваше да разгледа предложението на правителството за отлагане с шест месеца на новия закон за горивата, информира Флагман.бг. \r\n\r\n Законът цели борба със сивия сектор, но среща отпор от различни страни. Той трябва да влезе в сила в края на януари, но правителството предлага да се отложи с шест месеца. \r\nСпоред Валентин Златев обаче това на практика означава, че нормите ще бъдат отменени.  \r\n\r\n „След като прекарахме почти година и половина в залите на парламента и обсъждахме един закон, който впоследствие Народното събрание гласува и прие, по никакъв начин, никога не бих могъл да си представя, че след три месеца ще седим пак в залите и ще се чудим какъв повод да намерим не да отложим, а да отменим този закон, защото, надявам се, никой няма илюзии, че отлагането с шест месеца на закона и след това още три месеца за наредбата – отиваме в септември месец, тази година започват избори и едва ли някога повече ще се върнем към този закон, или – в този вид, в който поне е гласуван от Народното събрание. \r\nТова, че ще се стигне дотук, беше ясно още в края на декември, защото нито структурата, нито бюджетът на Министерството на икономиката с новата структура беше утвърдена и приет от министъра на финансите; нито министърът на икономиката беше предприел необходимите мерки, за да се формират органите, които да осъществяват контрола по изпълнението на закона”, коментира Златев.  \r\nВъпросът бил каква ще бъде формата и как ще се стигне до отлагането.  \r\nШефът на „Лукойл-България” припомни, че сивата икономика в сектора е между 800 милиона и 1 милиард годишно.  \r\nПоследните останали големи инвеститори в България били членове на Българската петролна и газова асоциация (БПГА), от името на която Златев се яви днес в парламента.  \r\nВалентин Златев отново каза, че три неща водят до сивия сектор в сферата на горивата. Това били проблемите с входа в държавата, със системата БАЦИС към Агенция „Митници” и т. нар. ведомствени бензиностанции – феномен, какъвто нямало никъде в Европа. В тези бензиностанции се продавало само в кеш.  \r\n„Няма никакви апарати, които да осъществяват връзката с НАП. Тези кеш пари са същите тези пари, които се раздават обратно по веригата и пораждат корупцията. Но когато двата лева (условно казано), колкото струва литър гориво и един лев и пет стотинки, колкото са данъците, изчезнат, то ние не можеме да се конкурираме с подобни участници на пазара. Това е нашата болка, за която говорим. И ако става въпрос за 100-150-200 хиляди тона годишно, което са 120-200 милиона, примерно, лева, защото това са толкова милиони литри – о’кей. Всяка една страна има някакъв процент контрабанда. Когато става въпрос за 500-600-700 хиляди тона от 2 милиона тона пазар в България, това значи, че трябва да затваря рафинерията в Бургас; това значи, че всички ние трябва да затваряме бензиностанциите и да напускаме страната. Това беше мотивът, поради който ние винаги сме се борили и сме считали, че в България все пак ще бъдат приети необходимите нормативни мерки и това нещо ще бъде поне официално прекратено”, каза още Валентин Златев.  \r\nТой разказа как на 7 януари една от работодателските организации внесла предложение законът да бъде отменен и бързо – още на другия ден, правителството решило той да бъде отложен с шест месеца.  \r\nЗлатев нападна шефа на Конфедерацията на работодателите и индустриалците в България (КРИБ) Кирил Домусчиев, напомняйки за конфликта между двамата, разразил се публично през последните дни. Шефът на „Лукойл-България” обаче каза, че няма да му пада на нивото и да отговаря на думите му.  \r\nЗлатев призова  Домусчиев да декларира конфликт на интереси, когато е изключително активен по темата с горивата - моралът го изисква.  \r\n„През неговото пристанище една фирма – нарича се „Инса ойл”, е внесла 2016 г. 54 танкера с горива и само до октомври месец 2017 г. – още 24 танкера. Аз не знам какви са финансовите отчети на въпросната фирма и колко данъци е платила. Дълбоко се съмнявам, че това отговаря на обема танкери, които са влезли през Пристанище Бургас, в случая. Така че най-малкото е неетично, когато имаш конфликт на интереси в ситуацията, да заемаш такава ясна позиция и да въвеждаш българското общество в заблуждение”, каза още Валентин Златев.  \r\nЗлатев препоръча бързо да се коригират несъвършенствата в закона, но да не се отлага влизането му в сила с шест месеца.  \r\nДнес парламентарната комисия „Ревизоро” пък реши да отложи разглеждането на щекотливия казус. Формален повод за това стана отсъствие на представител на вносителя. Трябвало да се яви икономическият министър Емил Караниколов, но той претърпял инцидент, обясни председателят на комисията Емил Димитров-Ревизоро.  \r\nДебат обаче имаше, като в него участваха и представители на КРИБ, както и част от засегнатите страни от минодобивния сектор и др. Емил Димитров предложи да се създаде работна група, която да изчисти проблемите със закона. Според него отлагането с шест месеца не е добър вариант. От БСП изразиха подобно мнение.  \r\nЛюбопитен момент е, че на заседанието присъства и лидерът на НФСБ Валери Симеонов – бивш вицепремиер и сега депутат от „Обединени патриоти”. Симеонов критикува „Лукойл” от много години.  \r\nДнес той взе думата за кратко, като изрази неудовлетворение, че не са били поканени представители на малкия бизнес в сферата на горивата.  \r\nДо директен спор между Златев и Валери Симеонов обаче не се стигна. \r\n\r\n   \r\n \n\t\t\t\t\t\t", "date": "2019.01.17", "title": "Валентин Златев удари директно Бойко за контрабандата! Изгонила всички чужди инвеститори!"}
{"url": "http://www.bnews.bg/article/255284-nemskiyat_biznes_dobrite_vremena_za_ikonomikata_ni_svarshiha", "text": "\n Ръководителят на Германската промишлена асоциация (BDI) Дитер Кемпф каза днес, че за германската икономика \"най-хубавите времена са приключили\" и прогнозира по-бавен растеж, отколкото през последните години, предаде ДПА. \r\n\r\n Най-голямата европейска икономика вероятно ще нарасне с 1,5 процента през 2019 година, каза Дитер Кемпф. \r\n\r\n Това ще бъде колкото и през 2018 година, но е под растежа от 2,2 на сто, отчетен за 2016 и 2017 година. \r\n\r\n От икономическа гледна точка най-добрите времена са приключили, каза той. \r\n\r\n Прогнозата за растеж от 1,5 процента се основава на предположението за контролиран Брекзит, каза Кемпф. \r\n\r\n Ако Великобритания напусне ЕС без споразумение, както мнозина се опасяват, след като парламентът отхвърли плана на премиера Тереза Мей тази седмица, германският растеж ще бъде допълнително подкопан. \r\n\r\n Ако има голямо нарушаване на търговията между Великобритания и ЕС, тогава, при най-добрия сценарий, ще можем все още да видим единица пред десетичната запетая, каза Дитер Кемпф. \r\n\r\n Той коментира също така, че търговското напрежение между САЩ и Китай може да се отрази на германската икономика. \r\n \n\t\t\t\t\t\t", "date": "2019.01.17", "title": "Немският бизнес: Добрите времена за икономиката ни свършиха"}
{"url": "http://www.bnews.bg/article/255288-brekzit_vdiga_valna_ot_balgarski_emigranti_obratno_kam_rodinata", "text": "\n Най-често задаваният въпрос ще бъдат ли гарантирани правата на българските и на другите граждани на ЕС при Брекзит, остава висящ. Дискусиите и споровете не успяха да разсеят неяснотата около бъдещия им статут. ЕС и Великобритания се договориха при Брекзит правата на европейските граждани да бъдат запазени. Но тези предварителни договорки, оказа се, не струват много. \r\n\r\n Какво става с имигрантите в Обединеното кралство ... от Карибите и от ЕС \r\n\r\n Преди няколко месеца гръмна голям политически скандал с имигрантите, граждани на страни от Карибския басейн, дошли във Великобритания по покана на самата нея преди няколко десетилетия. Част от тях не можаха да получат постоянно местожителство, от други поискаха документи, които не притежават. Но да се върнем на Брекзит. \r\n\r\n Ако се стигне до Брекзит без споразумение, гражданите на ЕС във Великобритания ще станат граждани на трети страни, непритежаващи специалните права и привилегии, които имат сега, като по-високи пенсии, помощи за безработни при връщане в родината, облекчения при търсене на работа. Гражданите на ЕС ще бъдат третирани наравно с гражданите от която и да е друга страна по света. При Брекзит със споразумение жителите на ЕС, установили се в Обединеното кралство преди повече от 5 години, ще могат да получават постоянни и временни разрешителни за пребиваване. Но наблюдателите са категорични: при всеки вариант емиграцията ще е далеч по-трудна. \r\n\r\n При напускане на ЕС без споразумение се губи т.нар. \"преходен период\" (21 месеца след реалното напускане), през който гражданите на Общността ще могат да идват във Великобритания, да работят, да учат, да развиват бизнес. Ако няма преходен период, ще се стигне до имиграционен проблем за българската общност и за всички граждани на ЕС във Великобритания, каза за Dir.bg Нишан Джингозян, инициатор и съосновател на Българския център за социална интеграция и култура в Лондон. \r\n\r\n В кампанията за Брекзит провеждащите декларираха, че ако се стигне до напускане на ЕС, гражданите на Общността, които живеят във Великобритания, автоматично ще получат статут. Оказа се, че това не е вярно. Вместо автоматично получаване на статут, това пред което ние сме изправени в момента, е да кандидатстваме за този статут, изтъкна Джингозян и добави, че то е съпроводено с прилагане на документи. \r\n\r\n Ще се справят ли българите с \"огромните затруднения\" \r\n\r\n Лондон декларира, че иска европейските граждани да останат, но процедурата, пред която са изправени, за да получат статут, дори (според властите) максимално опростена, ще предизвика огромни затруднения за българите. Със сделка или без - през март 2019 г. започва процедура, през която трябва да преминат всички граждани на ЕС във Великобритания, за да получат нов имиграционен статут след Брекзит. Такава процедура вече мина пилотно с 1000 граждани на ЕС. \r\n\r\n Голяма част от българските граждани ще изпитат огромни затруднения да приложат изискваните документи: нямат договори за наем, сезонните работници нямат договори за работа, нямат социален номер, какъвто всеки, който работи във Великобритания трябва да притежава, нямат банкови сметки. Все документи, без които не може. Една част от тях няма да могат да предоставят документите и заради езиковата бариера, заради ниска дигитална грамотност. Процедурата ще бъде онлайн, на английски език, а това са предимно хора с ниска квалификация, отбеляза Джингозян. \r\n\r\n Не на последно място - процедурата струва пари: 65 лири за възрастен и 35 лири за дете. По време на кампанията за референдум бе обещано, че процедурата ще е безплатна. \r\n\r\n Не е ли това целта - бариера пред нискоквалифицираните работници \r\n\r\n В дългосрочна перспектива - да, но ако говорим за тези 4-5 млн. граждани на ЕС, които в момента живеят във Великобритания - не, категоричен е Джингозян. \r\n\r\n Трябва да е ясно, Великобритания иска да задържи тези граждани, защото ако те напуснат, това ще се отрази на икономиката. Има цели сектори, в които мнозинството работещи са от държави от Източна Европа, включително България: строителство, хотелиерство, националната здравна система (медицински сестри, болногледачи, хигиенисти). \r\n\r\n Какъв ще в резултатът: лош за всички \r\n\r\n Ако част от българите не могат да останат и се завърнат в България, това ще натовари нейната социална система. Можем да си представим вълна от завръщащи се българи, които кандидатстват за социални помощи, за личен лекар, които си търсят работа. Тези 250 000 българи (по неофициални данни) издържат финансово своите семейства. Няма българин във Великобритания, който да не подпомага всеки месец роднините си в България (да приемем по 2-3 души), отбеляза Джингозян, който от 22 г. живее там. Можем да пресметнем колко хора в България се издържат от българите, работещи във Великобритания. \r\n\r\n Вече 4-5 години, според официалната българска статистика, сумата, която постъпва от българите в чужбина, е по-голяма от общата сума на чуждите инвестиции в България. Голяма част от тези пари са от българи във Великобритания. Няколко са държавите донори: САЩ, Великобритания, Испания, Германия, Гърция. Ако тази общност изпитва определени трудности във Великобритания и една част се върне в България, автоматично сумата, която постъпва от тях в България, ще намалее. Това неминуемо ще окаже влияние върху покупателната способност на техните роднини. \r\n\r\n Какво може да направи България \r\n\r\n България е длъжна да предприеме масирана информационна кампания, насочена към своите граждани във Великобритания. Да им обясни, че те трябва да кандидатстват за този имиграционен статут. Един от проблемите, с които основаната Благотворителна организация в подкрепа на българската общност във Великобритания се сблъсква всекидневно, е, че българите дори не знаят, че трябва да кандидатстват за новия статут. Българските институции, на първо място МВнР, са длъжни да инициират и финансират информационна кампания. Българското посолство в Лондон се задъхва, то няма капацитета да обслужва четвърт милион българи. \r\n\r\n Какво ще прави британското МВР \r\n\r\n В началото на седмицата МВР на Великобритания събра представители на по-големите чуждестранни общности в страната, техни активни членове, съобщи Джингозян. Намерението е съвместно да се изработи стратегия за работа с тези общности. Както вече стана дума, те са съставени от 4-5 млн. души (по официални данни, които не ловят всички). \r\n\r\n Да припомним в заключение: една от главните причини за Брекзит, е че Великобритания не можа да поеме големия брой имигранти и не успя да влезе в работен ритъм с тях. \r\n\r\n На снимката: \"Против\" и \"За\" Брекзит около статуята на Уинстън Чърчил пред парламента в Лондон \r\n \n\t\t\t\t\t\t", "date": "2019.01.17", "title": "Брекзит вдига вълна от български емигранти обратно към Родината"}
{"url": "http://www.bnews.bg/article/255290-vuchich_i_putin_podpisaha_sporazumenie_za_230_mln_evro", "text": "\n Сърбия е доволна от военно-техническото сътрудничество с Русия, заяви президентът на Сърбия Александър Вучич преди началото на разговорите с президента на Руската федерация Владимир Путин, съобщи ТАСС. \"Благодаря ви за вашия принос и желанието да се помогне на нашата страна\", заяви Вучич, отбелязвайки, че Сърбия вече няма проблеми с връщането на дългове. \"Сърбия е надежден партньор на Руската федерация\", добави той. \r\n\r\n Преди това руският президент Владимир Путин обеща да продължи да развива военно-техническото сътрудничество със Сърбия. В продължение на много години ние помагаме да се укрепва отбранителната способност на Сърбия: доставяме оръжия и военна техника, оказваме съдействие за техния ремонт и модернизация. Ще продължим да развиваме военно-техническото сътрудничество, заяви руският държавен глава в интервю за сръбските издания \"Политика\" и \"Вечерне новости\". При това руският лидер подчерта, че Русия високо цени твърдата привързаност на сръбското ръководство към запазване на неутралитета на страната. \r\n\r\n Днес Русия и Сърбия подписаха транспортно споразумение за 230 милиона евро, включващо електротехнически работи на участъка Стара Пазова - Нови Сад, които е планирано да приключат в края на 2021 година, съобщи ТАСС. \r\n\r\n Споразумението предвижда строителство на диспечерски център за управление на движението на влакове в републиката и съвместно обслужване на железопътната инфраструктура на Сърбия. \r\n\r\n Както съобщи националната телевизия РТС, подписи под документа поставиха генералният директор на РДЖ \"Интернешънъл\" Сергей Павлов и генералният директор на компанията \"Инфраструктура на железопътните линии на Сърбия\" Миролюб Евтич. \r\n\r\n Церемонията по подписването се състоя в сградата на сръбското правителство в присъствието на министъра на строителството, транспорта и инфраструктурата на Сърбия Зорана Михайлович. \r\n \n\t\t\t\t\t\t", "date": "2019.01.17", "title": "Вучич и Путин подписаха споразумение за 230 млн. евро"}
{"url": "http://www.bnews.bg/article/255269-antoniya_petrova_stana_mayka_navrah_imeniya_si_den", "text": "\n Носителката на титлата \"Мис България\" за 2009 година Антония Петрова стана майка на момченце навръх имения си ден. \r\n\r\n Щастливата новина сподели майката на Антония - Ана, с пост в личния си профил във Фейсбук. \"И дойде Благата вест! Нашето дете, си има дете! Станахме баба и дядо, на момченце !!!!!!!!!\", написа гордата баба. \r\n\r\n Постът на Петрова е събрал стотици харесвания и коментари с благопожелания. Все още не е ясно какво име ще носи бебето. Щастливото събитие за семейство Батинкови идва на 17 януари. 17 е една от най-важните дати в живота на двойката - Ивайло и Антония се запознават на 17 март, а се врекоха във вечна вярност на 17 юни 2018 г. \r\n \n\t\t\t\t\t\t", "date": "2019.01.17", "title": "Антония Петрова стана майка навръх имения си ден"}
{"url": "http://www.bnews.bg/article/255260-veneta_harizanova_se_pohvali_sas_skaparski_roleks", "text": "\n Венета Харизанова получи уникален подарък от мъж. Красавицата се похвали с чисто нов „Ролекс”. Моделката само загатна за часовника, но не посмя да го покаже пред феновете си. Все пак се престраши да се похвали с кутийката, в която скъпия атрибут стои, но само за кратко. Със сигурност подаръкът е от обожател на Венета, пише „България днес”. \r\nХаризанова има афинитет към луксозните аксесоари и се слави с огромна колекция от часовници. Е, вече добави още един към нея. \r\n  \r\n \n\t\t\t\t\t\t", "date": "2019.01.17", "title": "Венета Харизанова се похвали със скъпарски „Ролекс”"}
{"url": "http://www.bnews.bg/article/255293-edna_treta_ot_shveytsartsite_rabotyat_na_nepalen_raboten_den_v_balgariya_samo_2_4", "text": "\n Заетостта на непълен работен ден се увеличава в Швейцария, като през 2017 година 1,7 милиона души са били назначени на работа за по-малко от 90 на сто от работното време, което се равнява на една трета от населението в активна трудова възраст. Това съобщи Федералната статистическа служба (OFS), цитирана от Швейцарската телеграфна агенция (СДА). \r\n\r\n Това е втората страна с най-голяма частична заетост в Европа след Холандия (50,7 на сто). \r\n\r\n На европейско равнище всеки пети работи на непълен работен ден. \r\n\r\n В Австрия този дял е 28,7 на с то, в Германия - 28,2 на сто, във Франция - 18,8 на сто, в Италия - 18,7 на сто. \r\n\r\n Най-малък е този дял в България (2,4 процента), следвана от Унгария (4,8 на сто) и Хърватия (5,6 на сто). \r\n\r\n Навсякъде частичната работна заетост е по-голяма при жените, отколкото при мъжете. \r\n\r\n Работата на непълен работен ден ще продължи да се разраства с развитието на услугите и цифровизацията, предупреждава Синдикатът Травай.Сюис (Travail.Suisse) \r\n\r\n Частичната заетост има отрицателно отражение върху пенсионните осигуровки и намалява шансовете за издигане в кариерата, повишаването на заплатата или курсове за професионална квалификация. \r\n \n\t\t\t\t\t\t", "date": "2019.01.17", "title": "Една трета от швейцарците работят на непълен работен ден, в България само 2.4%"}
{"url": "http://www.bnews.bg/article/255285-predavaneto_na_gala_udari_danoto_s_krevatnite_izpalneniya_na_mariya", "text": "\n Фолк дивата Мария даде интервю пред Деси Цонева за „На кафе”. Още в началото, за разлика от много жени, тя не скри на колко години е, но после разпали страсти в студиото с признанието, че на тази възраст е по-сензитивна от всякога. \r\n\r\n Това доведе до разтърсващ коментар на Гала, в който тя разкри дълго пазена лична тайна на Мария. \r\n\r\n „Чувствам се прекрасно, вече на 37, прясно навършени. \r\n\r\n Защо за разлика от някои жени, които нямат самочувствие, ги казвам? Това е личен избор, няма от какво да се притеснявам, виж как ги заявяваме твърдо.”, каза Мария на Цонева. Последва и очаквания въпрос, дали певицата е влюбена. „Влюбена съм, загубена съм, обичам да се губя в морето на любовта и това храни моите идеи, моето желание за работа и съществуване. \r\n\r\n Отделно искам да кажа, че на 37 като чели съм най-сензитивна от всякога.”, заяви Мария. Казаното от Мария, че е сензитивна, породи бурни дебати в студиото, които Гала завърши с любопитно разкритие.   \r\n\r\n „Хиленето на Мария и Деси за сензитивност е свързано със с*ксуални усещания. Мария ми е разказа как раждането й е било свързано с оргазъм. Имала е оргазъм по време на раждане. Жените пищят, реват, че ги боли. \r\n\r\n Малцина са били такива щастливки, описано е в медицината и го пожелавам го на всички. Така, че тя очевидно е сензитивен човек.”, каза Гала. \r\n \n\t\t\t\t\t\t", "date": "2019.01.17", "title": "Предаването на Гала удари дъното с креватните изпълнения на Мария!"}
{"url": "http://www.bnews.bg/article/255292-i_legendarniyat_toni_nadal_idva_v_balgariya", "text": "\n Тони Надал - определян като най-успешния тенис треньор в историята заради спечелените 16 титли от \"Големия шлем\" с Рафаел Надал, пристига в България по покана на Българската федерация по тенис и ще бъде посланик на Sofia Open 2019! Директор на турнира е друг много известен чичо - Горан Джокович. \r\n\r\n Чичото на Рафа Надал и негов бивш треньор подкрепя турнира от сериите АТР 250 и ще допринесе за основната мисия Sofia Open - още повече български деца да се запалят по тениса и да преследват мечтите си на корта.  \r\n\r\n Именитият испански специалист е треньор на Рафа Надал от 1990 до 2017 г. Като треньор участва в извоюването на общо 75 титли на сингъл и още 11 титли на двойки. Именно Тони Надал извежда Рафа до кариерен Златен Шлем. Заедно двамата имат титли на Откритото първенство на Австралия (2009), \"Ролан Гарос\" (2005-2008, 2010-2014, 2017-2018), \"Уимбълдън\" (2008, 2010) и Откритото първенство на САЩ (2010, 2013, 2017). През 2008 г. чичо Тони извежда племенника си и до златен олимпийски медал на игрите в Пекин на сингъл, а през 2016 г. в Рио до Жанейро и до такъв на двойки. Заедно двамата са достигнали до зашеметяващите 30 титли от турнири от сериите \"Мастърс 1000\". \r\n\r\n Тони Надал има двама братя - легендата на футболния \"Барселона\" Мигел Анхел Надал и Себастиан, бащата на Рафа. Антонио Надал е роден на 27 февруари 1961 г. в Манакор. Като дете тренира футбол, плуване и тенис на маса. На 14 г. става първият от фамилията, който започва да играе тенис. А това впоследствие предопределя и развитието на феномена Рафа Надал. Тони Надал решава да се развива в треньорството, става дипломиран треньор, започва да менажира тенис клуба в Манакор, като учи студенти. Така започва да тренира и своя племенник. Именно чичо Тони запалва Рафаел по тениса, когато Рафа е едва тригодишен. Антонио е и човекът, който учи Рафа да играе с лявата ръка, въпреки че талантът не е левичар. \r\n\r\n В България като посланик на Sofia Open идва човекът, решил да тренира младия Рафаел на по-обикновени кортове и със стари тенис топки, за да покаже на племенника си, че не екипировката определя печелиш или губиш. Треньорът, шлифовал до съвършенство един от най-ценните диаманти в историята на тениса. \r\n\r\n В петък (18 януари) от 17 часа в зала \"София\" в Борисовата градина Тони Надал ще проведе тренировъчна сесия с български деца. Всички таланти, трениращи тенис, и всички деца, които имат желание да се докоснат до най-титулувания тенис треньор в историята, ще получат тази изключителна възможност, благодарение на визитата на Тони Надал заради Sofia Open. Достъпът на деца, родители и фенове за специалната среща с Тони Надал в зала \"София\" е свободен. \r\n \n\t\t\t\t\t\t", "date": "2019.01.17", "title": "И легендарният Тони Надал идва в България"}
{"url": "http://www.bnews.bg/article/255275-korbin_namekna_che_mozhe_da_podkrepi_vtori_referendum_za_brekzit", "text": "\n Главната опозиционна сила във Великобритания - Лейбъристката партия, може да подкрепи втори референдум за членството на страната в ЕС, ако предложенията й за напускане на общността не бъдат взети под внимание от правителството и сценарият за излизане без сделка изглежда по-вероятен, каза партийният лидер Джереми Корбин, цитиран от Ройтерс. \r\n\"Ако правителството остане непримиримо, ако подкрепата за алтернативата на лейбъристите бъде блокирана в партийна изгода и страната се изправи пред потенциалната катастрофа на излизане без сделка, тогава наш дълг ще е да помислим за други възможности, включително тази за всенародно допитване\", каза Корбин в реч в южния крайбрежен английски град Хейстингс. \r\nКорбин каза още, че предложението на министър-председателката Тереза Мей за междупартийни преговори за ново споразумение за Брекзит е \"сензационна новина\", защото тя няма да изключва напускане на общността без споразумение. \r\nЛейбъристкият лидер отказва да се срещне с Мей, докато тя не изключи варианта с напускане без сделка.  \r\n \n\t\t\t\t\t\t", "date": "2019.01.17", "title": "Корбин намекна, че може да подкрепи втори референдум за Брекзит"}
{"url": "http://www.bnews.bg/article/255273-lyubovnitsa_na_venelin_petkov_smenya_bremennata_petya_dikova_v_kult", "text": "\n Бивша любовница на Венелин Петков ще води предаването „Култ” на мястото на Петя Дикова. Дъщерята на Аня Пенчева излиза в майчинство до няколко седмици, а в стола ѝ ще седне амбициозната репортерка Поли Гергушева, която навремето се е изявявала като манекенка.  \r\n\r\n В „Култ” постепенно подготвят зрителите за новата водещата на предаването. Засега тя има 10-минутна рубрика, в която представя любопитките от седмицата. Истинската идея обаче била хората да свикнат да я виждат в студиото, за да няма сътресения, когато Петя Дикова го напусне, писа „Уикенд“.  \r\n\r\n Самата Поли е бивша манекенка в известната агенция на Жени Калканджиева „Визаж”. Точно преди 10 години момичето става трето в конкурса „Мис България”. 19-годишната тогава Гергушева е подгласничка на Антония Петрова. За разлика от нея обаче не успява да направи кариера в модата и се насочва към журналистиката с тайна надежда да стане тв звезда. Първата ѝ работа е в голям по онова време ежедневник, където я забелязва Мартин Карбовски. По-малко от 4 години по-късно момичето вече работи в Би Ти Ви.  \r\n\r\n Говори се, че основна заслуга за назначаването ѝ има краткотрайна афера с Венелин Петков, който става директор на новините точно когато Поли влиза в телевизията. Тогава Гергушева е на 25 години, а Петков вече е прехвърлил 40-те. Връзката им продължава едва няколко месеца, но за сметка на това дава желаните резултати – манекенката получава щатно репортерско място в телевизията. Едва 5 години по-късно тя вече точи зъби и за мястото на водеща.  \r\n\r\n Говори се, че Петя Дикова не била доволна, че руса мацка ще се кипри в стола, за който тя се е борила с години. Дъщерята на Аня Пенчева приемала „Култ” почти като свое дете, тъй като сама е създала концепцията за предаването, борила се със зъби и нокти, за да измести от ефир Радост Драганова с тогавашния хит „Модерно” и да заеме нейното часово време, а след това – да прави рейтинг, за да закрепи „Култ” в програмната схема. \r\n\r\n Това става цяла година преди Поли да пристъпи прага на Би Ти Ви. Въпреки всичко бременната водеща нямала избор, тъй като отпускът по майчинство вече чука на вратата ѝ. Дъщерята на Сашо Диков ще ражда през пролетта, а до няколко седмици ще се оттегли от работното си място. Искала да си вземе дълго майчинство – поне година. Не е ясно дали след това ще се върна на екран като водещата на собственото си шоу.  \r\n\r\n По закон в телевизията са длъжни да ѝ осигурят работно място, но нямат задължение то да бъде същото както преди майчинството. Нищо чудно, ако Поли направи добри рейтинги, да остане в стола на Петя, а самата Дикова да бъде понижена до ниво репортерка или най-много редактор. \r\n\r\n   \r\n \n\t\t\t\t\t\t", "date": "2019.01.17", "title": "Любовница на Венелин Петков сменя бременната Петя Дикова в \"Култ\""}
{"url": "http://www.bnews.bg/article/255283-dzhokovich_ne_trepna_zverev_se_izmachi", "text": "\n Шесткратният шампион Новак Дожкович се класира безпроблемно за третия кръг на Australian Open. \r\n\r\n Поставеният под номер 1 Джокович елиминира участващия с \"уайлд кард\" Жо-Вилфрид Цонга с 6:3, 7:5, 6:4 в повторение на финала на турнира от 2008 година, когато сърбинът за първи път триумфира на \"Мелбърн Парк\". \r\n\r\n Цонга се опита да се противопостави и в дълги периоди беше равностоен, но Джокович показа изключителната си класа в ключовите моменти. Следващият съперник на сърбина ще бъде канадеца Денис Шаповалов, с когото досега не са се срещали. \r\n\r\n Четвъртият в схемата Александър Зверев се поизмъчи, но все пак стигна до победата срещу Жереми Шарди от Франция със 7:6(5), 6:4, 5:7, 6:7(6), 6:1. \r\n\r\n Германецът, който наниза 29 аса, пропусна мачбол при 6:5 точки в тайбрека на четвъртия сет, но в петата част беше безапелационен и даде само гейм на съперника си. \r\n\r\n Зверев ще се опита да премина третия кръг в Мелбърн за първи път в кариерата си в мача срещу една от изненадите - Алекс Болт от Австралия. \r\n\r\n   \r\n\r\n   \r\n \n\t\t\t\t\t\t", "date": "2019.01.17", "title": "Джокович не трепна, Зверев се измъчи"}
{"url": "http://www.bnews.bg/article/255276-bsk_shte_vnese_promeni_v_zakona_za_gorivata", "text": "\n Българската стопанска камара (БСК) ще внесе промени в Закона за горивата, чието действие беше отложено до 1 юли тази година. Предложенията ще бъдат факт до 23 януари. \r\nЕдна от промените, които се предлагат, е металургичните предприятия да не се вписват в закона като търговци на горива. Предстои да се представят още предложения, стана ясно от думите на Радосвет Радев, изпълнителен председател на Българска стопанска камара, който проведе среща с представители на Българската петролна и газова асоциация. \r\n  \r\n\"Българската стопанска камара, за разлика от очакваното поведение на работодателските организации да наливат масло в огъня или петролни продукти в огъня, направи необходимото, за да се срещнат нашите колеги, уважавани членове, за открит честен и безконфликтен разговор, относно приложението и влизането в сила на този закон\", изтъкна Радев. \r\n\r\n Андрей Делчев, изпълнителен директор на Българската петролна и газова асоциация, потвърди, че организацията напуска Конфедерацията на работодателите и индустриалците в България(КРИБ). \"На практика днес с посредничеството на БСК, за което още веднъж благодаря, направихме това, което вероятно законодателят трябваше да направи в рамките на първоначалното приемане на закона, но по една или друга причина не се случи\", коментира Делчев. \r\n  \r\nРадосвет Радев и Андрей Делчев са на мнение, че законът за горивата е необходим с цел справяне със сивата икономика. \r\n \n\t\t\t\t\t\t", "date": "2019.01.17", "title": "БСК ще внесе промени в Закона за горивата"}
{"url": "http://www.bnews.bg/article/255286-yambolska_oblast_obyavyava_gripna_epidiya_ot_utre", "text": "\n От утре, 18 януари, РЗИ - Ямбол обявява грипна епидемия на територията на област Ямбол. Учебните заведения във всички общини на областта преустановяват дейността си за срок от 6 дни, считано от 18.01.2019 г. до 23.01.2019 г. включително. \r\n\r\n До второ нареждане се преустановяват детските и женските консултации, свижданията в лечебните заведения за болнична помощ и провеждането на профилактични имунизации. \r\n\r\n Учебни заведения от осем общини във Варненска област вече са в грипна ваканция, съобщиха днес от Регионалното управление на образованието в крайморския град. Причината е висока заболеваемост сред децата. В училищата, където са преустановени занятията, отсъстват над 30 на сто от учениците. \r\n\r\n Грипната ваканция важи за училища в общините Провадия, Долни чифлик, Аврен, Девня, Суворово, Дългопол, Вълчи дол и Белослав. Децата ще се върнат в класните стаи в понеделник, 21 януари. \r\n\r\n   \r\n\r\n     \r\n \n\t\t\t\t\t\t", "date": "2019.01.17", "title": "Ямболска област обявява грипна епидия от утре"}
{"url": "http://www.bnews.bg/article/255279-shofyorat_ot_srednoshtnata_gonka_bil_pod_vazdeystvieto_na_narkotitsi", "text": "\n 29-годишният шофьор от среднощната гонка на територията на няколко области е бил под въздействието на наркотици. Мъжът и двамата му спътници са от старозагорското село Ракитница, единият от тях също е употребил наркотици, има и криминално досие. Шофьорът не е криминално проявен и бил хванат в района на Шаново. \r\nРайонният прокурор на Казанлък Таня Димитрова обясни, че на мъжа ще бъдат повдигнати обвинение по три члена от Наказателния кодекс, грозят го до пет години лишаване от свобода. Другите двама в момента се разпитват и ще бъде преценено дали да бъдат задържани за по-дълго време или освободени. \r\nПреследваният автомобил не е собственост на нито един от мъжете, не е краден и не е обявен за издирване. Заловените обаче все още нямат обяснение защо не са се подчинили на многократните полицейски  заповеди. Една част от преследването на колата-беглец е била по второкласни пътища, няма пострадали пешеходци. С материални щети е само един патрулен автомобил. Не се е наложило използването на служебно оръжие. \r\nМалко след 2:30 ч. патрулен екип от Стара Загора решил да извърши проверка на автомобил, тъй като пътниците в него предизвикали съмнения с поведението си. Въпреки звуковите и светлинни сигнали към водача, той ускорил и изблъскал патрулката, като й нанесъл материални щети. \r\nПоследвало преследване на територията на областите Стара Загора и Пловдив. Била поставена лента с шипове на пътното платно в участъка между селата Ръжена и Ягода и след като колата била спряна, водачът успял да избяга. Задържани са спътниците му - двама мъже на 23 и на 32 години, единият от които криминално проявен. Шофьорът бе задържан край Шаново. \r\n \n\t\t\t\t\t\t", "date": "2019.01.17", "title": "Шофьорът от среднощната гонка бил под въздействието на наркотици"}
{"url": "http://www.bnews.bg/article/255280-megz_vliza_v_zatvora_mente_dizaynerkata_se_okaza_pechena_izmamnitsa", "text": "\n Лустросания и надуван през последните 3 години светски сапунен балон Мегз се спука с гръм и трясък преди дни в Пловдивския окръжен съд, където самообявилата се за дизайнерка Миглена Каканашева е подсъдима заедно с любовника си – транспортния бос Румен Рончев и свой братовчед за застрахователна измама в размер на над 100 000 лева, писа „Уикенд“.  \r\n\r\n Съдебно-криминалния трилър с участието на 27-годишната Мегз стартира миналата есен, когато напористата дама от град Раковски обяви, че апаши са откраднали тузарския й джип „Мерцедес” G класа от паркинг пред популярен нощен клуб в града на тепетата. Още тогава „Уикенд” узна от пловдивски криминалисти, че родната Коко Шанел е разследвана за застрахователна измама. Месеци по-късно истината лъсна на бял свят – оказа се, че Мегз сама е организирала кражбата на возилото си, за да не плаща лизинговите му вноски и да прибере над 100 000 лева от „Софауто”. Дизайнерката организирала кражбата на возилото съвместно с тогавашния си любовник Румен Рончев, а части от джипа бяха открити в гараж в град Раковски, стопанисван от родственик на Меглена Каканашева. \r\n\r\n Мегз обаче съумя да се възползва даже от обвинението на прокуратурата и докато нейния любовник Румен Рончев обитаваше килията на следствения арест, пуснатата под гаранция дизайнерка опита да завземе транспортната му фирма и имуществото му. \r\n\r\n Опитът на Каканашева да заграби транспортните фирми на доскорошния си възлюбен бе разкрит от съпругата на Рончев – Зорница, която обяви пред медиите в съдебна зала, че дизайнерката е нахлула с армия от частни охранители в базата на фирмите на мъжа й „Розова долина” и „Ню Транс Груп” и се разпорежда с имущество за милиони левове. Оказа се, че дни преди да бъде арестуван, Румен Рончев сам предоставил пълномощни на любовницата си да върти фирмите му, опасявайки се, че може да прекара дълго време заключен. Мегз обаче се възползвала от ситуацията и пуснала заявление за придобиване на 51% от дяловете на фирмите на доскорошния си интимен приятел чрез фирмата си „Доверие МК”. \r\n\r\n „Бях измамен от любовницата си!”, обяви в отворено писмо от ареста транспортния бос Румен Рончев. Негови близки разкриха пред „Уикенд”, че баровецът вече подозира сложна и добре организирана схема, сътворена от Мегз, която изглежда е планирала още миналата есен дръзкия грабеж на транспортните му фирми. \r\n\r\n „Тя го е накарала да организира кражбата на джипа й, а след това е признала пред полицаи от Пловдив, че части от уж откраднатото возило се намират в обекти на Румен Рончев. Мегз е успяла да се спазари с ченгетата да арестуват само любовника й, за да може докато той е в ареста да му обсеби фирмата”, категорични са приближени до транспортния бос. Самия Рончев поискал прошка през сълзи пред съпругата си Зорница, че й е кръшкал публично с Мегз и се разкаял за злочестия си любовен романс. \r\n\r\n „Бях жертва на черна магия! Сякаш не бях същия човек. Всичко ми просветна, когато се озовах в ареста заради Каканашева. Тя е опасен аферист и престъпник и мястото й е в затвора!”, твърди днес Румен Рончев. Паметливи си спомниха, че миналата пролет във „ВИП Брадър” Джулиана Гани разказа на съквартирантите, че Мегз се занимава с черни магии от години. \r\n\r\n В опит да омагьоса отново любовника си, чиято транспортна фирма заграби, Каканашева сътвори грандиозен панаир в Пловдивския окръжен съд. Във вторник Мегз театрално припадна в съда, докато се кълнеше във вярност към възлюбения си. „Любов, обичам те!”, избоботи Каканашева, но след като дори не бе погледната от окования с белезници транспортен бос, дизайнерката се строполи на земята. „Тая циганка прави циркове, симулира припадъци!”, провикна се в съда съпругата на Рончев Зорница. \r\n\r\n Как ще се развие казуса с обсебването на транспортната фирма на Румен Рончев, остава загадка. Баровецът вече е подал заявление, че оттегля пълномощните, които е разписал на Мегз. Запознати с аферата обаче разкриха, че Каканашева се опитва да продаде няколко от тировете на фирмите на доскорошния си интимен другар в Полша. Ако осъществи схемата си, Мегз може да забогатее с няколко милиона лева, преди срещу нея да тръгне разследване в прокуратурата и тя да бъде подведена под съдебна отговорност. \r\n\r\n Сигналната лампа, че Миглена Каканашева е чевръста измамница светна още преди 2 години, когато дизайнерката вече бе натрупала популярност, а онлайн магазина й за продажба на дрехи реализираше смайващи обороти за милиони. Оказа се, че Мегз поръчва дрехите, които представя като свои авторски проекти на ишлеме в Китай и Турция. \r\n\r\n За да не плаща дължимото 20% ДДС на държавата, Каканашева регистрира рекордните 26 фирми, наименувани от „Мегз 1” до „Мегз 26”, чрез които продава стоката си. Всяка една от фирмите декларира оборот под 50 000 лева и по този начин хитрушата от Раковски си спестява плащането на данъци. „Схемата е измислена от нейната майка Магдалена, която е счетоводител. Чудно откъде е успяла да намери 26 човека, които да запише като управители на фирмите на щерка си”, коментират аферата юристи. \r\n\r\n Сега Каканашева е изправена пред угрозата да влезе в затвора, тъй като е подсъдима като подбудител на застрахователна измама и обсебване на чужда собственост в особено големи размери. Сигнал в прокуратурата срещу Мегз е внесъл и транспортния бос и неин съпроцесник по делото за кражбата на джипа Румен Рончев. \r\n \n\t\t\t\t\t\t", "date": "2019.01.17", "title": " Мегз влиза в затвора! Менте дизайнерката се оказа печена измамница!"}
{"url": "http://www.bnews.bg/article/255274-ep_s_rezolyutsiya_nezabavno_da_ratifitsirame_istanbulskata_konventsiya", "text": "\n Държавите - членки, които все още не са ратифицирали Истанбулската конвенция, да го направят незабавно. За това настоява с резолюция Европейският парламент. Според евродепутатите приемането на Истанбулската конвенция ще се спре дискриминацията и стигматирането на лесбийките, гейовете, бисексуалните, трансексуалните и интерсексуалните хора в Европейския съюз. \r\n  \r\nРезолюцията бе приета от ЕП в сряда с 309 гласа „за”, 153 „против” и 63-ма въздържали се.  Депутатите осъждат насилието и дискриминацията, основани на пола, нарушенията на върховенството на закона и езика на омразата, в оценката си на основните права в ЕС през 2017 г., предаде пресслужбата на институцията. \r\nТекстът осъжда всички видове насилие срещу жените и призовава държавите членки, които все още не са ратифицирали Истанбулската конвенция, да направят това незабавно. Резолюцията, която е незаконодателна подкрепя демонстрациите от 2017 г. срещу отстъплението по отношение на сексуалното и репродуктивното здраве и правата на жените, както и широкото медийно отразяване на случаите на сексуален тормоз. \r\nВ документа евродепутатите подчертават необходимостта от борба с нарастването на антисемитизма и ислямофобията, както и с продължаващата дискриминация и стигматизирането на лесбийките, гейовете, бисексуалните, транссексуалните и интерсексуалните хора (ЛГБТИ) в ЕС.  \r\nЕвропарламентът осъжда нарастващите ограничения на свободата на словото и свободата на събранията в ЕС и подчертава, че подаването на сигнали за нарушения е от решаващо значение за разследващата журналистика и свободата на печата. Депутатите изразяват дълбоката си загриженост относно заплахите, натиска и рисковете, пред които са изправени журналистите в ЕС.  \r\nВ резолюцията депутатите посочват, че езикът на омразата се омаловажава, и категорично осъждат възхода на крайнодесните движения. \r\nВ заключение Европарламентът призовава Съвета на ЕС да сложи край на сегашния застой в реформата на Регламента от Дъблин. \r\nЕвродепутатите също насърчават националните органи да улеснят предоставянето на хуманитарни визи на хората, търсещи международна закрила. Те посочват нарушенията на правата на мигрантите и търсещите убежище в някои страни от ЕС, например неосигуряването на ефективен достъп на мигрантите до процедури за даване на убежище или непредоставянето на ясна информация относно правните средства за защита след решение за връщане. \r\n \n\t\t\t\t\t\t", "date": "2019.01.17", "title": "ЕП с резолюция незабавно да ратифицираме Истанбулската конвенция"}
{"url": "http://www.bnews.bg/article/255278-velikobritaniya_glasuva_plan_b_za_brekzit_na_29_yanuari", "text": "\n Британският парламент ще дебатира по така наречения план Б на премиера Тереза Мей за Брекзит на 29 януари и още същия ден ще го подложи на гласуване. Това съобщи в парламента лидерът на Камарата на общините Андреа Ледсъм, предаде Ройтерс. \r\nЛедсъм заяви, че в понеделник британският премиер ще внесе в парламента предложението си за план Б и ще обяви следващите си стъпки. \r\n\"За вторник, 29 януари, е предвидено целодневно разискване по предложението, което ще бъде внесено за одобрение\", каза Ледсъм в парламента. \r\n\r\n Тази седмица Камарата на общините отхвърли с голямо мнозинство договореното от Мей споразумение с ЕС за условията на Брекзит.  \r\n  \r\n \n\t\t\t\t\t\t", "date": "2019.01.17", "title": "Великобритания гласува план Б за Брекзит на 29 януари"}
{"url": "http://www.bnews.bg/article/255297-babh_proveryava_sluchay_na_stomashno_chrevno_nerazpolozhenie_pri_detsa", "text": "\n БАБХ проверява сигнал на родители на деца от две столични училища, които получили стомашно-чревно неразположение. Става дума за 72 ОУ „Христо Ботев” и 151 СОУ – Национално средно общообразователно училище – София. \r\n\r\n Областната дирекция по безопасност на храните в София-град към БАБХ е извършила проверка в помещенията, в които се хранят учениците (т.нар. столове) на двете учебни заведения и кетъринга, приготвил храната на 16 януари 2019 г. При проверките не са установени несъответствия на действащото законодателство в областта на храните. \r\n  \r\nПроби от менюто от 16 януари са предоставени на акредитирана лаборатория за микробиологично изпитване. Връчено е предписание за изследване на персонала, зает с приготвяне и разливане на храната, съобщиха от БАБХ. \r\n  \r\nБАБХ продължава действията си по компетентност, свързани с изясняване на причината за възникналото неразположение при децата. \r\n \n\t\t\t\t\t\t", "date": "2019.01.17", "title": "БАБХ проверява случай на стомашно-чревно неразположение при деца"}
{"url": "http://www.bnews.bg/article/255270-rusiya_izliza_ot_saveta_na_evropa", "text": "\n Руската Дума няма да сформира делегация за участие в работата на ПАСЕ, предаде РИА Новости. \r\n\r\n Това бе подкрепено от всички 413 депутати в пленарната зала днес. Според депутатите взаимодействието на Русия със Съвета на Европа по парламентарна линия фактически е било прекратено заради твърдата антируска кампания, а самата ПАСЕ се оказала в дълбока системна криза. \r\n\r\n В тази ситуация държавната Дума не вижда основание да върне руската делегация в ПАСЕ и да възобнови вноските в бюджета на съвета на Европа, се посочва в съобщението от пресслужбата. Подчертава се, че решението е прието „в интерес на гражданите и руската държава“. \r\n\r\n Ръководителят на фракцията „Единна Русия“ Сергей Неверов заяви, че след това решение политолози и експерти ще започнат да гадаят означава ли това, че държавната Дума се отказва от присъствието на Русия в Европа и от демократичните ценности. \r\n\r\n Лидерът на Либерално-демократическата партия /считана за ултранационалистическа/ Владимир Жириновски подчерта, че следващата стъпка е окончателно излизане на Русия от Съвета на Европа. \r\n\r\n Депутатът Дмитрий Новиков отбеляза, че ПАСЕ е един от инструментите на „студената война“. А лидерът на „Справедлива Русия“ Сергей Миронов смята, че членството на Русия в Съвета на Европа е „абсолютно безполезна и загубена работа“. \r\n\r\n Отношенията между Русия и Съвета на Европа преминават през сложен период. Конфликтът се обостри през 2014-2015 г., когато руските парламентаристи бяха лишени от редица права заради позицията им за Крим. Москва заяви, че в подобни условия е невъзможно да се работи и прекрати участието си в заседанията. \r\n\r\n В края на юни 2017 г. противоречията се засилиха. Москва замрази част от вноските в бюджета на организацията, докато пълномощията на делегацията й в ПАСЕ не се възстановят напълно. Все пак руската страна продължи работата по ратификацията на документи от конвенциите. \r\n\r\n ПАСЕ призна, че мерките на Кремъл са довели до финансови трудности: наложило се 9% замразяване на бюджета, а дефицитът достигнал 1, 5 млн. евро. През април м.г. генералният секретар на Съвета на Европа Турбьорн Ягланд заяви, че ако страната не плаща вноските си в продължение на 2 години, комитетът на министрите може да разгледа въпроса за нейното изключване. За Русия този срок настъпва в края на юни 2019 г. \r\n\r\n „Известия“ отбелязва, че до това решение Москва е била сред най-големите донори на бюджета на съвета на Европа с вноски от около 30 млн. евро. Председателят на Държавната Дума Вячеслав Володин преди два дни заяви, че Русия ще се върне към работата си в състава на ПАСЕ само след като бъдат отстранени санкциите от нейния регламент. \r\n \n\t\t\t\t\t\t", "date": "2019.01.17", "title": "Русия излиза от Съвета на Европа"}
{"url": "http://www.bnews.bg/article/255272-bilyana_yotovska_sprya_daha_na_chuzhdenets", "text": "\n Откакто е на семейна почивка на Филипините Биляна Йотовска просто не спира да ръси сексапил, който споделя щедро и в социалните мрежи. Фитнес иконата се наслаждава максимално на екзотиката в компанията на любимия си мъж и дъщеричката им, но както изглежда това изобщо не пречи списъка й с ухажори да става все по-дълъг. \r\n\r\n Въпреки че съпругът на красавицата – Митко Димитров, (който с мускулестата си фигура също често събира женските погледи по плажа), да е почти винаги около нея, Биляна е обект на много апетити на Филипините. Един от ухажорите й, например, започнал да следи кога фитнес иконата слиза на плажа, където всяка сутрин по традиция прави тренировката си, за да я снима тайно с телефона си, докато извива атлетична снага на пясъка. \r\n\r\n Разбира се, никой не би си и помислил да притесни лично Биляна, особено при вида на мъжа до нея. За нейно щастие любимият й Митко Димитров не е от тези, които демонстрират ревността си, дори и да я имат, а и както неведнъж е казвал – доверието му към Биляна е толкова сериозно и изпитано във времето, че нищо и никой не е в състояние да промени това. \r\n\r\n Наскоро красавицата публикува поредният уникален плажен фотос от дългата почивка на остров Палаван, който привлече сериозно почитателите й. И не пропусна да поясни, че това е „един от най-красивите плажове и лагуни”. \r\n\r\n „Места които не могат да се опишат с думи и нямат нужда от филтър! Сега разбирам защо плажовете на този красив остров водят всички класации за най-красиви плажове в света!”, добавя още Йотовска, която наскоро видяхме за първи път с натурално къдрава коса именно на Филипините. \r\n \n\t\t\t\t\t\t", "date": "2019.01.17", "title": "Биляна Йотовска спря дъха на чужденец"}
{"url": "http://www.bnews.bg/article/255265-es_s_4_pozitsii_za_brekzit", "text": "\n Четири са позициите, към които ЕС ще се придържа по въпроса за „Брекзит“, пише „Политико“. \r\n\r\n Това сподели пред изданието отлично информиран дипломат в Брюксел малко след като британската премиерка Тереза Мей спечели вот на доверие в парламента и ден след като депутатите отхвърлиха плана й за излизането на Обединеното кралство от Съюза. \r\n\r\n • 1. Споразумението няма да бъде променяно.Великобритания ще получи шанса да се съгласи с него и да го подпише, ако трябва на самия 29 март – насрочената дата за „Брекзит“. След като Лондон застане на ръба на пропастта, депутатите там ще разберат, че предложената сделка е „много щедро предложение“, които нито една трета страна няма да получи – поне още две безполезни години в ЕС, макар и без представителство в неговите институции. \r\n\r\n • 2. Великобритания ще трябва да премахне червените си линии. Това ще зависи от самата нея. В Брюксел смятат, че в политическата декларация за „Брекзит“ ЕС уважава казаното от Мей в ключовите й речи в Ланкастър, Флоренция и Чекърс. Това са и вариантите, предложени от европейския преговарящ Мишел Барние. И колкото по-високо се изкачи Лондон по „стълбата“ на Барние, толкова по-лесно ще му бъде. Вариантът „Норвегия“ за членството в Европейското икономическо пространство (ЕИП) би бил по-труден, отколкото този за Швейцария, Украйна или Турция, тъй като ще зависи от Осло да допусне Лондон в клуба. \r\n\r\n • 3. Забавянията ще струват скъпо. На ЕС ще му трябва сериозна причина, за да удължи действието на член 50 – парламентарни избори или втори референдум за „Брекзит“. \r\n\r\n • 4. Мей има нужда от сериозна подкрепа у дома.Европейските лидери не искат тя да идва в Брюксел, без да има подкрепата на Камарата на общините по който и да било въпрос. Този път лидерите искат смислен вот, преди да се споразумеят с Лондон за каквото и да било. Приетата в друг части на Европа практика е лидерите да казват първо какво им трябва, а след това да бъдат сигурни, че ще получат подкрепата на мнозинството. Мей се провали по последната точка два пъти поред напоследък. \r\n\r\n Същевременно Еврокомисията е предложила на европейските столици допълнителна помощ в подготовката за възможен хаотичен „Брекзит“, допълва „Политико“. Генералният й секретар Мартин Зелмайр уведомил правителствата на страните членки в писмо, че предлага еднодневни визити на делегация от добре подготвени експерти по „Брекзит“ начело със заместничката му Селин Гое. \r\n\r\n Залмайр изтъква, че целта на тези посещения е изясняване на оставащите въпроси, които администрациите могат да имат по отношение на „Брекзит“ без сделка. Отделно представители на Комисията са готови за срещи със социални партньори и бизнес организации. Обиколката на делегацията може да започне още идната седмица. \r\n\r\n   \r\n \n\t\t\t\t\t\t", "date": "2019.01.17", "title": "ЕС с 4 позиции за Брекзит"}
{"url": "http://www.bnews.bg/article/255246-ludiya_reporter_ostana_bez_rabota", "text": "\n \"Лудия репортер\" Даниел Петканов се сбогува с Нова телевизия с прочувствен пост, публикуван в личния му профил във Фейсбук. \r\n\r\n \"8 години и 8 месеца - точно толкова време работих в Нова телевизия. Случиха ми се безброй хубави и паметни за мен моменти, както и такива за които не бих искал да си спомням\", започва своето прощално писмо Петканов. \r\n\r\n В поста си Даниел отделя специално внимание на Милен Цветков, чието предаване направи репортера известен, като дори го сравнява със съдбата и късмета, които са му помогнали да се задържи в телевизията. \r\n\r\n Той благодари на всички, колеги и допълва: \"Най-много съм задължен и благодарен обаче на Милен!\" \r\n\r\n \"Познанството с много различни хора, вследствие на телевизионните изяви, веселите репортажи, запознанството с Александра в един от тях, Биг Брадър, сватбата, сега чакам дете.... всичко това е низ от събития, които никога нямаше да се случат, ако не беше Милен Цветков и Нова телевизия\", продължава Петканов. \r\n\r\n Даниел споделя, че му е малко тъжно, тъй като 9 години са много време и че не би променил нищо от този период. Той разкрива, че е много щастлив, че има възможност за ново начало. Петканов пожелава успех и завършва поста си с думите: \r\n\r\n \"Ако поискате ще ви се даде, ако не ви се даде, идете и си го вземете!\" \r\n \n\t\t\t\t\t\t", "date": "2019.01.17", "title": "Лудия репортер остана без работа"}
{"url": "http://www.bnews.bg/article/255266-bsp_sezira_prokuraturata_za_ohranata_na_12_voenni_podeleniya_ot_chastna_firma", "text": "\n \r\nБСП сигнализира прокуратурата за сключен договор за охрана на 12 военни поделения между Министерството на отбраната и частна фирма. От БСП смятат, че договорът е нарушен, защото невъоръжени хора от частната фирма пазят поделения с взривни вещества. Към сигнала е приложена и подписка от хора, които живеят в близост до тези поделения. \r\n\r\n Милко Недялков: Не се спазва изискването охраната да бъде въоръжена \r\n\r\n „Съвместното командване на силите е подписало договор с фирма „Бат Секюрити“ за охрана на 12 поделения, които са с взривоопасни вещества и боеприпаси. Договорът е нарушен по всякакви начини и внасяме сигнал до прокуратурата да го провери“. Това заяви народният представител от ПГ на „БСП за България“ Николай Цонков пред журналисти в парламента. Според него се ощетява Министерството на отбраната с бюджет и средства, които се изразходват, но по-сериозният проблем е, че в близост до тези поделения живеят хора. „Всеки момент могат да бъдат засегнати, дори физически, защото може да стане инцидент. В България има доста тежки случаи на взривове и знаем какви са последствията“, припомни той. \r\n „Изискването за охраната е тя да бъде въоръжена. Проверките, които са направени от Военна полиция и от самото министерство, показват, че охраната не е била въоръжена“, допълни народният представител Милко Недялков. Той обясни, че на 29 декември в Ловешкото поделение е станал инцидент, където външни лица са нападнали охранител. Край Ловеч загива и един от охранителите, който отива на работа пеша по тъмно време. Той коментира, че тези охранители би трябвало да пазят боеприпаси и опасни вещества. Недялков подчерта, че досега охраната е осъществявана от служители на самото министерство. В резултат на сключените договори са освободени 427 служители въоръжена охрана към съответните 12 военни формирования на бригада „Логистика“. \r\n  \r\nТаско Ерменков: Наетите охранители не отговарят на Закона за частната охранителна дейност \r\n „В Закона за частната охранителна дейност има изискване за образователен ценз. Повечето от наетите от фирма „Бат Секюрити“ не отговарят на това изискване“, заяви депутатът от левицата Таско Ерменков. Той подчерта, че кметът на община Смядово също е сигнализирал, че въпросната фирма наема безработни лица от цялата област, без подготовка, без проучване и с образование по-ниско от изискваното в Закона за частната охранителна дейност. Само в гр. Смядово, във военно формирование 22720 са назначени 11 такива лица. Такова е положението и в Ловеч. \r\nКъм сигнала до прокуратурата е предоставена и гражданска подписка на хората, живеещи в районите около 12-те поделения. \r\n \n\t\t\t\t\t\t", "date": "2019.01.17", "title": "БСП сезира прокуратурата за охраната на 12 военни поделения от частна фирма!"}
{"url": "http://www.bnews.bg/article/255259-politsai_nahluha_v_doma_na_vasil_naydenov", "text": "\n Васил Найденов станал абонат на полицията заради своя недоволна съседка. Комшийката на Кеца била несъгласна с ремонта, който певецът правел. Понеже двамата не могли да се разберат и да стигнат до консенсус на четири очи, разгневената дама решила да действа даикално и напускала жалби срещу Васил, където се сетила. \r\n\r\n Наклепала го първо пред районния кмет, общинския съвет, обиколила всички възможни институции и накрая го заставила да дава обяснения и пред полицията. След като подала оплакване за висок шум в забранения часови диапазон, идващ от дома на Васил, естрадният изпълнител бил навестен от служители на МВР. Полицаите се стъписали, когато вратата се отворила, защото не очаквали да видят на живо един от най-големите ни певци, пише „Ретро“. \r\n\r\n Дългът си е дълг обаче и те му изчели какви са задълженията му и му направили само устна забележка, макар той да се постарал да им обясни как стоят нещата и че няма реална вина. \r\n\r\n Всъщност повечето съкооператори на Найденов не били съгласни с ремонта му, който се проточвал вече няколко години. Преди известно време изпълнителят беше решил да си купи втори апартамент в същия блок, в който живее отдавна, а после му дошла идеята да съедини двете жилища в едно. Тогава се започнало денонощно къртене и думкане и комшиите му се запритеснили да не падне блокът. \r\n \n\t\t\t\t\t\t", "date": "2019.01.17", "title": "Полицаи нахлуха в дома на Васил Найденов"}
{"url": "http://www.bnews.bg/article/255267-uchenitsi_se_natroviha_v_stol_v_stolichno_uchilishte", "text": "\n Ученици от 1 до 4-ти клас на Националното средно училище „София” в кв. „Овча купел 1” са с диария и оплаквания от болки в корема, след като вчера са яли боб в стола на училището. \r\n\r\n Храната се доставя от кетъринг фирма, а не се готви на място. Зам.-директорът на училището Теодора Апостолова каза, че кетъринговата фирма е дала от вчерашната храна за проба, която ще бъде изследвана в лаборатория. \r\n\r\n „Вчера в стола са се хранили 335 деца, от които едва около 20 деца са се оплакали от болка в корема. Родителите на 3-4 деца вече са направили бактериологични изследвания, от които става ясно, че не става дума за натравяне, а за вируса, който в момента е в страната ни. 8 са децата, които са имали диария през нощта, а 4 са с главоболие”, уточни Апостолова, информира Канал 3. \r\n\r\n От Министерството на образованието казаха, че вече е сезирана Столичната регионална здравна инспекция. Също така ще бъде сигнализирана и Българската агенция по безопасност на храните. Двете институции трябва да установят дали неразположението на децата е в резултат на консумираната храна или вирус. \r\n\r\n   \r\n \n\t\t\t\t\t\t", "date": "2019.01.17", "title": "Ученици се натровиха в стол в столично училище"}
{"url": "http://www.bnews.bg/article/255257-berbatov_pribra_milion_ot_prodazhbata_na_tri_imota", "text": "\n Димитър Бербатов не играе официални мачове, защото с напредването на възрастта става все по-трудно да си намери отбор. Съвсем скоро – на 30 януари, той ще навърши 38 години. И въпреки това той намира начин да печели пари. Преди няколко месеца Митко е продал два от трите си апартамента, намиращи се на столичния булевард „Бъкстон”. Сделката е била на общо стойност около 500 000 евро, което прави цял един милион лева, пише БЛИЦ. \r\n\r\n Третия апартамент Митко няма да продава, тъй  като там живее баща му Иван. Междувременно заминаването на Бербо с Берое за лагера в Турция предизвика доста коментари в социалните мрежи. Феновете се питат дали има вероятност легендарният нападател да облече зелената фланелка и да играе в родния елит през пролетта. \r\n\r\n Източници на БЛИЦ уточниха следното: \r\n„Бербатов си търси отбор в чужбина. А за да си намери по-лесно, трябва да тренира, да се подготвя и да играе контроли. Поради тази причина тръгна с Берое. Може и да му се отвори някъде зад граница парашутът. Като за последно. Ако не се получи, чак тогава има шанс да заиграе в Берое. Димитър ще изчака още месец и нещо. И ако в последните дни преди подновяването на българското първенство няма реален интерес към него от чужбина, може да подсили старозагорци в битките от Първа лига”. \r\n \n\t\t\t\t\t\t", "date": "2019.01.17", "title": "Бербатов прибра милион от продажбата на три имота "}
{"url": "http://www.bnews.bg/article/255271-misis_balgariya_roksana_kirilova_vrachi_priza_mayka_na_godinata_na_geri_malkodanska_video", "text": "\n Носителката на титлата \"Мисис България Земя 2018\" бе сред ВИП гостите на церемонията на  годишните награди „Тhe 1 Lifestyle Awards\". На нея се падна честа да връчи приза „Майка на годината“ на синоптичката  Гери Малкоданска.  \r\n\r\n „Като майка съм много щастлива, че имах възможността да връча това отличие точно на Гери, защото за мен, тя е истински боец“, споделя Роксана Кирилова. \r\n\r\n След като отнесе короната  \"Мисис България Земя 2018“, Роксана Кирилова е чест гост на различни светски прояви в столицата. Снощи тя присъства на събитието „Бизнес дама на годината“, което се проведе под патронажа на министъра на икономиката Емил Караниколов \r\n\r\n Мисис България активно участва в различни благотворителни инициативи. Преди Коледа тя подкрепи традиционната кауза \"Операция плюшено мече\", която се провежда всяка година. Роксана и 7- годишният й син закупиха, опаковаха и изпратиха подаръци в дома за социално слаби деца в родния й град Силистра. \r\n\r\n  „Синът ми,  който е на 7г. ми помага винаги в това начинание, защото искам да го науча да цени това, което има, и да му покажа, че човек винаги трябва да помага, когато има възможност. Отговорността и благодарността те правят истински човек“, споделя миската. \r\n\r\n \r\n\r\n   \r\n \n\t\t\t\t\t\t", "date": "2019.01.17", "title": "Мисис България Роксана Кирилова връчи приза „Майка на годината“ на Гери Малкоданска (ВИДЕО)"}
{"url": "http://www.bnews.bg/article/255287-trite_hiksa_hlatna_po_nina_dobrev", "text": "\n Трите Хикса и Нина Добрев — вечна любов! Опасно горещи страсти се разразяват около Нина Добрев в последно време, а тя сякаш няма нищо против. Знойната красавица от „Дневниците на вампира” е опасно близка с Вин Дизел, който май здраво е хлътнал по нея.  На мегакупон, по случай златните 30, Нина събра най-близките си приятели. Естествено, сред гостите беше и Вин Дизел, който в последно време е неотлъчно до нея. \r\nМускулестият мачо от „Бързи и яростни”, не просто уважи партито на Нина, а и доста настоятелно я ухажваше. Някои дори шушукат, че загражда нашенката, без да се притеснява какви клюки могат да плъзнат, пише „България днес”. \r\nСамата Нина вдигна наистина паметен купон по повод рождения си ден. И дори имаше условие — който не е маскиран, не може да влезе! \r\nСпециално за събитието десетки нейни приятели се издокараха в различни костюми. В резултат на това партито беше направо умопомрачително. \r\n„Благодаря на всички за пожеланията. На 30 съм! И никога не съм се чувствала по-флиртаджийски! Готова съм за следващото десетилетие”, пише звездата. \r\nВин Дизел също не пропусна да отвърне на флирта, а и да й се обясни в любов. \"Най-хубавото парти е това на Нина! Тя стана на 30 и всички я уважихме. Нина е един малък ангел, който всички обичаме! Честит рожден ден, любов!”. \r\n\r\n След такова смело признание, имаше повече от многозначителни погледи в Холивуд. Нина обеща, че животът й ще бъде на „макс” на 30. Тя иска да плува с големи бели акули, да пътува из Азия, да скача с бънджи и да се впуска в истински невероятни приключения. \r\n \n\t\t\t\t\t\t", "date": "2019.01.17", "title": "Трите Хикса хлътна по Нина Добрев\r\n"}
{"url": "http://www.bnews.bg/article/255264-zapochnaha_snimkite_na_noviya_sezon_na_otkradnat_zhivot_vizhte_koy_vliza_v_seriala", "text": "\n Новият сезон на „Откраднат живот” започна да се снима. Актьорите се събраха след коледно-новогодишните празници, за да се запознаят със сценария на поредните серии от лекарската драма. Въпреки спекулациите, че лентата може и да няма продължение заради проблеми с декора, официално стана ясно, че това няма да се случи. Участие в новия сезон ще вземат отново Юлиян Вергов и Теодора Духовникова, както и Наум Шопов — младши. \r\n\r\n Въпреки че вече е официално практикуващ лекар, младият медик ще продължи да се изявява и в поредицата, пише „България днес”. От новия сезон на сериала обаче, снимачната площадка е друга. Ще бъде нова и болницата, в която телевизионните лекари ще работят. Лечебното заведение ще се каза „Св. Анастасия”, като по сценарий негов финансов директор ще остане Ина Фотева, чиято бе и идеята да създаде нова клиника, в края на предишния сезон на поредицата. \r\n \n\t\t\t\t\t\t", "date": "2019.01.17", "title": "\r\nЗапочнаха снимките на новия сезон на „Откраднат живот” (Вижте кой влиза в сериала)\r\n"}
{"url": "http://www.bnews.bg/article/255294-feysbuk_zakriva_stotitsi_stranitsi_i_akaunti_svarzani_s_rusiya", "text": "\n Социалната мрежа Фейсбук обяви, че е отстранила стотици свързани с Русия страници, групи и акаунти, които според компанията са били част от две големи операции за дезинформация, предаде Асошиейтед прес, цитирана от БТА. \r\n\r\n Акцията е част от продължаващите усилия за борба с фалшивите новини. Тя е предприета след откриването на две мрежи, \"занимаващи се с координирано неавтентично поведение\" на двете платформи - Фейсбук и Инстаграм, принадлежащи на компанията. Шефът на фирмения отдел за политиката по киберсигурност Натаниъл Глайшър писа по този повод в блога си, че едната мрежа е оперирала в страни от Централна и Източна Европа, а другата се е фокусирала върху Украйна. Хората, управлявали тези акаунти, се представяли като независими новинарски източници и поствали материали по теми, свързани с антинатовски настроения и протестни движения. \r\n\r\n Според Глайшър, едната мрежа, съдържаща 364 страници и акаунти, била свързана със служители на руската медия \"Спутник\" - държавен новинарски сайт на английски език. \"Спутник\" не отговорил на изпратени по имейл искания за коментар по случая, отбелязва АП. \r\n\r\n ЕК работи с \"Гугъл\" срещу фалшивите новини \r\n\r\n Българският евродепутат от ГЕРБ/ЕНП Ева Майдел се срещна на 17 януари с Ричард Гинграс - глобален вицепрезидент на технологичния гигант \"Гугъл\" по време на пленарната сесия в Страсбург. Двамата обсъдиха мерките за справяне с фалшивите новини и дезинформацията в интернет. \r\n\r\n \"\"Гугъл\" е една от компаниите с изключително голямо въздействие върху обществото, нейните услуги - електронна поща, операционна система, интернет търсачка, агрегатор на новини и т.н. - са ежедневие за милиардите хора по света, притежаващи смартфон. Компаниите от този мащаб, но и не само, трябва да поемат своята част от отговорността за борба с дезинформацията и злоупотребите в интернет\", коментира българският евродепутат от ГЕРБ/ЕНП. \r\n\r\n Глобалният вицепрезидент на \"Гугъл\" разказа пред Майдел, че през следващите месеци компанията планира да пусне в световен мащаб проект, който развива към момента в САЩ, свързан с разпространението на фалшиви новини. Гинграс сподели, че за да намали видимостта на фалшиви новини, \"Гугъл\" ще поставя по-силен акцент върху авторитетни резултати при обновяване на информацията, което ще е надграждане на подобренията, направени миналата година по отношение на търсачката. \r\n \n\t\t\t\t\t\t", "date": "2019.01.17", "title": "Фейсбук закрива стотици страници и акаунти, свързани с Русия"}
{"url": "http://www.bnews.bg/article/255268-chudesna_novina_prebitiyat_komandos_e_dobre_i_se_pribira_vkashti", "text": "\n Рейнджърът Валентин Димов е изписан от МБАЛ \"Свети Пантелеймон\", където бе опериран. Това съобщи директорът на пловдивската болница доц. д-р Петко Недев. Той поясни, че пациентът е чувства добре след извършената му хирургическа интервенция и ще продължи възстановяването си в домашна обстановка, пише \"Марица\". \r\n\r\n Операцията на Валентин Димов бе извършена от доц. д-р Славчо Димитров и неговия екип. Той бе със счупени костици в дясната скула, които успешно са били закрепени с метална синтеза. Военнослужещият пострада от нанесен му побой от двама братя цигани на Йордановден в село Войводиново. Насилниците са в ареста. \r\n  \r\n \n\t\t\t\t\t\t", "date": "2019.01.17", "title": "Чудесна новина: Пребитият командос е добре и се прибира вкъщи!"}
{"url": "http://www.bnews.bg/article/255256-eto_ya_golyamata_lyubov_na_orlin_pavlov_snimki", "text": "\n Диана Великова - тези имена носи голямата любов на пеещия актьор Орлин Павлов. \r\n\r\n Изпълнителят на \"Вместо мен\" упорито крие мистериозната мулатка, с която е от около една година. Неотдавна в интервю за \"България Днес\" Орлин разкри защо пази толкова свирепо интимния си живот в тайна.  \"Държа любовта близо до сърцето си и далеч от хорските очи и уши, особено когато тя е истинска и голяма\", заяви тогава Павлов. \r\n\r\n  Въпреки тези му уверения двамата с Диана често са засичани заедно на публични места, без да крият любовта си един към друг. Диана и Орлин обичат да ходят за ръце или прегърнати в молове и клубове. Дори се появиха в тандем на коледния купон, организиран от Би Ти Ви. Единственото, от което на този етап Павлов се въздържа, е да я показва в медийни изяви и интервюта. \r\n\r\n  По информация на \"България Днес\" Диана Великова е живяла няколко години в Дубай, където е имала връзка с друг мъж. Нещата между тях обаче не вървели гладко и точно тогава като \"по поръчка\" смуглата мадама се запознава с Павлов. Това се случва в екзотичната държава, докато певецът е на почивка. Не след дълго Диди, както я наричат по-близките й приятели у нас, решава да се завърне в България окончателно и да изживее голямата си любовна приказка. Орлин я чака с отворени обятия и оттогава двамата са неразделни. \r\n\r\n  Миналата година бе изключително успешна за певеца както в професионален, така и в личен план. След масовата симпатия, която му донесе ролята в сериала \"Скъпи наследници\", талантливият и всестранно развит Павлов направи и първия си голям самостоятелен концерт. Събитието се състоя през октомври в зала 1 на НДК. Да го подкрепят на сцената се появиха верните му другари и колеги Владимир Ампов-Графа и Любо Киров от някогашната формация \"Те\". Най-вероятно още тогава Диана Великова е била в първите редове на залата, без никой да подозира, че двамата са в бурен любовен романс. \r\n\r\n  \"Такъв е Орлин - скромен. Не обича да занимава хората със себе си, затова и предпочете да мълчи по казуса с Диана\", коментират пред вестника отлично запознати със ситуацията. \r\n\r\n  Паметливи хроникьори не спестяват и факта, че по неволя Орлин е станал толкова предпазлив след разлъката си с танцьорката Яна Димитрова. Блондинката не просто го заряза, но и набързо се задоми и роди две деца на бизнесмена Петко Димитров, който държи няколко от култовите чалгасарници в София. \r\n\r\n  \"Всяко зло за добро - значи не е била за него. А и на Павлов средата е доста различна от това, което избра Яна. Нека не забравяме и от какво семейство произхожда Орлин - родителите му са оперни солисти на Пловдивската опера от 30 години. Татко му Орлин Павлов-старши е бас, а майка му Тиха Генова - сопран\", бранят го верни фенове. \r\n\r\n  Редовните посетители на столичните клубове най-вероятно добре си спомнят Диана Великова отпреди 10-15 години. Диди определено е запомняща се със своето екзотично излъчване и шоколадов тен. \r\n\r\n  Тя е фенка на черната музика и R&B. Нещо повече, снимала се е в стар клип на варненския рапър Мишо Шамара и поп певицата Теди Кацарова. Парчето се казва \"Не ми звъни\" и беше хит преди 10 години. Във видеото към песента Диана е с руса права коса, а в момента залага на естествената си черна къдрава. \r\n \n\t\t\t\t\t\t", "date": "2019.01.17", "title": "Ето я голямата любов на Орлин Павлов (Снимки)"}
{"url": "http://www.bnews.bg/article/255263-vzriv_v_universitet_v_lion", "text": "\n Експлозия в университета в Лион, Франция. Вероятната причина за инцидента е взрив на газова бутилка, която е използвана при ремонта на хидроизолацията на покрива на библиотеката на университета. Един човек е пострадал, за момента не се съобщава за загинали. Екипи на пожарната са на място. \r\n\r\n От ръководството на университета призоваха в Twitter никой да не доближава сградата в радиус от 100 метра. \r\n\r\n Кадри от взрива показват огнено кълбо, което изригва в небето над сградата. \r\n\r\n Инцидентът идва дни след взрив, очевидно причинен от изтичане на газ, ударил пекарна в Париж, убивайки четирима души и ранявайки няколко души, отбелязва \"Индипендънт\". \r\n \n\t\t\t\t\t\t", "date": "2019.01.17", "title": "Взрив в университет в Лион! "}
{"url": "http://www.bnews.bg/article/255282-karakachanov_i_simeonov_zabiha_nozh_v_garba_na_siderov", "text": "\n Каракачанов и Симеонов забиха нож в гърба на Сидеров! Както бе обявено предварително, още във вторник трябваше да се проведе коалиционен съвет за решаването на въпроса дали коалиционните партии ще се явяват заедно на евроизборите през месец май. Каракачанов обаче отложи съвета в последния момент за сряда с мотивът, че трябвало да участва в две комисии. \r\n\r\n Оказва се обаче, че в същото време Каракачанов и Симеонов са се договаряли зад гърба как да му отнемат председателството на парламентарната група, което бъде поето от Симеонов. Каракачанов и Симеонов са се договорили и, че ще участват без Атака на европейските избори, но ще продължат да заблуждават своя коалиционен партньор, за да не може Волен да влезе в коалиция с други политически формации и да бъде поставен пред свършен факт, а гласовете на партия Атака да обслужат интересите на Джамбазки, за когото Каракачанов и Симеонов са се разбрали да бъде водач на листата. \r\n\r\n Вероятно  Волен Сидеров е разбрал за мръснишката игра на Каракачанов и Симеонов и е отказал да участва във фарса който са му били подготвили. Ясно е обаче, че и Каракачанов и Симеонов се страхуват много от едно бъдещо обединение на истинските консервативни сили, които печелят през последните месеци все повече подкрепа от българските избиратели. \r\n\r\n На практика един нов Обединен косервативен блок сага край на всякакви политически мераци за Каракачанов, Джамбазки и Симеонов. Именно тези страхове карат лидерите на ВМРО и НФСБ да протакат и да не обявяват публично вече взетото решени, което представлява пълно унизяване на Волен Сидеров. Припомняме, че Волен Сидеров направи най-големите компромиси за да я има коалицията \"Обединени патриоти\", Волен дори жертва депутатски места за свои доказано верни хора и остана само със седем депутата в 44-то Народно събрание. Жаждата за власт обаче на неговите коалиционни партньори е ненаситна и както се вижда трудно може да бъде обуздана!   \r\n  \r\n \n\t\t\t\t\t\t", "date": "2019.01.17", "title": "Каракачанов и Симеонов забиха нож в гърба на Сидеров!"}
{"url": "http://www.bnews.bg/article/255249-brutalni_sanktsii_vizhte_koy_shte_ostava_bez_knizhka_do_zhivot", "text": "\n Шофьор, който направи три от общо седем тежки нарушения в рамките на две години, ще остава без книжка до края на живота си. Тази промяна се планира да залегне в Закона за движение по пътищата след разделянето му на три части, пише „Телеграф”. \r\n\r\n Проектите на два от нормативните актове – за движението и водачите, са готови и се очаква до дни да бъдат публикувани за обществено обсъждане. Този за превозните средства се бави. Експертите по пътна безопасност са категорични, че най-опасните прегрешения на пътя са преминаване на червено, превишена скорост с над 50 км/ч в населено място, отнемане на предимство на пешеходец, каране в аварийната лента на магистралата или скоростен път или движение в насрещното на някой от тях, участие или организиране на гонка, както и да седнеш пиян или дрогиран зад волана. \r\n\r\n Затова, ако някой бъде спипан да прави три пъти в рамките на 24 месеца  едно или повече от тези нарушения, книжката му ще се отнема завинаги. Мине ли отново обучение като кандидат-водач и успешно полагане на изпити, ще може пак да седне зад волана. С новия Закон за движение по пътищата повечето от санкциите ще бъдат фиксирани, като минималната ще стане 30 лв., а не 10, както е сега. Глобата за минаване на червено, която в момента е 100 лв.,  ще скочи на 150 лв. По 150 лв. ще струват и нарушенията за неправилно изпреварване, опасна маневра и шофиране в насрещното. \r\n\r\n Единствената плаваща санкция ще е неправилното паркиране в паркове и градинки – между 50 и 100 лв., заради различното финансово положение на хората в общините. Идеята кметовете да налагат санкции по Закона за движение на пътищата отпада и те ще могат да се разпореждат само за лошо спрели коли. Шофирането на нерегистрирано возило ще струва на водача му 500 лв. и отнемане на правото да сяда зад волана 6 месеца. 300 лева и месец без книжка ще стане наказанието за влизане срещу знак, който забранява движението поради ремонт. 60 дни без право да се шофира и 200 лв. пък ще е наказанието за шофиране на спрян от движение автомобил. Въвежда се и задължение водачите на коли с чужд номер да го сменят с български до 6 месеца, след като е влязъл у нас. Не го ли направят, ще отнесат глоба в размер на 500 лв. \r\n\r\n Със Закона за водачите пък ще бъде спряна порочната практика, при която джигитите с отнети от КАТ книжки учат кандидат-шофьори да карат автомобили. В проекта източно е записана забраната водачи без свидетелства за правоуправление да водят кормуване. Санкцията за преподавател в автошкола, който не отговаря на изискванията, се очаква да е 2000 лв.. При засечено повторно нарушение тя ще скача до 6000 лв. За неизправна кола с табела „У” на покрива от Изпълнителна агенция „Автомобилна администрация” планират да лепват глоба в размер на 500 лв. Ако школата за бъдещи водачи не е изрядна по документи пък, ще отнася санкция 3 бона парично наказание. \r\n  \r\n \n\t\t\t\t\t\t", "date": "2019.01.17", "title": "Брутални санкции! Вижте кой ще остава без книжка до живот!"}
{"url": "http://www.bnews.bg/article/255258-tezhko_ptp_kray_varna_shofyorka_izhvarcha_s_kolata_si_v_dere_zagina_spatnichkata_y", "text": "\n Днес, около 10:20 часа, е постъпил сигнал за пътно-транспортно произшествие, възникнало на пътя между Вълчи дол и с. Войводино. Според първоначалната информация л.а. „Хонда” с водачка на 58 г., по време на движение, напуска пътното платно и пада в дере. Вследствие на инцидента на място е загинала жена, пътуваща в автомобила (70 г.). Водачката и 70-годишен пътник са отведени в болнично заведение, съобщиха от ОДМВР-Варна. \r\n\r\n Към момента текат действия по разследване на случая. Изясняват се детайли и обстоятелства около инцидента. По случая е образувано досъдебно производство. \r\n \n\t\t\t\t\t\t", "date": "2019.01.17", "title": "Тежко ПТП край Варна! Шофьорка изхвърча с колата си в дере, загина спътничката й!"}
{"url": "http://www.bnews.bg/article/255248-truzhenichkite_na_cholata_go_spasiha_ot_kafeza_za_svodnichestvo", "text": "\n Спецсъдът призна Росен Чолов-Чолата за сводник, но се смели над него и му наложи единствено условна присъда от три години затвор с 5-годишен изпитателен срок и 15 000 лева глоба. Същото наказание бе наложено и за съучастникът му и бивша моделка – 23 годишната Полина Иванова. \r\nСъдебният състав вчера призна Чолата и Паолина за виновни в това, че са се сговорили през 2014г. да набират хубави момичета за сексуслуги. Освен че уговаряли красавиците, които са предимно от модните среди, пише \"Телеграф\". Чолата предоставял имена и телефонни номера на заможни  господа. Съдията изброи имената на 9 момичета, които са били склонявани за секс с богаташи срещу 400-500 лева на сенас. Сред тях имало и ученички. Всички обаче са свидетелствали, че не са били принуждавани, а съвсем доброволно за заработвали допълнителни доходи. \r\nСред по-известните свидетелки по делото на Чолата са Бояна Генова, прочула се като Малкото коте на Божинов, еротичният модел Бриджит Андреева, плеймейтката Мелиса Александрова, както и много други известни силиконки. \r\n \n\t\t\t\t\t\t", "date": "2019.01.17", "title": "Труженичките на Чолата го спасиха от кафеза за сводничество"}
{"url": "http://www.bnews.bg/article/255252-200_dushi_sa_blokirani_na_letishte_sofiya", "text": "\n Близо 200 пътници са блокирани на летище София заради отменен полет.  \r\n\r\n Те трябвало да излетят в 6:30 ч. за Барселона. \r\n\r\n На засегнатите пътници е обяснено, че причината за отлагането на полета е пясъчна буря, в която е попаднала очакваната машина. \r\n\r\n Първоначално полетът е бил отменен с два часа, после бил насрочен за 13:30 ч. и накрая за 15:30 ч. \r\n\r\n Пътниците били информирани чрез имейл към 6:30 ч. за закъснението на полета. На всеки два часа компанията дава на блокираните пасажери закуски и вода, съобщи БТВ. \r\n \n\t\t\t\t\t\t", "date": "2019.01.17", "title": "200 души са блокирани на Летище София"}
{"url": "http://www.bnews.bg/article/255298-gotvyat_promeni_pri_priema_na_detsa_v_parvi_klas_i_yasleni_grupi", "text": "\n Второ дете в семейството да бъде приемано автоматично в училището на по-големия си брат или сестра, ако разликата им е до 7 години. Такава промяна ще приеме Столичната община през следващата седмица, анонсира заместник-кметът Тодор Чобанов. Днес Столичният общински съвет одобри и след допълнителна оценка яслените групи в столичните детски градини да бъдат разширени от 20 до 23 деца. Сред другите готвени промени в приема в детски заведения в София са редуциране на местата за деца с хронични заболявания, както и разширяване на принципа на уседналост и за детските градини. \r\n  \r\nКрай на обиколките на родители из София в сутрешните часове. Това ще се опитат да постигнат от Столичната община с промени в реда за прием в първи клас, стана ясно от думите на Тодор Чобанов: \"В регламента на МОН за първи клас вече е записано, че второто дете се записва служебно без кандидатстване при първото, в определена възрастова група. Тоест, ако имат близка разлика, ако е до 7 години, мисля, че попадаше реално в регламента. Подобен текст ще има и при нас, за първи клас говоря\". \r\nТози принцип общинарите ще се опитат да наложат и за приема в детски градини, но все още по тази тема има спорове с неправителствения сектор. Консенсус обаче е постигнат за това деца, живеещи в района на детското заведение, да получават две, а не както досега една точка при кандидатстване: \"Има вариант с по-голяма тежест на постоянния адрес спрямо настоящия. Има вариант с изискване за защита въобще на настоящия адрес за точка за критерий, който да дава предимство, да бъде възникнало най-малко две години преди датата на кандидатстване. Ние ще огледаме всички варианти и ще изберем най-работещия в полза на обществото. Единственият въпрос, който е реално дискусионен и за който няма единомислие, е въпросът къде да попаднат точките за братя и сестри - дали в социалната група критерии или в т. нар. основен списък\". \r\n  \r\nДруга промяна е увеличаване на броя на децата в яслените групи на детските градини от 20 на 23. То обаче ще се прилага под условие: \"Ние знаем добре каква е средната посещаемост в конкретните градини. Много малко са тези градини, където няма рязък спад на посещаемостта в голяма част от годината. Именно това нещо ние ще адресираме, като за всяка градина ще се направи отделен анализ, няма да има уравниловка\". И там където посещаемостта е ниска, ще се приемат повече деца. \r\nНамалява се обаче приемът на деца с хронични заболявания и специални образователни потребности (СОП): \"С висока степен на вероятност е редукция на децата с хронични заболявания от пет на три на група и със СОП - от три на две. Това за момента доста консенсусно се приема от родителските организации, професионалните организации в сферата на образованието. Така че, естествено администрацията ще се съобрази с мнението на обществено значимите партньори\". \r\n  \r\nЗасега сигурно е, че през следващата година ще се приложи промяната, касаеща приема в първи клас, както и увеличаването на яслените групи. За новостите при приема в детски градини предстоят още разговори, както и одобрението на общинските съветници. \r\n \n\t\t\t\t\t\t", "date": "2019.01.17", "title": "Готвят промени при приема на деца в първи клас и яслени групи"}
{"url": "http://www.bnews.bg/article/255261-naprezhenieto_raste_aleksandar_sidi_shte_sadi_mareshki", "text": "\n Народният представител от \"Обединените патриоти\" Александър Сиди (ВМРО) ще съди лидера на \"Воля\" Веселин Марешки за клевета. Това обяви депутатът пред журналисти в парламента. Повод е твърдение на Марешки, че  \r\nСиди отрече да е искал такъв подкуп. \r\nТъй като Марешки още октомври 2018 г. е коментирал темата, Сиди е поискал справка от МВР дали са постъпвали сигнали от Семерджиев срещу него. На 2 ноември от министерството са отговорили с писмо, че при направена справка в дневниците за предложения и сигнали на МВР-Пловдив не са открити данни за депозирани сигнали от Георги Семерджиев. \r\n  \r\n\"Най-логичното е, ако имаш проблем, да се обърнеш към МВР и прокуратурата\", коментира Сиди. Според него обаче вместо към компетентните органи, Семерджиев и Марешки са се обърнали един към друг. \r\n  \r\nСиди смята, че Марешки има \"сериозни психиатрични проблеми\". \"Когато вместо политик или аптекарски пост, се изживяваш като прокурор, вероятно имаш проблеми и смяташ, че си някаква друга личност\", допълни депутатът, предаде Дарик. \r\n  \r\nАлександър Сиди вярва, че ще спечели делото срещу Веселин Марешки за клевета и ще използва парите за инициативата на ВМРО за изграждане на паметник на Тодор Александров в Пловдив. Дори ще напиша, че Марешки и Семерджиев са дарители за паметника, допълни депутатът \r\n \n\t\t\t\t\t\t", "date": "2019.01.17", "title": "Напрежението расте: Александър Сиди ще съди Марешки!"}
{"url": "http://www.bnews.bg/article/255244-izmraznaha_pokalnalite_semena_pamuk_na_lunata", "text": "\n Семената от памук, които покълнаха на далечната страна на Луната на борда на китайската сонда \"Чанъе-4\", са били погубени от студената лунна нощ, съобщи в. \"Индипендънт\". \r\n\r\n  Според изданието това е станало едно денонощие след публикацията на снимката на първото растение, след като на нашия естествен спътник се е спуснала нощта. По-рано китайските експерти съобщиха, че кълновете няма да могат да издържат на лунната нощ, тъй като температурата спада до минус 170 градуса по Целзий. \r\n\r\n Китайският апарат \"Чанъе-4\", който извърши меко кацане на далечната страна на Луната, достави на нейната повърхност семена от памук, рапица, картофи, а също така дрождове и личинки от дрозофили. \r\n\r\n  Първи в историята покълнаха семената на памука, независимо от ниската гравитация, силната радиация и високата разлика в температурите. \r\n\r\n   \r\n \n\t\t\t\t\t\t", "date": "2019.01.17", "title": "Измръзнаха покълналите семена памук на Луната"}
{"url": "http://www.bnews.bg/article/255247-valeri_simeonov_naglee_i_ne_spomenava_relsata_tvardi_che_ima_natisk_varhu_sada", "text": "\n \"Имам съмнения, че това е станало под натиск, само това ще кажа\", заяви Валери Симеонов по повод окончателното решението на ВАС за Пирин и отказа да коментира повече в кулоарите на парламента за изявлението му от юли миналата година, че ако съдът не потвърди правителственото решение, ще сложи край на живота си.  \r\n\r\n \"Както се казва, още няколко такива победи и България може да я няма вече.\", смята тоалетното ексвице. \r\n\r\n \"Към настоящия момент България е най-потърпевша от псевдоеколозите и псевдоприродната защита, защото това са псевдо резултати - те нито водят до опазването на природата, нито помагат за регионалната политика - зачеркнахме един цял регион - Югоизточния, голяма част от който се изхранва и зависи от това дали ще има втори-трети-пети лифт на Пирин, сега е лишен от този най-лесен източник на доходи - туризма. Да не говорим, че цяла България пъшка от под игото на Закона за горите, който забранява изграждането на спортни съоръжения без промяна на предназначения, което означава да загуби години чакане и милиони\", каза лидерът на НФСБ, предаде Дир. бг. \r\n\r\n   \r\n\r\n По думите на Симеонов законът трябва да се промени, защото тези промени в него са извършени под \"масирания диктат на същата тази група около (природозащитника - б.р.) Тома Белев и другите\". \r\n\r\n \"Но заради смените на правителства, безотговорността на управляващите са допуснати и те ограничават изцяло планинския туризъм. Това не е нормално, България е единствената държава в ЕС, която има над 30% защитени територии, във всички другите страни те са около 10-12 до 15%\", добави той и предупреди зелените, че ще вкара промени в закона. \r\n\r\n \"Тези които мислят, че са успели да постигнат голямата победа, малко са подранили с еуфорията, това бих им казал\", заяви още Симеонов. \r\n\r\n   \r\n \n\t\t\t\t\t\t", "date": "2019.01.17", "title": "Валери Симеонов наглее и не споменава релсата! Твърди, че има натиск върху съда!"}
{"url": "http://www.bnews.bg/article/255245-maraya_keri_sadi_svoya_asistentka_za_3_miliona", "text": "\n Марая Кери заведе дело срещу бивша своя асистентка за нарушаване на споразумение за конфиденциалност, небрежност и кражба. \r\n\r\n Кери е сред най-продаваните певци в света. От албумите й са продадени 200 милиона копия. \r\n\r\n Тя иска да получи най-малко 3 милиона долара обезщетение от Лиана Азарян и ограничителна заповед, която да попречи на бившата й асистентка да наруши отново споразумението за конфиденциалност, се казва в документи, представени пред Върховния съд в Ню Йорк. \r\n\r\n Азарян е работила като асистентка на Кери от март 2015 г. до ноември 2017 г. \r\n \n\t\t\t\t\t\t", "date": "2019.01.17", "title": "Марая Кери съди своя асистентка за $3 милиона"}
{"url": "http://www.bnews.bg/article/255243-manfred_veber_pita_mey_znae_li_kakvo_tochno_iska", "text": "\n Отлагането на крайния срок (29 март) на планираното излизане на Великобритания от ЕС има смисъл единствено ако Лондон подготви план как смята да процедира, след като британските депутати отхвърлиха сделката на Тереза Мей с ЕС за Брекзит. Това заяви германският консерватор Манфред Вебер, предаде Ройтерс. \r\n\"Печеленето на време е просто отлагане на актуалните въпроси. В миналите месеци и години това се е случвало много често\", предупреди Вебер пред германското радио Дойчландфунк.  \r\n\"Кажете ни какво искате. Тогава ние сме готови да разговаряме\", допълни той, обръщайки се към британците. \r\nВебер е един от кандидатите за шеф на Европейската комисия. \r\n \n\t\t\t\t\t\t", "date": "2019.01.17", "title": "Манфред Вебер пита Мей знае ли какво точно иска"}
{"url": "http://www.bnews.bg/article/255254-maskirani_zadignaha_100_bona_ot_obmenno_byuro_v_petrich", "text": "\n Маскирани нападнали собственик на обменно бюро в Петрич и отмъкнали 100 000 лева, съобщиха от полицията. \r\nГрабежът е извършен на 16 януари около 21:45 ч. 47-годишен мъж от Петрич е бил напръскан със спрей в лицето от четири неизвестни за него маскирани лица, които, след употреба на сила, му отнели две чанти, съдържащи валута на приблизителна стойност около 100 000 лева и лични документи. \r\nСлед извършеното деяние лицата са се оттеглили в неизвестна посока с лек автомобил с неустановени към момента марка и модел. За случая е уведомена Окръжна прокуратура-Благоевград. \r\nОбразувано е досъдебно производство. Работата по случая продължава. \r\n \n\t\t\t\t\t\t", "date": "2019.01.17", "title": "Маскирани задигнаха 100 бона от обменно бюро в Петрич"}
{"url": "http://www.bnews.bg/article/255240-tsipras_poluchi_vot_na_doverie_ot_parlamenta", "text": "\n Гръцкият парламент гласува вот на доверие на кабинета на премиера Алексис Ципрас. Правителството получи необходимите 151 гласа от 300  членния парламент. То беше подкрепено от 145  депутати от СИРИЗА и шестима независими  народни представители. Против гласуваха 148  депутати от опозицията.  \r\n\r\n Мандатът на правителството на Алексис Ципрас изтича през октомври тази година, а с полученият вот на доверие то се отдалечава от риска от извънредни парламентарни избори. \r\n\r\n Дебатите по вота преминаха в пълна конфронтация между Алексис Ципрас и лидерите на опозиционните партии. Премиерът, който получи вот на доверие, призова парламента да подкрепи правителството, за да продължи „политиката за стабилност и икономически напредък на страната\". \r\n\r\n Приоритет на правителството е ратифициране на договора от Преспа, който още следващата седмица влиза за обсъждане и гласуване. От опозицията обаче, планират да блокират договора със Скопие още на ниво парламентарна комисия. Аргументите са ,че според проучвания на общественото мнение, 70% от гърците не са съгласни с името Северна Македония. \r\n\r\n Очаква се до дни да се извършат промени в състава на Министреския съвет след оттеглянето на заместник-министри от квотата на националистите от \"Независими гърци“, които напуснаха коалицията. \r\n\r\n Именно в знак на протест срещу договора, министърът на отбраната Панос Каменос подаде оставка. Toй призова Преспанското споразумение да бъде гласувано на референдум от гърците. \r\n„Принудени сме да гласуваме против правителството, което създадохме и което подкрепяхме с почтеност, яснота и отговорност. Господин премиер, моля Ви в името на тези четири години на честно сътрудничество да поставите въпроса за Договора от Преспа пред гръцкия народ под формата на референдум“,  заяви преди вота на доверие Панос Каменос, който е лидер на националистите от \"Независими гърци\" -  по-малкият коалиционен партньор на управляващата СИРИЗА, предаде БНР. \r\n \n\t\t\t\t\t\t", "date": "2019.01.17", "title": "Ципрас получи вот на доверие от парламента"}
{"url": "http://www.bnews.bg/article/255251-bansko_na_stranata_na_v_simeonov_nedovolni_ot_reshenieto_na_sada", "text": "\n Хората в Банско са разочаровани от съдебното решение, което спира измененията в плана на курорта и съответно намерението там да се изгради втори лифт. \r\n\r\n Това заяви в сутрешния блок на БНТ кметът на града Георги Икономов. Думите му бяха подкрепени от хотелиери, които също застанаха пред камерата. \r\n\r\n \"Разочаровани сме, не само аз, но и цялата общност. Това може би беше предизвестено още с решението на тричленния състав на ВАС. Освен разочаровани, ние сме и в огромно недоумение как може да се игнорира волята на цяла общност, която ние изразяваме повече от 10 години. Как може да се игнорира позицията на всички кметове от област Благоевград, защото си спомняте, че преди една година всички кметове застанаха и казаха, че трябва да има ски зона, защото целият регион работи тук. От тук насетне какво ще стане? Един застой, както за Банско, така и за зимния туризъм като цяло. Защото едва ли ще се намери нормален човек при тези трудности, при това отношение, при тези проблеми, които се създават, да инвестира в ски инфраструктура и да развиваме курортите\", коментира Икономов. \r\n\r\n В същото време съдебното решение бе приветствано като голяма победа от природозащитниците. Късно снощи те отпразнувахаобрата пред Министерския съвет. \r\n\r\n \"Обектите, които са изключителна държавна собственост, които са основата за развитие на качествен туризъм, трябва да бъдат опазвани. Независимо дали става въпрос за дюните по Черноморското крайбрежие или за националните паркове, те трябва да бъдат опазвани, за да могат да се ползват достатъчно дълго време. Защото легла и храна чуждестранните туристи си имат и у дома. Те идват за едно преживяване, трябва да усещат нещо уникално и точно тази уникалност трябва да бъде съхранявана. Тези уникални обекти трябва да бъдат съхранявани максимално в автентичен вид, за да могат първо природата да е съхранена, на второ място да има условия за развитие на качествен и високо категоричен туризъм\", коментира пред БНТ Тома Белев от Асоциацията на парковете в България. \r\n \n\t\t\t\t\t\t", "date": "2019.01.17", "title": "Банско на страната на В.Симеонов - недоволни от решението на съда"}
{"url": "http://www.bnews.bg/article/255250-politsiyata_zadarzha_izbyagaliya_ot_srednoshtnata_gonka", "text": "\n Криминално проявеният мъж, избягал от полицията през нощта, е задържан в района на град Мъглиж. \r\n\r\n По-рано бяха задържани другите двама негови спътници, с които  \r\n\r\n Около 20 полицаи и специално обучени кучета търсеха избягалия от полицията край Стара Загора. Търсенето се извършваше между селата Ръжена и Ягода, северно от града. \r\n\r\n Свидетели твърдят, че се е чул изстрел, но по-късно информацията за стрелба бе опровергана от главният секретар на МВР Ивайло Иванов. \r\n\r\n Издирваният избяга от автомобил, след като полицаи от няколко града участваха в дълго, среднощно преследване. То започна в Стара Загора, продължи по магистрала \"Тракия\", покрай Карлово и Казанлък и завърши между селата Ръжена и Ягода, съобщи Канал 3. \r\n \n\t\t\t\t\t\t", "date": "2019.01.17", "title": "Полицията задържа избягалия от среднощната гонка"}
{"url": "http://www.bnews.bg/article/255241-izmamnitsi_globyavat_za_nepravilno_parkirane", "text": "\n \r\nИзмамници лепят фишове за неправилно паркиране и ”глобяват” в София. Истинските инспектори имат баджове на якетата. Задължително, когато осъществяват обход, инспекторите са по двама, предаде Нова тв. \r\n\r\n Никога не поставяме фишове на предното стъкло, а констативен протокол, обясниха от Столичния инспекторат. \r\n\r\n Наложените глоби никога не се плащат на ръка. По това също гражданите могат да разберат, че инспекторите са фалшиви. Подали сме сигнал до полицията и смятам, че съвсем скоро ще разберем кои са мнимите инспектори, посочиха още от Столичния инспекторат. \r\n\r\n Оттам призовават гражданите, които установят върху автомобилите си такъв фиш, незабавно да се обадят в най-близкото Районно управление на СДВР, в Столичен инспекторат. \r\n\r\n   \r\n \n\t\t\t\t\t\t", "date": "2019.01.17", "title": "Измамници \"глобяват\" за неправилно паркиране"}
{"url": "http://www.bnews.bg/article/255182-esmer_zabravi_za_dzhizasa_novi_se_na_krilete_na_lyubovta_v_rim", "text": "\n Благо кой?! Бившата съпруга на футболиста Благой Георгиев—Есмер Омерова, лети на крилете на щастието в Италия. Чаровната танцьорка се е сгушила в прегръдките на опасния Макс Давидов, който е треньор по бокс, а усмивката не слиза от лицето й. \r\nЗнойната татарка отдавна е забравила болката и тъгата, които й носеха постоянните изневери на съпруга й. Младите влюбени в момента са в Италия и обикалят забележителностите. \r\nДвойката е щастлива да се прави на обикновени туристи, които се снимат по задължителните атракции, прегръщат се и не си пускат ръцете, пише „България днес”. Годениците не за първи път обикалят из Европа. Неотдавна те обиколиха Френската Ривиера, а Давидов глези Есмер като кралица. \r\nБоксьорът далеч не е от бедните, както и новата му избраница. Семейството му разлага с пари, а и той има доста солидни доходи. \r\n  \r\n \n\t\t\t\t\t\t", "date": "2019.01.17", "title": "Есмер забрави за Джизъса, нови се на крилете на любовта в Рим "}
{"url": "http://www.bnews.bg/article/255262-dimitar_bayraktarov_vmro_nyama_da_izpita_nikakvi_skrupuli_za_sasipvaneto_na_balgariya", "text": "\n \r\nСлед изнасянето на потресаваща информация от Димитър Байрактаров за бизнес начинанията на вицепремиера Красимир Каракачанов, Би Нюз го потърси за по-подробна информация. \r\n\r\n \r\n- Моята работа като журналист е да информирам обществото и то да знае какви политици го управляват. Задължително условие е информацията да е проверена и да е подкрепена с документи. Кажете ми знаеше ли обществото, че Красимир Каракачанов е управлявал цял холдинг заедно с арестувания алкохолен бос Миню Стайков? \r\n\r\n \r\n- Не ви ли се струва странен фактът, че Миню Стайков е в ареста, а Каракачанов е вицепремиер? Ще се опитам да обясня по-подробно. Чрез сдружението \"ВМРО-Съюз на македонските дружества\", Каракачанов и хората около него като Джамбазки, Веселинов, Михов, Кънчев и други са управлявали десетки търговски дружества. \r\n\r\n \r\n- На пръв поглед нищо, но когато изследвате съдбата на тези дружества ще разберете, че нещата са много сериозни, тъй като тези дружества са източени, някои от тях са ликвидирани, други са фалирани поради неизплатени задължения към държавата! \r\n\r\n \r\n- Не го намеквам, а го твърдя с уточнението, че не всички фирми са фалирали. \r\n\r\n \r\n- Много е интересен примерът с охранителната фирма \"Фаланга-М\" ЕООД. Едноличен собственик на тази фирма е цитираното от мен сдружение ВМРО, което дълго време се е управлявало от Красимир Каракачанов, Джамбазки, Веселинов, Михов и т.н. Тези имена са вицепремиер, евродепутат, депутати в нашето Народно събрание, тоест участват в управлението на ЕС и България. Та какво се случва с тази фирма. През 2009 г. от съдебно решение 125/2009 на Софийски градски съд разбираме, че фирмата е обявена в несъстоятелност поради неплатежоспособност да изплати задължения към държавата за хиляди левове по ревизионен акт № 2000803162/19.09.2008 г.. От приложените по делото документи е установено, че фирмата е разполагала с след повече от десетгодишна търговска дейност с активи на стойност от 69.60 лева. В списъка на длъжниците на НАП, който е официално публикуван, е и фирмата \"Пелагония-М\". Фирмата както се досещате, е с адрес ул. \"Пиротска\" № 5, а задълженията към държавата отново са за хиляди левове. \r\n\r\n \r\n- Разбира се, че е знае! Нещо повече той е бил по това време и народен представител в 40-то Народно събрание и вероятно се е възползвал от властовите \r\nси позиции. Вижте, ВМРО няма да изпита никакви скрупули за съсипването на България! Според хората с които разговаряхме по време на това журналистическо разследване става въпрос за изключително опасна и добре организирана престъпна група, която е източвала активи още от времето на масовата приватизация по всевъзможни начини, чрез приватизационен фонд, популярна каса, фирми и т.н. Страшното е, че тези хора са във властта и са закриляни от правораздавателните институции. Те са до такава степен нагли, че ако използвам наименованията от времето на Цветанов, спокойно бих ги нарекъл групата на \"Най-наглите\"! \r\n\r\n \r\n\r\n - Да, страшно е! Затова сме създали екип от повече хора, за да се предпазим сътрудничим си и с колеги от чужди медии. Народът ни трябва да научи цялата истина и ние се постарахме да съберем много документи в подкрепа на истината.  \r\n\r\n   \r\n \n\t\t\t\t\t\t", "date": "2019.01.17", "title": "Димитър Байрактаров: ВМРО няма да изпита никакви скрупули за съсипването на България! "}
{"url": "http://www.bnews.bg/article/255242-kolko_tochno_sme_balgarite_razlikata_v_dannite_na_grao_i_nsi_e_1_34_miliona_dushi", "text": "\n Справка в данните на \"Гражданска регистрация и административно обслужване\" (ГРАО) и Националния статистически институт (НСИ) показва разминаване с близо 1.34 милиона души. Ако ГРАО брои 8 393 553 българи към 15 януари 2018 година, статистиката сочи 7 050 342 души към 31 декември 2017 година. \r\n\r\n Ако приемем, че ГРАО дава хората с издадени български документи за самоличност, а статистиката - реално живеещите в България, излиза, че трайно емигрирали навън към началото на 2018 година са 1 343 519. \r\n\r\n Други източници, като Countrymeters.info, сочат в началото на 2019 година население в България от 6 973 349 души, съобщава Дир.бг. \r\n\r\n Още по-различни са данните на Централната избирателна комисия, които са изнесени за изборите на 26 март 2017 година. Там се сочи, че гласоподавателите у нас са 6 810 341. Това почти се покрива с цялото население на страната според Countrymeters.info и почти се покрива с данните на статистиката. \r\n\r\n Да се върнем пак към Националния статистически институт. Според неговите данни, към края на 2017 година лицата до 15 години в България са били 1 004 435. Те нямат право на глас и не са в избирателните списъци. Ако ги извадим, получаваме имащи право да гласуват остават малко над 6 000 000 души. \r\n\r\n Наближават поредните избори. И те, както предишните, ще са на база посочените от ЦИК бройки. На тази основа се изчислява както процентът на гласували, така и процентът, който получават партиите и коалициите. При това разминаване, валидно за 2017 година, но с много голяма степен на вероятност повторено и през 2019 година, остава открит въпрос колко всъщност сме ние, българите, и колко от нас имат право да гласуват. \r\n \n\t\t\t\t\t\t", "date": "2019.01.17", "title": "Колко точно сме българите? Разликата в данните на ГРАО и НСИ е 1,34 милиона души!"}
{"url": "http://www.bnews.bg/article/255253-simeonov_prizna_che_vmro_i_nfsb_pregovaryat_za_evroizborite_bez_ataka", "text": "\n \"Когато коалиционното споразумение се наруши, и то сериозно, тогава съвсем основателно ние ще поставим въпроса за продължаващото присъствие в тази коалиция. Има нарушение на коалиционното споразумение в кадрови план. Предстои тепърва да определим нашата позиция и нашата политика\", обяви Симеонов пред журналисти на въпрос за ситуацията в управляващото мнозинство. \r\n\r\n \"Не е толкова значим въпрос как Обединени патриоти ще се явят на евроизборите. Имаме подписано коалиционно споразумение - това е важното, дали ще го спазваме или не. Има преговори, \"Атака\" не участва на вчерашното заседание. Засега продължаваме във формат ВМРО и НФСБ\", разкри  още Симеонов. \r\n \n\t\t\t\t\t\t", "date": "2019.01.17", "title": "Симеонов призна, че ВМРО и НФСБ преговарят за евроизборите без Атака!"}
{"url": "http://www.bnews.bg/article/255237-tereza_mey_otselya_sled_vota_na_nedoverie_brekzit_ne_otpada", "text": "\n Британският премиер Тереза Мей оцеля след вот на недоверие, внесен от лейбъристите. Това обаче не прави задачата й да реализира излизането на Обединеното кралство от Европейския съюз по-лека. \r\n\r\n Веднага след като станаха ясни резултатите от гласуването, премиерът обяви, че ще продължи работата си по реализацията на Брекзит. Какво ще промени Мей в стратегията и тактиката си след отхвърлянето на първата й сделка с Брюксел ще разберем в понеделник, 21 януари. Тогава нейните намерения ще се обсъдят в британския парламент. \r\n\r\n Но възможните сценарии вече са сведени до четири, коментират експерти на The Economist Intelligence Unit. \r\n\r\n Коригиране на параметрите по сделката \r\n\r\n Най-вероятният сценарий е коригиране параметрите на сделката с Брюксел и предлагане на приемлив за британските парламентаристи вариант. Например фиксирана дата по Backstop, който задължава Лондон да се подчинява на някои европейски регламенти и след напускането на ЕС. Ако срокът на действие на договореностите за ирландската граница бъде ограничен, това ще успокои юнионистите и евроскептиците сред торите и те ще подкрепят Мей. Така сделката има шанс да мине през парламента с мнозинство, подобно на това, с което правителството оцеля вчера. Проблемът е, че Брюксел вече декларира подкрепата си за споразумението с Лондон в сегашния му вид, що се отнася до ирландската граница. \r\n\r\n Втори референдум \r\n\r\n Вторият по вероятност сценарий е провеждането на втори референдум във Великобритания. На него британците ще трябва да кажат как да действа правителството оттук нататък. Дали да прекратят Брекзит или да подкрепят Тереза Мей в усилията й да извади страната от ЕС със сделка, която да бъде одобрена от депутатите. Това се подкрепя и от Брюксел, където продължават да се чуват гласове за \"позитивно решение\" след отхвърляне на сделката с Мей. \r\n\r\n Мек Брекзит \r\n\r\n Третият сценарий е депутатите да принудят премиера да приеме \"мек вариант\" на Брекзит. При него Обединеното кралство ще остане част от общия европейски пазар и митническия съюз. Но това ще ограничи възможностите на Лондон да спира притока на хора от Европейския съюз, а това бе една от тезите, спечелили първия референдум за Брекзит. Но пък ще отстрани опасността от икономическа криза във Великобритания при разрив с Брюксел. Тереза Мей вече обяви, че не може да гарантира запазване на трудовото и митническо споразумение на ЕС. \r\n\r\n Брекзит без сделка \r\n\r\n И последен вариант - излизане на Великобритания от ЕС без сделка. Този сценарий обаче експертите определят като най-малко вероятен. Причината - високата икономическа цена, която Лондон ще трябва да плати, скок на цените и недоволство на британските граждани, пише Дир.бг. \r\n \n\t\t\t\t\t\t", "date": "2019.01.17", "title": "Тереза Мей оцеля след вота на недоверие, Брекзит не отпада"}
{"url": "http://www.bnews.bg/article/255239-ubitata_v_banishora_kalina_e_bila_zhestoko_prebita_i_nasilvana", "text": "\n Продължава разследването на вчерашното жестоко убийство на млада жена в бл. 28 столичния квартал \"Банишора\". Извършител на тежкото престъпление е приятелят ѝ - 23 годишният Васил. \r\n\r\n Влюбени и щастливи - така изглеждат до последно Калина и Васил. Младата жена непрестанно поства техни селфита в социалните мрежи, общи са дори профилните им снимки във Фейсбук.  По нищо не личи и, че ще последва трагедията, при която Калина ще бъде убита брутално от Васил. Двамата се събират да живеят заедно на 21 октомври, но се познават отпреди това. Събира ги и страстта им към зимните спортове.  \r\nПоследните два месеца са изключително щастливи за Калина. На 5 декември м. г. тя завършва Висше училище по застраховане и финанси и най-накрая се дипломира.  \r\nТя и Васил прекарват и първата си Коледа заедно, а Калина публикува снимка на коледната трапеза, споделяйки колко е хубаво да си си у дома. На 28 декември Калина празнува рождения си ден, по този повод двамата с приятеля й заминават за Банско, където прекарват няколко дни.  \r\nКрасивата млада жена е бил известно време и модел за \"Ивет моделс\", но след това започва да работи по специалността си като счетоводител. Васил, който е от Русе, работи от две години като готвач в столичен ресторант.  Развръзката настъпва между 15 и 16 януари. \r\n\r\n Привечер на 16 януари Васил се свързва с баща си по телефона и му разказва, че Калина е паднала и не проявява признаци на живот. Казва му, че ще се самоубие. СМС с подобно съдържание изпраща и на друга своя роднина. Притеснен, първо бащата звъни на тел. 112, а после и жената. Сигналът е подаден около 18 часа, шест минути по-късно линейката е на адреса в столичния квартал \"Банишора\". На място се оказва, че жилището, където са били Калина и Васил, е заключено с метална врата и се налага викането на пожарна, пише БЛИЦ. \r\n\r\n Когато най-накрая лекари, пожарникари и полиция влизат вътре, заварват потресаваща гледка. Калина е мъртва, цялата в кръв със следи от побой. Лекарите, които се озовават първи, признават, че убийството е извършено по изключително жесток начин. Калина е била блъскана, ритана, душена, насилвана.  В жилището е и Васил. Той твърди, че няма спомен за това какво се е случило. Казва на лекарите, че е пил уиски и успокоителни. Признава също, че е правил опит за самоубийство с въздушна пушка, но без успех. Медиците все пак го транспортират до Пирогов.  \r\n\r\n До този момент основната версия на криминалистите за поредното жестоко престъпление у нас, завършило със смърт на жена, е ревност. Според тях между Калина и Васил вероятно се е стигнало до скандал и е последвал побоят. Съседи твърдят, че не са чували шумове от скандали, идващи от апартамента. Самата Калина не е подавала сигнали преди това за домашно насилие.  \r\n  \r\n \n\t\t\t\t\t\t", "date": "2019.01.17", "title": "Убитата в \"Банишора\" Калина е била жестоко пребита и насилвана!"}
{"url": "http://www.bnews.bg/article/255213-reporterkata_na_paparatsi_krie_gadzhe_gloriya_ya_izdade", "text": "\n Репортерката на предаването „Папараци“ по bTV Елизабет Методиева крие гадже. За това я издаде фолк певицата Глория, която от години е дружка с журналистката, видя репортер на showblitz.bg. \r\n\r\n Методиева публикува фотос, на който позира с кучето си, а отдолу написа „My Angel” (моят ангел - б.а.). Не след дълго Гло се включи с коментар, а той гласи „А другият ангел на два крака къде е?“. В шеговит тон репортерката отговори:“Пратих го на минерални бани“. \r\n\r\n От тези приятелски закачки между двете стана ясно, че Методиева има човек до себе си, но упорито го крие от светското пространство. На събития, тя винаги се появява в приятелска компания, което провокираше мисълта, че сърцето й е свободно. Всъщност журналистката винаги ревностно е крила личния си живот и единственият мъж, с когото се е появявала публично бе риалити героят във „Вип Брадър“ Борислав Комсийски. \r\n\r\n За отношения между двамата се заговори, още докато мачото бе в къщата, тъй като Методиева неспирно го подкрепяше отвън и на лайфовете. Двамата обаче до последно твърдяха че отношенията им са само приятелски, а в последните месеци не са засичани никъде в обща компания. \r\n \n\t\t\t\t\t\t", "date": "2019.01.17", "title": "Репортерката на „Папараци“ крие гадже, Глория я издаде"}
{"url": "http://www.bnews.bg/article/255236-360_km_politseyska_gonka_na_avtomobil_izdirva_se_beglets", "text": "\n Около 20 полицаи и специално обучени кучета търсят избягалия от полицията край Стара Загора. Търсенето се извършва между селата Ръжена и Ягода, северно от града, информира БГНЕС.   \r\n\r\n Издирваният избяга от автомобил, след като полицаи от няколко града участваха в дълго среднощно преследване. Всичко започнало към 2:40 ч., след като пътуващите не се съобразили с указанията да спрат за рутинна проверка в Стара Загора. Шофьорът на колата подминал пътните полицаи с висока скорост и се отправил по магистрала „Тракия” в посока Пловдив. Край Чирпан последвал втори опит колата да бъде спряна, но и той бил неуспешен. На моменти автомобилът се е движил с повече от 200 км/час. \r\n\r\n Пътуващите се отправили към Карлово и Казанлък. И в Казанлък шофьорът успял да избяга от органите на реда. Автомобилът в крайна сметка бил спрян между Ягода и Ръжена. Двама от пътуващите в колата са задържани, третият се издирва в момента.  \r\n\r\n Задържаните са на 23 и 32 години. Единият е криминално проявен, съобщава bTV.  Преследваната кола е ударила патрулка, няма пострадали, а само материални щети по колата. Не е имало стрелба, уточниха от МВР. \r\n\r\n Според Нова тв тримата са били в казино в Стара Загора и след като си тръгнали, не изпълнили полицейско разпореждане да спрат автомобила. Предполага се, че са употребили алкохол. Колата, с окято са били не е собственост на нито един от тримата, но не е и обявена за издирване. \r\n  \r\n \n\t\t\t\t\t\t", "date": "2019.01.17", "title": "360 км полицейска гонка на автомобил, издирва се беглец! "}
{"url": "http://www.bnews.bg/article/255235-proletta_idva_no_za_kratko", "text": "\n В четвъртък и петък за кратко ще дойде пролетта, като температурите през деня ще се покачват до 10-12 градуса. Това заяви синоптикът от НИМХ Красимир Стоевв ефира на Нова телевизия. \r\n\r\n Той каза, че още днес максималните ще са между 3 и 8 градуса. По-осезаемо ще е затоплянето в Северна България, Предбалкана и Черноморието. „През нощта вятъра ще отслабне и ще се ориентира от югозапад. Утре ще се усили особено в Източна България и на север от планините. Югозападният вятър ще повиши температурите и още утре ще има райони в които живакът в термометрите ще достигне стойности над 10 градуса“, заяви синоптикът. \r\n\r\n През почивните дни също ще е сравнително топло за сезона, с тенденция температурите отново да тръгнат надолу в началото на следващата седмица. През последното десетневие на януари се очаква през страната ни да преминат доста циклони и да има обилни валежи - както от сняг, така и от дъжд, прогнозира Стойчев. \r\n  \r\n \n\t\t\t\t\t\t", "date": "2019.01.17", "title": "Пролетта идва, но за кратко"}
{"url": "http://www.bnews.bg/article/255234-antonovden_e_praznuva_se_za_predpazvane_ot_bolesti", "text": "\n Днес православната църква отбелязва деня на Свети Антоний Велики - Антоновден. Светецът се счита за основател на монашеството. Във всички епархии на Българската православна църква се отслужва празнична Света Литургия. \r\n\r\n В българския фолклор св. Антоний и св. Атанас са тясно свързани – смята се, че са двама братя ковачи. По някои места (Поповско) празниците им се означават с общото название „сладки и медени\". В Пиринско се вярва, че всички болести се събират на Антоновден, а на следващия ден (Атанасовден) тръгват по хората. В Разградско (където празникът е известен и като Лелинден заради наричането на чумата – „леля\") има обичай две медени питки да се дават на съседи, роднини и приятели, а трета питка да се оставя на тавана за чумата („за лелята“, за „боля̀та“). На този ден жените не предат и не плетат, защото се вярва, че ако се убодат, няма да зарасне лесно. Не варят боб и леща, за да не разсърдят чумата, шарката и „синята пъпка“. \r\n\r\n Антоновден и Атанасовден са един след друг (17 и 18 януари) и се честват като празници на ковачи, железари, ножари и налбанти. \r\n\r\n Именици са Антон, Антонио, Антония (старо римско родово име, означаващо „безценен, неоценим, който няма цена“), Антоана, Антоанела, Антоан, Антоанета, Антонина, Андон, Андония, Андуин, Доника, Дончо, Донка, Донна, Донислав, Драгостина, Тончо, Тоника, Тонка, Тонко, Тоня, Тони, Томас. \r\n\r\n   \r\n \n\t\t\t\t\t\t", "date": "2019.01.17", "title": "Антоновден е, празнува се за предпазване от болести!"}
{"url": "http://www.bnews.bg/article/255238-mareshki_razkri_kak_vmro_reketira_direktori_ako_ne_plashtat_gi_uvolnyavat", "text": "\n \"Ще те оставим, но трябва да си плащащ по 10 000 лв. на месец. Така казал депутатът Александър Сиди от партията на Каракачанов на бившия директор на Басейнова дирекция в Пловдив Георги Семерджиев. Това съобщи зам.-председателят на парламента Веселин Марешки пред БТВ и показа документ по въпроса, в който е описано всичко. \r\n\r\n След като Семерджиев казал, че не може да плаща тези пари на Сиди, бил уволнен. допълни лидерът на ВОЛЯ. \r\n\r\n Тези дни станахме свидетели на олит за съмнителни вдигания на личен рейтинг чрез nоставяне на карта съдбата на етническия мир в Бъnгария, обявявайки, че заради едно nрестъnлени е, извършено от конкретни хора, едва л и не 20% от българския народ са nрестъn ници . \r\nТова каза лидерът на „ Воля \" Весел ин Марешки от трибуната на Народното събр ан ие, nр едаде репортер на Агенция „ Фокус \" . \r\n„Ние от „Воля\" категорично се nротивоnоставяме на този език, който заради nадналия си рейтинг оnределени министри се оnитват да създадат проблем, който никой не знае докъде може да стигне\", заяви Марешки. „Сега например, г-н Вигенин, който е бил в управлението и е довел до уп адъка н а Бъл гария , не може да разбере за какво говорим . Или такива като г-н Сиди , за които се разбра, че са изnращали хора да заnлашват други хора - и той не м оже да разбере ка кво е да се мисли за българския народ . Хора, които са готови да на nравят груnа за продажба на документи за българско гражданство, също не могат да разберат какво говорим. Но ние сч таме, че в правото има достатъчно nравни аргументи, чрез които на такива като тези, които са продавали българско гражда н ство и са съсипвали съдбите на българските граждан и, да им се търси отговорност\", каза още Марешки. „Заради двама-трима такива нехранимайковци наричаме целия български народ нехранимайковци. Призоваваме всички да слязат на земята\", заяви още той. \r\n\r\n Изборът на нови изтребители за армията в момента е най-големият грабеж в целия преход, може би и в цялата история на България, грабеж на български пари, изкарани от българските граждани, които ще се харчат за ненужни железа, заяви той още пред БТВ. \r\n\r\n \"За да дадем 2 процента, когато те са били 1 процент за отбрана, този един процент управляващите казват, той идва от въздуха. Той не идва от въздуха, ние го вземаме от пенсиите, здравеопазването и от полицаите и го даваме за самолетите, това е тяхната лъжа\", заяви Марешки. \r\n\r\n \"Когато не гласувахме за тази сделка, ние защитихме българския интерес, а не някакви чужди интереси\", каза още той \r\n\r\n „Този 1% за армията се взема от другите пера на бюджета. БСП лобират за Грипен. А ние сме против тази сделка, защото е нецелесъобразна за българските граждани“, допълни Марешки. \r\n\r\n „Никой не го еня за интересите на българските граждани. Вчера стана ясно, че малката коалиция е ВМРО – ДПС“, стана ясно от думите му. \r\n\r\n Според него правителството ще закупи F-16, за да оцелее. \r\n\r\n \"Още през декември 2017 година в речта на Борисов стана ясно, че осемте \"Кугър\"-а не летят. Така ще стане и с F-16, те ще си останат паметници, тъй като издръжката за тях е по-скъпа, отколкото може да си позволи държавата\", коментира лидерът на \"Воля\". \r\n\r\n Парламентът одобри правителството да преговаря със САЩ за F-16 с гласовете на ДПС. Патриотите бяха разделени при гласуването – 14 гласуваха \"против”, а  11 – \"за”. Проекторешението бе прието с гласовете на 130 народни представители, 84 бяха \"против\" и нито един \"въздържал се\". \r\n \n\t\t\t\t\t\t", "date": "2019.01.17", "title": "Марешки разкри как ВМРО рекетира директори! Ако не плащат, ги уволняват!"}
