{"url": "http://www.bnews.bg/article/242892-naslednitsite_na_dzhako_sadyat_disney", "text": "\n Наследниците на покойния Крал на попа Майкъл Джексън са завели дело в съд в Лос Анджелис срещу телевизия Ей Би Си и компанията майка Disney по обвинения в нарушаване на авторските права. Ищците обвиняват телевизия Ей Би Си, че в двучасовата си специална програма \"Последните дни на Майкъл Джексън\", излъчена миналата седмица, е използвала неправомерно съществени откъси от някои от най-ценните песни на Краля на попа, сред които \"Billie Jean\" и \"Bad\", и музикални клипове към негови хитове, сред които \"Thriller\" и \"Black or White\". От Ей Би Си са използвали също части от документален и игрален филм за Майкъл Джексън, правата за които са собственост на наследниците му, предава БТА. \"От \"Дисни\" много добре знаят, че \"кръвта\" на наследствения бизнес е интелектуалната собственост. Въпреки това поради някаква причина компанията е решила, че може да използва нашата интелектуална собственост безплатно\", се посочва в съдебния иск. Наследниците отправят обвинения в минимум 30 нарушения и ще търсят по съдебен път обезщетение, чиято стойност не се споменава. \r\n \n\t\t\t\t\t\t", "date": "2018.05.31", "title": "Наследниците на Джако съдят Disney"}
{"url": "http://www.bnews.bg/article/242905-yunker_shte_predpriemem_kontramerki_sreshtu_tarifite_na_sasht", "text": "\n Европейският съюз ще предприеме контрамерки срещу решението на САЩ да наложат допълнителни такси за вноса на алуминий и стомана от страните от Общността. Това заяви председателят на Европейската комисия Жан-Клод Юнкер, предава Reuters, цитирана от \"Фокус\". \r\n\r\n Считано от 1 юли полунощ, Вашингтон ще наложи по-високи мита за внос на алуминий и стомана от ЕС, Канада и Мексико \r\n\r\n Европейският съюз ще предприеме контрамерки срещу решението на САЩ да наложат допълнителни такси за вноса на алуминий и стомана от страните от Общността. Това заяви председателят на Европейската комисия Жан-Клод Юнкер, предава Reuters, цитирана от \"Фокус\". \r\n\r\n „Това е лош ден за световната търговия. Така че веднага ще предприемем действия в Световната търговска организация (СТО) за уреждане на спора и ще обявим мерки за противодействие в следващите часове. Изключително неприемливо е една държава да налага едностранни мерки, когато става въпрос за световна търговия\", подчерта Юнкер в рамките на реч, изнесена в Брюксел. САЩ ще наложат допълнителни такси за вноса на алуминий и стомана от държави от Европейския съюз, Канада и Мексико, считано от полунощ на 1 юли.ч4 \r\n\r\n Това обяви министърът на търговията на САЩ Уилбър Рос по- рано в четвъртък. Рос заяви пред репортери, че преговорите с ЕС не са довели до постигането на задоволително споразумение, което да убеди Вашингтон да освободи държавите от организацията от тарифите, наложени през март. Междувременно преговорите с Канада и Мексико за преразглеждане на Северноамериканското споразумение за свободна търговия (НАФТА) „отнемат повече от очакваното\" и няма „точна дата\" за тяхното приключване, така че освобождаването на двете страни от таксите също ще бъде премахнато, допълни Рос. \r\n\r\n По-рано в четвъртък канцлерът на ФРГ, която е на посещение в Португалия, увери, че страните-членки на ЕС ще реагират по „твърд и единен\" начин на решението на САЩ за налагане на допълнителни тарифи за стомана и алуминий спрямо европейските производители. „Искаме да бъдем освободени от тези тарифи\", които са „несъвместими\" с правилата на Световната търговска организация, подчерта Меркел на съвместна пресконференция с португалския премиер Антонио Коща в Лисабон. \r\n \n\t\t\t\t\t\t", "date": "2018.05.31", "title": "Юнкер: Ще предприемем контрамерки срещу тарифите на САЩ"}
{"url": "http://www.bnews.bg/article/242889-monika_valerieva_i_velina_uzunova_se_pusnali_na_arabi_v_london_za_10_000_dolara", "text": "\n Слуховете, че Моника Валериева и дружката й Велина Узунова предлагат услуги на богати мъже в чужбина стават все по упорити. В сигнал до HotArena се твърди, че двете наричат работните си ангажименти „луксозни почивки“, които най-често са в Дубай. Те вече са доста популярни сред мургавите богаташи там, които с удоволствие ги препоръчват на свои авери. \r\nЗапознати с професионалните ангажименти на миските разкриват в сигнала, че паралия от Дубай е препоръчал горещото дуо на свои приятели-араби в Лондон. Там двете мацки са се вихрили няколко дни, защитавайки професионално името си на моделки. Старанието им било подобаващо възнаградено и всяка от тях прибрала по 5000 долара. За турнето им в Лондон се носят легенди в светските среди. \r\nНе е изключено към щедрия хонорар да са прибавили и някоя скъпа вещ. \r\nНаскоро гръмна слух, че Моника Валериева имала лошия навик да си прибира разни бижута или пари. Говори се, че годежният пръстен, с който миската се похвали във Фейсбук, е само един от трофеите, който тя си взела от дома на богаташ. \r\nЗа разлика от своята колежка Моника, Узунова е доста по-дискретна за личния си живот. Докато Мона дава воля на фантазиите си и залива социалните мрежи с измислени истории за годежни пръстени и годеници с милиони, Узунова се задоволява да качва само свои фотоси на фона на красиви пейзажи. Но не така скромна била в изпълнението на професионалните си ангажименти, носи мълвата. Велина влагала много страст в работата си и успявала да побърка и най-отегчения чичко. \r\nВелина Узунова е откритие на известен столичен бизнесмен. Преди години той първи я завел на Слънчев бряг. Приятелите му, а и познатите, все богати хора решили, че щом баровецът се хвали с Велина и те трябва да се похвалят. Така започнала кариерата на Узунова, която днес вече е международна и върви в комплект с колежката си Валериева. \r\n  \r\n \n\t\t\t\t\t\t", "date": "2018.05.31", "title": "Моника Валериева и Велина Узунова се пуснали на араби в Лондон за 10 000 долара"}
{"url": "http://www.bnews.bg/article/242906-sezirat_prokuraturata_i_pri_samneniya_za_krazhba_na_voda", "text": "\n И съмненията за кражби на вода от \"Напоителни системи\" ще бъдат предавани на Прокуратурата, съобщиха от \"Напоителни системи\". \r\n\r\n Сигналите ще се подават при констатирана кражба на вода или наличие на съмнение за кражба. Те ще са за всеки отделен случай. \r\n\r\n Сигнали могат да се подават в съответния клон, на чиято територия е извършена кражбата, информират от дружеството. На интернет сайта на \"Напоителни системи\" ЕАД - www.nps.bg, могат да се намерят телефоните и адресите. Анонимни сигнали няма да бъдат разглеждани, предупреждават от дружеството. \r\n \n\t\t\t\t\t\t", "date": "2018.05.31", "title": "Сезират прокуратурата и при съмнения за кражба на вода"}
{"url": "http://www.bnews.bg/article/242911-abramovich_stopira_stroezha_na_noviya_stadion_na_chelsi", "text": "\n Проблемите на Роман Абрамович с британските власти доведоха до стопиране на строежа на новия стадион на \"Челси\". Клубът оповести замразяването на проекта с кратко съобщение, публикувано на официалния сайт. \r\n\r\n Планът бе новото съоръжение да бъде с капацитет 60 000 зрители, като приблизителната му цена се изчисляваше на 1 милиард паунда. \r\n\r\n Само преди няколко дни на Абрамович бе отказана виза за Великобритания. Впоследствие руският милиардер получи израелско гражданство, което му дава право да пребивава на Острова за срок от шест месеца. \r\n \n\t\t\t\t\t\t", "date": "2018.05.31", "title": "Абрамович стопира строежа на новия стадион на \"Челси\""}
{"url": "http://www.bnews.bg/article/242914-sezonat_zapochna_no_kmetitsata_na_kavarna_oshte_iska_da_stroi", "text": "\n Кметът на Каварна поиска да продължи изграждането на улицата, въпреки забраната за строителство от 15 май. Според Нина Ставрева законът позволява по изключения строителство. \r\n\r\n „Ние се възползваме в случая от тези изключения. Аварийно-ремонтни работи. Тези промени, които се наложиха да правим в проектната  документация по отношение на дъжодваната канализация, забавиха пак казвам голяма част от дейностите.”, заяви тя. \r\n\r\n Областната управа е на друго мнение. „Дейностите, които са свързани с прокарването на каквато и да е инфраструктура като ВиК и друга се третират от законодателя като линейни обекти. Не влизат в законовата рамка и съответно в законовото изключение”, посочи главният юрисконсулт на областната администрация в Добрич Георги Георгиев. \r\n\r\n По закон кметът налага санкциите и глобата е до 50 хиляди лева. А за ограничаване на достъпа до плажа нарушителя трябва да плати между 12 и 16 хиляди лева. \r\n\r\n Ще наложи ли Ставрева глоба на общината? „Като кмет на тази община не бива да допусна в никакъв случай този площад да остане във вида, в който е. Той ще бъде завършен. Има компетентни органи, които ще направят своите  проверки. Ако смятат, че тази преценка е невярна най-вероятно ще има санкции”, отговори Ставрева. \r\n\r\n Георгиев е категоричен, че общината не си върши вменените по закон задължения. \r\n\r\n Строителният контрол още няма коментар по казуса. Министерството на туризма пък обяви, че ще изпрати писмо до кмета улицата да бъде разчистена и да бъде осигурен достъп до плажа. \r\n \n\t\t\t\t\t\t", "date": "2018.05.31", "title": "Сезонът започна, но кметицата на Каварна още иска да строи"}
{"url": "http://www.bnews.bg/article/242887-naum_shopov_pokaza_seksi_tyalo_no_tazi_snimka_shte_razocharova_fenkite_mu", "text": "\n Наум Шопов, който се прочу с ролята на д-р Тасев в \"Откраднат живот\", съвсем скоро наистина ще стане дипломиран лекар. По пътя към мечтаната професия го подкрепя любимата му Теа Минкова. \r\n\r\n \"Без нея съм заникъде\", признава Наум пред списание OK!. Двамата с Теа се познават от училището, в което са учили, но Наум е малко по-голям от нея. Откриват се година, след като Шопов е завършил гимназия. Срещат се случайно до Софийския университет, а след това започват да си пишат денонощно в продължение на цял месец. \r\n\r\n \"Тогава си помислих: \"Абе, тоя Наум е станал много готин!\", разкрива Теа. С Шопов са заедно вече повече от пет години, спортуват редовно, хранят се здравословно, а Наум не пропуска да зарадва любимата си с малки романтични жестове. \r\n\"Коментирали сме доста пъти и за брака и за децата. Не намирам брака за нещо задължително, тя също, но нямаме крайно отношение. Ако решим, ще го направим\", призна неотдавна Шопов. \r\nПред светското списание Шопов демонстрира секси тяло и мускули, но редом до него е и изгората му. Този факт със сигурност ще разочарова доста обожателките на екранния д-р Тасев. Вижте снимката  \r\n \n\t\t\t\t\t\t", "date": "2018.05.31", "title": "Наум Шопов показа секси тяло! Но тази СНИМКА ще разочарова фенките му"}
{"url": "http://www.bnews.bg/article/242897-tri_shamara_za_borisov_rusiya_ungariya_i_makedoniya_uniziha_balgarskiya_premier", "text": "\n \r\n\r\n Ако Скопие и Атина наистина се обединят около това име, то е откровена териториална претенция към Пиринския край, който в географско отношение е част от Северна Македония. Седмица по-рано Заев упорито настояваше за името „Илинденска Македония“, отлично съзнавайки, че подобно наименование е грозно присвояване на чисто българското Илинденско-Преображенското въстание от 1903-та.  \r\n\r\n кия си колега. За разлика от отстъпчивия Борисов, Алексис Ципрас твърдо държи на това условие: Ако македонците искат членство в НАТО, да променят конституцията си и премахнат член 49, задължаващ Скопие да обгрижва „македонските малцинства“ в съседни държави…  \r\n\r\n \r\nМакедонският шамар е унизителен, но руският удар е направо съкрушаващ. Само час след срещата „Путин-Борисов“, говорителят на Кремъл Песков категорично отрече двамата да са се договорили за тръба от \"Турски поток\" към България или за втора тръба от \"Турски поток\" директно към нашата територия. Пестеливият на думи Песков бе категоричен: \"Не, не са се договорили. Не е била и целта да се договорят, не е имало възможност за преговори между президента и министър-председателя, за да се договорят за това.\" По думите му няма как отклонението да се реализира, защото няма необходимите гаранции от Европейската комисия и България.  \r\n\r\n Опровержението на Песков е международен скандал, защото Борисов твърдеше обратното. До момента обществените БНТ и БНР пазят пълно мълчание и така съзнателно дезинформират обществеността.  \r\n\r\n Третият шамар дойде от Унгария, след като унгарският външен министър отхвърли предложението на България за мигрантски квоти и обвини София, че налага опасен за Европа проект. Външният министър Екатерина Захариева гузно замълча, а бе длъжна да отговори на унгарския си колега. Но какво да каже госпожата, след като самата тя защитаваше абсурдната идея на Борисов, повтарящ като папагал идеята на Меркел за задължително преразпределение на мигранти в рамките на ЕС.  \r\n\r\n Нека сложим ръка на сърцето и се запитаме: След три геополитически шамара (и то в рамките на три дни!), не е ли време за оставката на премиера? Дипломация не се прави със страстни прегръдки и унизителни поклони! \r\nВелизар Енчев- Фейсбук \r\n  \r\n \n\t\t\t\t\t\t", "date": "2018.05.31", "title": "ТРИ ШАМАРА ЗА БОРИСОВ: РУСИЯ, УНГАРИЯ И МАКЕДОНИЯ УНИЗИХА БЪЛГАРСКИЯ ПРЕМИЕР"}
{"url": "http://www.bnews.bg/article/242895-zapor_na_smetki_na_bdzh_kreditori_s_isk", "text": "\n Запор на сметки на \"БДЖ - Пътнически превози\". Кредитори по облигационния заем, който холдингът изплаща, са поискали запор заради забавени 40 милиона лева. \r\n\r\n От БДЖ увериха, че разпродажба на активи на националния железопътен превозвач няма да има. През последните 10 години дълговете на железниците намаляха от около 700 млн. до около 90 млн. лв. Търси се вариант, в който транспортното и финансовото министерство да спасят дружеството. \r\n \n\t\t\t\t\t\t", "date": "2018.05.31", "title": "ЗАПОР НА СМЕТКИ НА БДЖ: Кредитори с иск "}
{"url": "http://www.bnews.bg/article/242871-pognaha_miro_karizmata_za_dalgove_zashto_zaporiraha_impresarskata_mu_firma", "text": "\n Певецът Миро, популярен като Каризмата покрай участието си в едноименния дует, е закъсал финансово \r\n\r\n Музикантът се появи на финала на имитаторското шоу „Като две капки вода” в неузнаваем вид и малцина от зрителите успяха да разпознят в мъжа с дълга брада и очила, някогашният секс символ. Според запознати с финансовото дередже на Миро, положението му никак не било цветущо, писа „Уикенд“. \r\n\r\n Частен съдебен изпълнител е запорирал фирмения му дял в „Дейвид енд лайт” заради дълг от 8271 евро. С лихвите сумата набъбнала до 10 861 евро или близо 22 000 лв. Преди 7 години Миро взел кола на лизинг, но в един момент пропуснал да плаща вноските си по кредита. \r\n\r\n „Лизинг финанс”, която му предоставила автомобила извадила изпълнителен лист и частен съдебен изпълнител погнал певеца. Така се стигнало до запор на неговия дял от 5000 лв. във фирмата му за продуцентска и импресарска дейност у нас и в чужбина. Макар че преди 2 г. певецът вдигна сватба за чудо и приказ на остров Корфу за дългогодишната си  и доста заможна приятелка – бизнесдамата Ели, дългът на Миро остава все така висящ.  \r\n\r\n Преди 5 години пък заведението на музиканта, което се помещаваше на столичната улица „Витошка”, затвори окончателно врати. Само половин година преди това поп изпълнителят отвори бара с шумна реклама и претенциозното име „Бродуей”. Когато клубът бе открит, Миро даде работа на част от отбора си, който ръководеше като ментор в риалити формата „Гласът на България”. Така на сцената на софийския „Бродуей” младите надежди Тодор Гаджалов, Мелинда, Севинч Ибрахим и Константин Томов извиваха глас всяка вечер. Първоначалният интерес към заведението обаче започнал да изчезва, а накрая съвсем се изпарил. \r\n \n\t\t\t\t\t\t", "date": "2018.05.31", "title": "Погнаха Миро Каризмата за дългове + защо запорираха импресарската му фирма"}
{"url": "http://www.bnews.bg/article/242913-rekordni_temperaturi_v_severna_evropa_za_may", "text": "\n Температурите в Северна Европа чупят рекорди, което накара скандинавците да се топнат във фиордите доста преди официалното начало на лятото през следващия месец, съобщава \"Асошиейтед прес\". \r\n\r\n В общината Етне, на западния бряг на Норвегия, живакът е ударил 32,7 градуса по Целзий вчера, което е абсолютен рекорд за май. \r\n\r\n В Дания май вече е счупил рекордите за слънчево греене, като до сряда са регистрирани 348 часа, а днес (31 май) се очаква да достигне 360 часа. Предишният рекорд е бил от 347 часа. \r\n\r\n Досегашният температурен рекорд за май в Дания е бил 13,8 градуса средно, докато сега ще бъде около 15-15,1 градуса. \r\n\r\n \"Причината за топлото време е това, че от началото на май в Северна Европа имаше високо налягане\", уточниха от Метеорологичния институт на Дания. \r\n\r\n Твърде рано е да са каже дали летните температури в Северна Европа по някакъв начин са свързани с глобалното затопляне, като от института посочват, че \"трябва да анализираме това много повече\". \r\n\r\n \"Това, което можем да кажем, е, че виждаме по-високи температури през май от 2000 година насам\", добавиха от института. \r\n\r\n В южните части на Норвегия и Швеция са наложени забрани за палене на огън в горите и тревите \r\n\r\n В Полша и Северна Германия се съобщава за необичайно горещ май, като земеделците се оплакват от щети, причинени от сухото време на култури като рапичното масло. \r\n \n\t\t\t\t\t\t", "date": "2018.05.31", "title": "Рекордни температури в Северна Европа за май"}
{"url": "http://www.bnews.bg/article/242900-sasht_obyaviha_targovska_voyna_na_klyuchovite_si_sayuznitsi", "text": "\n САЩ представиха план за въвеждането на мита върху вноса на стомана и алуминий от Европейския съюз, Канада и Мексико, съобщават световните агенции. Този ход срещу основни американски съюзници в развития свят може да доведе до пълномащабна търговска война. \r\n\r\n Министърът на търговията Уилям Рос обяви, че ставката за стоманата ще е 25%, а за алуминия – 10%. Тя ще влезе в сила от полунощ американско време. \r\n\r\n „Очакваме продължаване на преговорите, от една страна с Канада и Мексико и, от друга – с Европейския съюз, защото има други въпроси, които трябва да бъдат разрешени”, заяви Рос, цитиран от „Ройтерс”, като не стана ясно как митата могат да бъдат отменени. \r\n\r\n САЩ са постигнали договорености за безмитен внос от Аржентина, Австралия и Бразилия. \r\n\r\n Френският финансов министър Бруно Ле Мар коментира, че ходът на Вашингтон е „неоправдан и опасен”. По думите му ЕС ще вземе „всички необходими мерки”, за да отговори на американските действия. \r\n\r\n „Зависи от американските власти дали искат да влязат в търговска война с най-големия си партньор – Европа”, подчерта той. \r\n\r\n Председателят на ЕНП Манфред Вебер коментира, че при създалата се ситуация \"ЕС няма друг избор, освен да защити бизнеса, работните места и интересите си\". \r\n \n\t\t\t\t\t\t", "date": "2018.05.31", "title": "САЩ обявиха търговска война на ключовите си съюзници"}
{"url": "http://www.bnews.bg/article/242899-mladezhi_otselyaha_po_chudo_sled_kato_padnaha_s_kola_v_20_metrova_propast_v_blagoevgrad", "text": "\n Младеж на 26 г. и спътничката му – момиче на 19 г. са с леки наранявания, след като колата им излетя от пътя и падна по таван в 20-метрова пропаст в Благоевград, предаде БГНЕС. \r\n\r\n Инцидентът стана към 14:30 ч. днес по пътя за парк Бачиново. \r\n\r\n На излизане от остър десен завой колата се отклонява наляво, качва се върху тротоара, минава през клоните на дърво и се преобръща по стръмния скат, за да падне на нивото на р. Бистрица. \r\n\r\n Водачът и спътничката му са приети в Спешно-приемно отделение на МБАЛ-Благоевград с леки наранявания, младежът по главата и тялото. След час и половина престой са освободени за домашно лечение. \r\n\r\n На 26-годишния водач е съставен акт за движение с несъобразена с пътните условия скорост, пробата му за алкохол е отрицателна. \r\n \n\t\t\t\t\t\t", "date": "2018.05.31", "title": "Младежи оцеляха по чудо, след като паднаха с кола в 20-метрова пропаст в Благоевград"}
{"url": "http://www.bnews.bg/article/242890-gartsiya_i_makedoniya_s_novi_pregovori_za_imeto_v_sgradata_na_oon", "text": "\n Външните министри на Македония и Гърция Никола Димитров и Никос Коцияс преговарят за името с личния пратеник на генералния секретар на Организацията на обединените нации Матю Нимиц в сградата на организацията в Ню Йорк, съобщи македонската информационна агенция \"Макфакс\", цитирана от \"Фокус\". \r\n\r\n Срещата ще продължи и утре, отново в присъствието на медиатора на ООН.  \r\n\r\n По-рано двамата бяха на отделни срещи с генералния секретар на ООН Антонио Гутериш. \r\n\r\n След тази среща македонският министър Никола Димитров написа в Туитър, че има исторически шанс спорът с името да приключи.  \r\n\r\n Коцияс пък призова в началото на преговорите за прагматизъм и реализъм, а от медиатора Нимиц да бъде мъдър в провеждането на преговорите. \r\n\r\n \"Казвам, че не съм нито оптимист, нито песимист, но имам волята да намеря решение. А другата страна трябва да има прагматизъм и реализъм, за да намери решение. От Нимиц очакваме неговата мъдрост по време на преговорите\", коментира Коцияс. \r\n\r\n Преговорите са разделени в две направления, първата и основната част ще бъде посветена на политически въпроси и дискусии между външните министри. Втората част се фокусира върху текста на общото споразумение и правните въпроси, възникващи в контекста на дипломатическото решение.  \r\n\r\n \"Ще имаме преговори между експерти и преговори на министри. Основните преговори, които интересуват всички, разбира се, са преговорите между министрите. Но и преговорите между експертите ще облекчат целия пакет. Нимиц ще бъде само с външните министри\", обясни гръцкият министър. \r\n\r\n Македонското правителство одобрява предложението за промяна на името на Република Илинденска Македония. Гърция официално отхвърли предложението. \r\n\r\n   \r\n \n\t\t\t\t\t\t", "date": "2018.05.31", "title": "Гърция и Македония с нови преговори за името в сградата на ООН"}
{"url": "http://www.bnews.bg/article/242901-zavarshi_planoviyat_remont_na_5_ti_blok_na_aets_kozloduy", "text": "\n Завърши плановият годишен ремонт на пети блок на АЕЦ \"Козлодуй\" за 2018 г. В 14 ч. и 26 мин. 1000-мегаватовата мощност е включена в електроенергийната система на страната, след направена проверка и получено одобрение от Агенцията за ядрено регулиране. \r\n\r\n По време на плановия престой, започнал на 21 април, е извършено презареждане на реактора със свежо ядрено гориво за следващата 25-та поред горивна кампания. Всички ремонтни дейности, както и необходимата профилактика на системите и оборудването на блока, са изпълнени съгласно утвърдения график. \r\n\r\n Другият 1000-мегаватов енергиен блок на АЕЦ \"Козлодуй\" - шести, работи с натоварване от 104%. \r\n \n\t\t\t\t\t\t", "date": "2018.05.31", "title": "Завърши плановият ремонт на 5-ти блок на АЕЦ \"Козлодуй\""}
{"url": "http://www.bnews.bg/article/242875-vasko_ketsa_pribira_250_bona_ot_vip_bradar", "text": "\n Поп легендата Васил Найденов, любимец на поколения българи, е един от първите, които са поканени в новия сезон на „ВИП брадър”. Кеца е имал вече три срещи с продуцентите на шоуто и най-вероятно ще подпише договор. Той ще получи и един от най-високите хонорари, които предаването е давало на родна знаменитост. \r\n\r\n Спряга се сумата от 250 000 лева, въпреки че Кеца поискал значително повече. „Дайте ми половин милион или изобщо не ми губете времето”, изрепчил се изпълнителя в началото. В крайна сметка проумял, че е готов да участва и срещу половината пари. В момента се уточняват последните подробности и най-вероятно до дни музиканта ще сложи подписа си под договора, писа „Уикенд“. \r\n\r\n Пазарлъците с него започнали още преди няколко години, но Кеца бил категоричен, че за нищо на света не би участвал в риалити, където да изложи на показ ежедневието си. Музикантът се притеснявал, че ореолът му на звезда може да се сгромоляса. Една дузина хора от екипа на предаването били натоварени със задачата да убедят певец №1 у нас да влезе в най-наблюдаваната къща в страната и да живее поне един месец пред погледите на милионите си фенове. Изпълнителят на „Болката отляво” бил под пара заради мащабния ремонт, който предприел след като купил още два апартамента на етажа, на който живее. Кеца преценил, че за него ще е по-добре, ако избяга от шумотевицата на къртачите и бормашините, затова дал принципното си съгласие.  \r\n\r\n От него се очаквало да е черешката на тортата на едно от най-гледаните предавания в Нова телевизия. Една от претенциите на естрадната легенда е да има собствена стая и баня, както и отделна доставка на храна. Тъй като графикът на 67-годишния музикант бил запълнен с участия до края на годината, продуцентите удовлетворили и изискването му да напуска Къщата на „ВИП брадър”, когато има музикални ангажименти. \r\n\r\n Звездата на естрадата настоява и да не бъде показван гол, както и в ефир да не бъдат объждани подробности за негови интимни връзки, освен ако сам не ги коментира. Знак, че Кеца е в топли отношения с Нова телевизия бе и появата му в публиката на финала на „Като две капки вода”, където той седеше близо до шефката на медиата Силва Зурлева. Появи се и като гост в „Hell’s Kitchen”. \r\n\r\n Тази година „ВИП Брадър” стартира на 16 септември, което се пада в неделя. Продуцентите са убедени, че ще направят знаков сезон, за който дълго ще се говори. \r\n \n\t\t\t\t\t\t", "date": "2018.05.31", "title": "Васко Кеца прибира 250 бона от \"ВИП Брадър\""}
{"url": "http://www.bnews.bg/article/242894-intsident_tsisterna_s_mlyako_se_obarna_na_patya", "text": "\n Цистерна с мляко се преобърна на пътя Симитли-Банско. Сигналът е подаден в 14,45 ч., предаде  БГНЕС. \r\n\r\n Поради техническа неизправност цистерната, спускаща се през прохода Предел в посока Разлог, излязла от пътя и се обърнала с гумите нагоре. Водачът не е пострадал. Млякото е изтекло, има спирачен път от 15-ина метра. \r\n \n\t\t\t\t\t\t", "date": "2018.05.31", "title": "ИНЦИДЕНТ! Цистерна с мляко се обърна на пътя "}
{"url": "http://www.bnews.bg/article/242822-petkanovi_si_kupiha_kashta_za_100_bona", "text": "\n \r\nЛудият репортер Дани Петканов и съпругата му Александра инвестираха 100 000 лева в ново собствено жилище. Имотът, който закупило семейството, се намира на около 4 км от звездната къща на ВИП Брадър, край село Нови хан, пише „Телеграф”. Имотът на Петканови се намира в „Сентрал парк 3 Ризорт” – затворен жилищен комплекс, разполагащ с охрана, търговски и медицински център. Изборът на младото семейство не е никак случаен. Комплексът се намира изключително близо до студиото, в което Даниел работи. Той е на половин километър от автомагистрала „Тракия” и на минути от „Цариградско шосе”. \r\n\r\n Запознати казват, че Петканови са се спрели на къщичка, макар изгодно да се предлагали изключително обширни апартаменти. Най-вероятно репортерът и моделката ще използват имота като вила, в която да бягат от града през уикенда. До затворения комплекс се стига единствено с кола, по пътя не минават градски автобуси. Това е и един от плюсовете, които изтъкват останалите собственици на имоти. Привлечени от природата и чистия въздух Петканови ще имат възможността да спортуват в гората. Те неведнъж са споделяли, че предпочитат тренировките на открито пред тези във фитнес залите. Това е втора покупка за младото семейство, което в края на миналата година закупи луксозна къща в комплекса, известен като „пернишкия Бевърли Хилс” – „Делта хил”. \r\n  \r\n \n\t\t\t\t\t\t", "date": "2018.05.31", "title": "Петканови си купиха къща за 100 бона"}
{"url": "http://www.bnews.bg/article/242867-sestrata_na_zhoro_iliev_tane_v_mizeriya", "text": "\n Сестрата на покойните мафиотски братя Георги и Васил Илиеви изнемогва в родния си Кюстендил и едва свързва двата края, оплакват я в града. \r\n\r\n Откакто се родили близначките им, Мариана Илиева и мъжът й Емил трудно се справяли с грижите за трите си деца и разчитали единствено на постъпленията от бара си в Слънчев бряг. \r\n\r\n Конкуренцията обаче ударила заведението още преди няколко години и сега то е на доизживяване, пише „Галерия“. \r\n\r\n В същото време разходите скочили рязко с увеличаване на семейството. Дрешките, памперсите и бебешките колички и кошари за близначките Ема и Александра се отразили тежко на бюджета и Мариана и Емил постоянно били в заеми. \r\n\r\n Ситуацията допълнително се утежнявала от големия им син Георги, който е ученик и също „гълта“ доста средства. Наложило се дори сестрата на Главния да иска пари от майка си – баба Венка. \r\n\r\n Откакто тя загуби и двамата си сина след показни разстрели, тя давала мило и драго за последното си живо дете – Мариана. Само че всички те не разполагали с наследството на братята. Както е известно – целият легален бизнес на Жоро премина в ръцете на Мая Илиева. Уж наскоро реши да го подели с роднините, но те все още не са го помирисали, тъй като вдовицата отлагала документното уреждане. Тя предпочитала да релаксира в огромното си имение в Доминикана, вместо да се занимава с излишни дейности. Когато не е там, предпочита да обикаля света. \r\n\r\n Докато роднините на Жоро я упрекват, че е егоистка, тя пък смятала, че Мариана сама се докарала до този хал. Навремето разчитала само на бара, а мъжът й Емил нямал нито един ден трудов стаж. \r\n \n\t\t\t\t\t\t", "date": "2018.05.31", "title": "Сестрата на Жоро Илиев тъне в мизерия"}
{"url": "http://www.bnews.bg/article/242893-shesto_poredno_zasedanie_po_deloto_ktb_prokurori_si_mrankat_neshto_pod_nosa_molyat_gi_da_chetat_otchetlivo", "text": "\n Безкрайно мрънкане под носа - в това се превърна поредното заседание по знаковото дело КТБ. На шестото поредно заседание днес отново се чете \"нещо\" от държавните обвинители, от което така и нищо не се разбира... \r\n\r\n Поредното мотолевене идва след като прокурорите по съдебния процес на няколко пъти бяха помолени да забавят темпото на четенето и да произнасят думите ясно и отчетливо, но така и не бяха чути. \r\n\r\n По делото се очаква да бъдат разпитани близо 400 свидетели. Както даването на показания ще отнеме месеци наред, така и самото четене на диспозитива на обвинителния акт. Очакванията са делото да се гледа поне 10 години не само заради сложността си, но и заради тромавостта на държавните обвинители. \r\n\r\n   \r\n\r\n Следващото съдебно заседание, на което ще се чете диспозитивът на обвинителния акт, е на 5 юни. \r\n \n\t\t\t\t\t\t", "date": "2018.05.31", "title": "ШЕСТО ПОРЕДНО ЗАСЕДАНИЕ ПО ДЕЛОТО КТБ: Прокурори си мрънкат \"нещо\" под носа, молят ги да четат отчетливо..."}
{"url": "http://www.bnews.bg/article/242872-fenovete_na_levski_kam_prohazka_ne_sbogom_a_do_skoro_sinyo_sartse", "text": "\n Националният клуб на привържениците на \"Левски\" ще изпрати Роман Прохазка със специално събитие на 4 юни, понеделник. \r\n\r\n 29-годишният словак напуска \"Герена\" след пет изиграни сезона със \"синия\" екип, в които записа 26 гола в 176 официални мача. \r\n\r\n Той вече подписа договор за 3 години с чешкия шампион \"Виктория\" Пилзен. \r\n\r\n \"В понеделник, 4 юни, от 16:00 часа в магазина на НКП на бул. \"Тодор Александров\" 23 ще изпратим подобаващо Роман Прохазка към неговото ново предизвикателство Чехия и тима на \"Виктория\" Пилзен. Ще си поговорим за \"Левски\", за всички емоции, които изживяхме заедно през годините и за пореден път ще му покажем това, което той най-много заслужава - безрезервната ни любов. \r\n\r\n Сърцатият словак ще отдели специално внимание на привържениците на \"Левски\", въпреки ограниченото си време и краткия престой на българска земя в рамките на деня, защото просто не може да си тръгне без да се види още веднъж с хората, за които се раздаваше на терена. \r\n\r\n \"Знам, че повечето от вас ще са на работа по това време и часът не е удобен, но просто няма да имам друга възможност. Надявам се да успея да се видя с възможно най-много от вас, приятели\", сподели Прохазка. \r\n\r\n През всички тези години той бе по всички точки на терена. Играеше в защита, играеше и в нападение. Бележеше и бранеше вратата на любимия син тим. Бе навсякъде, но най-вече в нашите сърца. \r\n\r\n Роман е един от нас и винаги ще бъде, а когато наш брат тръгне по нов път, ние сме длъжни да застанем рамо до рамо и да го изпратим заедно с пожелание за много успехи! \r\n\r\n И да му кажем не сбогом, а до скоро, синьо сърце!\", се казва в съобщението на НКП на \"Левски\". \r\n \n\t\t\t\t\t\t", "date": "2018.05.31", "title": "Феновете на Левски към Прохазка: Не сбогом, а до скоро, синьо сърце! "}
{"url": "http://www.bnews.bg/article/242883-nov_skandal_s_maturite_vizhte_kade_e_novata_greshka", "text": "\n Според експерти в задача номер 18 от теста в матурата по математика има грешно зададено условие. То гласи: \"В успоредник дължините на по-малката страна и на по-малкия диагонал са съответно равни на 8 и на 6 см., а ъгълът между тях е 60 градуса. Дължината на другия диагонал на успоредника е равна на…\". И са изброени 4 отговора, съобщава Bulgaria on air. \r\n\r\n Според Красимира Божкова, която е учител по математика и физика в столичното 119 СУ, в изписването на условието е допусната техническа грешка. \"Би трябвало да пише: Едната страна на успоредника и по-малкия диагонал сключват ъгъл 60 градуса, тогава задачата е решима и няма да има противоречия\", обясни преподавателката. \r\n\r\n Божкова обясни, че идеята на задачата е да се приложи косинусова теорема. Тя допусна, че част от зрелостниците са тръгнали по грешен път за решаване на задачата, но по думите ѝ наистина условието е зададено некоректно. Красимира Божкова допълни също, че за пръв път се допуска подобен гаф на матура по математика. Преподавателката препоръча след изготвянето на задачите да има комисия от действащи учители, които да проверят условията на задачите, преди учениците да трябва да ги решават. \r\n \n\t\t\t\t\t\t", "date": "2018.05.31", "title": "НОВ СКАНДАЛ с матурите: Вижте къде е новата грешка! "}
{"url": "http://www.bnews.bg/article/242874-vizhte_koy_nakara_darina_pavlova_da_poleti_ot_shtastie_foto", "text": "\n Дарина Павлова подскочи от щастие, заради вниманието и обичта, които приятелите й показаха към нея на рождения й ден вчера. \r\n\r\n \"В края на този специален ден просто искам да кажа \"благодаря\" на всички за пожеланията. Това означава много за мене, че всички вие сте отделили време от натоварения си живот, за да ми честитите. \r\n\r\n Чувствам се привилегирована да имам всеки един от вас за мой приятел и съм наистина благословена да имам невероятно семейство, което ме подкрепя и ме обича. Благодаря ви отново от дъното на сърцето си. Накарахте ме да скачам от щастие!, написа Павлова във Фейсбук. Снимката вижте  \r\n \n\t\t\t\t\t\t", "date": "2018.05.31", "title": "Вижте кой накара Дарина Павлова да полети от щастие (ФОТО)"}
{"url": "http://www.bnews.bg/article/242821-gadzheto_na_geri_malkodanska_pred_falit_a_tya_ne_e_bremenna", "text": "\n Интериорният дизайнер Алекс Ковачев, на когото синоптичката Гери Малкоданска завъртя главата, е пред фалит. По думите им богатството и милионите му били изкуствен медиен балон, с който бизнесменът си правел реклама. Всъщност в офиса на фирмата останали не повече от 10-ина служители. Ковачев висял и на подизпълнителите, с които работи, говори се в бранша. \r\n\r\n Това обяснява и резкия спад на екзотичните екскурзии на Малкоданска. Ако допреди година синоптичката и Ковачев през месец бяха на пътешествие, сега двамата почти не излизат от София, писа „Галерия“. \r\n\r\n Колеги на интериорния дизайнер разкриват, че бизнесът му процъфтявал, докато все още бил с бившата си жена Таня, от която има 14-годиша дъщеря. Таня много му помагала в проектите и името му бързо се разчуло сред елита. \r\n\r\n Дали покрай връзката си с Малкоданска Ковачев е поизоставил бизнеса си, или кризата в бранша е ударила и него, не е ясно. Негови близки са категорични, че дизайнерът в момента е в доста труден етап и не мисли за семейство. Те опровергаха и слуховете, че с Гери чакат дете. \r\n \n\t\t\t\t\t\t", "date": "2018.05.31", "title": "Гаджето на Гери Малкоданска пред фалит, а тя не е бременна "}
{"url": "http://www.bnews.bg/article/242886-balgariya_e_shesta_po_proizvodstvo_na_tsigari_v_es", "text": "\n България се нарежда на шеста позиция в ЕС по производство на цигари, показват данни от анализ на Евростат за производството на цигари в Евросъюза през 2016 г., пише БТА. \r\n\r\n Анализът е по повод днешния 31 май, който се отбелязва като Световен ден без тютюнев дим. \r\n\r\n Страната ни е произвела около 21 милиарда къса цигари като пред нас са страни като Португалия (27 милиарда или пета позиция) и Гърция (31 милиарда или четвърта позиция), като тези три страни формират общо около 5 на сто от производството на цигари в ЕС. \r\n\r\n В анализа се посочва, че тютюнопушенето е основна причина за рак на белите дробове, като у нас са констатирани над 3 400 смъртни случая от рак на белите дробове, което е около 3% от общия брой на смъртните случаи през въпросния период. \r\n\r\n Броят на мъжете, починали от рак на белите дробове е бил почти четири пъти по-висок от този на жените - около 2 700 фатални изхода при мъжете, при 740 - при жените. \r\n\r\n Лидер в производството на цигари в ЕС е Германия \r\n\r\n В ЕС през 2016 г. са произведени над 527 милиарда цигари, като еквивалентът е в размер на 1000 цигари или приблизително 50 пакета с по 20 цигари на жител. Производствената стойност на произведените цигари възлиза на около 6,2 милиарда евро, отчитат данните на Евростат. \r\n\r\n Безспорен лидер в производството на цигари в ЕС е Германия с произведени над 168 милиарда къса цигари или около 32 на сто от общия обем на производство на цигари в ЕС. \r\n\r\n На втора позиция е Полша - 99 милиарда или около 19 на сто от общия обем, а на трета позиция е Румъния - 77 милиарда или 15 на сто от общия обем производство на цигари в ЕС. \r\n\r\n През въпросния период в ЕС са били констатирани над 270 хиляди смъртни случая от рак на белите дробове, което го нарежда като основен тип фатален рак в ЕС, който представлява над една пета (20%) от всички смъртни случаи, свързани с рака. Мъжете в ЕС са били два пъти по-засегнати от жените: 184 600 мъже са умрели от рак на белия дроб, в сравнение с 88 800 жени. \r\n\r\n В страните от ЕС делът на рака на белия дроб сред всички фатални ракови заболявания е най-висок в Унгария – 27%, следвана от Гърция, Дания, Полша и Холандия - всички по 24%, Белгия – 23% а и Великобритания – 22%. \r\n\r\n Най-ниски проценти на смъртни случаи от рак на белите дробове са регистрирани в Португалия и Латвия - по 15 на сто, Литва, Швеция и Словакия - всички по 16 на сто, отчита Евростат. \r\n \n\t\t\t\t\t\t", "date": "2018.05.31", "title": "България е шеста по производство на цигари в ЕС"}
{"url": "http://www.bnews.bg/article/242878-bomba_sled_prekasvane_ot_4_godini_kalin_vrachanski_pak_spi_s_palavata_vekilska", "text": "\n Откакто се раздели с дългогодишния си житейски партньор Симеон Колев, тв водещата Мариана Векилска буквално разцъфна. И това си имало причина. Тя отслабна, промени прическата си, разхубави се и загатна чрез снимките си в социалната мрежа, че има нов мъж. Доскоро самоличността на актуалния й любим се пазеше в тайна, но двамата вече не се крият. Колеги на журналистката от Би Ти Ви издават, че човекът, пленил сърцето й отново, е актьорът Калин Врачански, съобщи „Уикенд“. \r\n\r\n Макар че през април чукна 44, Векилска не се притеснява да се държи като ученичка. Свидетели докладват, че тя се натискала с Врачнаски по паркове и градинки, държала го за ръка и го прегръщала страстно на публични места съвсем по тийнейджърски.  \r\n\r\n Интересна подробност е, че актьорът и водещата имаха кратък флирт още през 2014 г, когато бяха забелязани от папараци да се целуват в столичен бар. Тогава те отрекоха да са двойка и се оправдаха, че са само близки приятели, но ето че привличането помежду им отново е надделяло и тръпката се е върнала. \r\n\r\n Мариана и Калин се познават от много години - той няколко пъти е бил гост в предаването й, а тя обожава театралните му превъплъщения и го определя като най-талантливия български актьор. След като разкарала Симеон Колев заради непреодолими различия в характерите и чести изневери от негова страна, водещата го ударила на живот и всяка вечер обикаляла баровете. Една вечер случайно срещнала Калин в популярно столично заведение и от дума на дума увиснала на врата му, а после си тръгнала с него, кълнат се очевидци на случката. Под въздействието на алкохола задръжките на Векилска бързо паднали бързо и тя се предала пред чара на Врачански. \r\n\r\n 37-годишният актьор от много време не е имал сериозна връзка, но пък мимолетните му авантюри са безброй. Запознати твърдят, че той нямал дълбоки чувства към Мариана, а само се забавлявал, докато тя определено била хлътнала по него и се надявала отношенията им скоро да преминат на следващото ниво. Дали обаче Калин ще се осмели да скъса с ергенския живот, предстои да разберем. \r\n\r\n Откакто излиза с Врачански, водещата е променила стила си на обичане и все по-често слага къси поли, които подчертават формите й. Тя отслабна драстично и сложи екстеншъни за удължаване на косата, а колегите й от Би Ти Ви споделят, че напоследък сякаш лети от щастие. \r\n \n\t\t\t\t\t\t", "date": "2018.05.31", "title": "БОМБА! След прекъсване от 4 години, Калин Врачански пак спи с палавата Векилска "}
{"url": "http://www.bnews.bg/article/242876-smartta_na_bashtata_na_dzhino_obvita_v_misteriya", "text": "\n Дълбока трагедия съсипа завинаги любимата риалити звезда на България – Джино Бианкалана. Неочаквана смърт погуби баща му в САЩ, още преди да е навършил 60 години \r\n\r\n Самият Джино съобщи тъжната вест в социалните мрежи във вторник по обяд – дни след като татко му вече е бил издъхнал и няколко часа след погребението му в Централните софийски гробища. \r\n\r\n Бащата на Бианкалана – Георги Ташев, който е бивш състезател по мотокрос и истинска звезда пред 80-те години на миналия век, си е отишъл неочаквано, писа „Уикенд”. Семейството обаче пази пълно мълчание по въпроса точно какво го е погубило. Никой, дори бившите съотборници на Ташев, които го изпратиха в последния му път във вторник сутринта, нямат представа за причината за смъртта му. \r\n\r\n За момента се знае само, че е настъпила поне седмица преди погребението. Още на 23 май бившият колега на Ташев в спорта – Александър Стефанов, съобщава официално във фейбук групата на ветераните на българския мотоциклетен спорт: „Жоро Ташев е починал. Който е карал крос през 80-те години, го познава. Вечна му памет (…) Да почетем един добър кросаджия.”  \r\n\r\n Цяла седмица отнема на семейството, за да уреди всички подробности около транспортирането на тялото до България, където явно Ташев е държал да бъде вечният му дом. През това време Джино, който иначе е с постоянно присъствие в социалните мрежи, замрази активността си в тях. Едва след погребението стана ясна съкрушителната причина за това изчезване от публичното пространство.  \r\n\r\n „Не мога да повярвам, че се случи най-лошото в моя живот. Загубих най-добрия ми приятел, моя пример за мъж и татко. Сърцето ме боли. Никога няма да забравя татко и ще продължа да съм това, което съм, и възпитанието което си ми дал. Аз съм 10% това, което беше ти. Цял живот ще се старая да ходя по твоите стъпки и ще дам всичко от себе си да се гордееш с мен. ОБИЧАМ ТЕ, ТАТЕ, ти си моят герой”, написа Джино в профилите си във Фейсбук и Инстаграм. След това се затвори за външния свят и потъна в мъката си.  \r\n\r\n Някои предполагат, че може би го е разболял нездравословният начин на живот в САЩ. Според по-достоверна версия обаче го е убила катастрофа. Ташев е бил лидер на рокерите в Чикаго. Имал е много мощен мотор и се говори, че именно с него се е убил на пътя. Според слуховете, е катастрофирал сам, най-вероятно заради превишена скорост. Това обаче е само версия, която не е потвърдена.  \r\n\r\n Преди повече от две години самият Джино едва не си отиде от този свят, също след катастрофа с мотор. Оттогава досега той е непрекъснато по болници и все не може да се възстанови. Първо лежа месеци наред в лечебно заведение в САЩ, след това мина курсове за рехабилитация в България, последвани от поредна доза хирургически намеси, този път – в Истанбул.  \r\n\r\n С лечението на Бианкалана е свързана другата версия за смъртта на баща му. Говори се, че скъпите операции и рехабилитации в САЩ и Турция напълно били съсипали транспортният му бизнес. Семейството потънало в страшна финансова пропаст, от която не се знаело как ще излезе. Смята се, че стресът от това няма как да не се е отразил на Ташев. „Може да е получил инсулт или инфаркт, или да е развил някое опасно заболяване, което е довело до фатален край”, смятат негови познати.  \r\n \n\t\t\t\t\t\t", "date": "2018.05.31", "title": "Смъртта на бащата на Джино обвита в мистерия "}
{"url": "http://www.bnews.bg/article/242888-daniya_zabrani_burkite_i_nikabite", "text": "\n Мнозинството в парламента на Дания гласува в полза на забраната на някои видове покривала на лицето и главата на публични места, ефективно забранявайки ислямската бурка и никаба от 1 август, съобщават датските медии. \r\n\r\n Либералната, Консервативната и Народната партия гласуваха в полза на законопроекта, както и опозиционните социалдемократи с изключение на един депутат. \r\n\r\n Общо законопроектът е бил подкрепен със 75 гласа, а 30 депутати са гласували \"против\". \r\n\r\n По време на продължилата няколко седмици парламентарна процедура около приемането на законопроекта, правителството е премахнало разпоредба, позволяваща налагането на затвор за нарушаване на новия закон. \r\n\r\n Нарушенията на новия закон срещу бурките ще се наказват с 134 евро глоба за първо нарушение и до 10 пъти повече за нарушаване на закона за четвърти път или повече. \r\n\r\n Датската народна партия по-рано тази седмица представи изменение на предложението, което би довело до налагането на затвор, но това не получи необходимата подкрепа от датските депутати. \r\n\r\n Правосъдният министър Сьорен Поулсен преди заяви, че датската полиция няма да премахва насилствено покривала от жените. \r\n\r\n \"Не искам полицаи да свалят части от облеклото на хората - бурки или други. Това няма да се случи\", изтъкна Поулсен, като допълни: \"Ако живеят наблизо, те ще бъдат помолени да се приберат вкъщи.\" \r\n\r\n Друга възможност е жените е да бъдат придружавани до полицейски участък, където ще бъдат прибирани от член на семейството, добави той. \r\n \n\t\t\t\t\t\t", "date": "2018.05.31", "title": "Дания забрани бурките и никабите"}
{"url": "http://www.bnews.bg/article/242813-alisiya_s_goresht_komentar_koga_shte_razhda_i_koy_e_bashtata", "text": "\n Кой успя да забремени Алисия и кога фолк звездата влиза в родилното? Тези въпросо си задават феновете на примата на Ара Мюзик от няколк дни, след като папараци я изловиха да си купува тест за бременност в столична аптека. \r\n\r\n След като отдавна е ясно, че певицата вече не е заедно с Георги Станоев - Малката Бирма, кой е мистериозният баща още повече вълнува почитателите ѝ. \r\n\r\n ПИК се свърза с Алисия, за да се осведоми от първо лице за промените в личния ѝ живот. \r\n\r\n \"Бащатата ли? Не е популярна личност, казва се Марио, има бизнес с хотели\", отвърна Алисия. Няма обаче сензация, тъй като звездата побърза да уточни: \"Не си правете грешни изводи! Марио не е забременил мен, а приятелката си, която е и моя приятелка. Не виждам нищо странно в това да купувам тест за бременност за нея. А кога аз ще вляза в родилното отново е Божа работа. Всъщност добрата новина е \"Да ще си имаме още едно бебе\". Кавам още едно, защото от няколко сни вкъщи наистина си имаме бебе\", коментира Алисия. \r\n\r\n Тя визира бебето померан, което подари на сина си Валери Божинов. Както ПИК писа, певицата сбъдна мечтата на Младши да си има домашен любимец точно от тази декоративна порода. \r\n \n\t\t\t\t\t\t", "date": "2018.05.31", "title": "Алисия с горещ коментар кога ще ражда и кой е бащата"}
{"url": "http://www.bnews.bg/article/242879-sled_fake_pokushenieto_sreshtu_babchenko_ostri_kritiki_sreshtu", "text": "\n Остри критики бяха отправени срещу украинските власти по случая с руския журналист Аркадий Бабченко. Вчера стана ясно, че покушението срещу него всъщност е било постановка, организирана от Киев.  \r\n\r\n Журналистът, който е яростен критик на Кремъл, предизвика сензация, след като вчера се появи на пресконференция в Киев. Дотогава се смяташе, че той е бил убит при нападение в дома му. Оказа се, че това е било постановка. Тя имала за цел да бъде предотвратено покушение срещу Бабченко, подготвяно от руските спецслужби. \r\n\r\n „Защо е бил подготвян този руски заговор? За да бъде дестабилизирана ситуацията в Украйна, показвайки, че силите на реда не могат да си свършат работата. Освен това Русия иска да убие тези хора, от които се страхува”, каза президентът на Украйна Петро Порошенко. \r\n\r\n Организацията за сигурност и сътрудничество в Европа, както и \"Репортери без граници\", категорично осъдиха действията на украинските власти. \r\n\r\n „Поведението на украинското правителство е жалко. Те си играят с фактите, с истината и лъжат всички”, отбеляза Кристоф Дьолоар, генерелен секретар на „Репортери без граници”.  \r\n\r\n Кремъл изрази задоволство, че Бабченко е жив, но определи случая като „провокация” и „пропаганда”. Самият Бабченко разбуни духовете във „Фейсбук” със съобщение, публикувано няколко часа след шокиращата пресконференция.  \r\n\r\n „Няма да дочакат. Обещал съм да умра на 96 години, след като танцувам върху гроба на Путин и си направя селфи върху „Абрамс” на Тверския площад. Ще се постарая да го направя”, написа той.  \r\n\r\n При операцията на украинските власти е бил арестуван един човек. \r\n \n\t\t\t\t\t\t", "date": "2018.05.31", "title": "След fake покушението срещу Бабченко – остри критики срещу… "}
{"url": "http://www.bnews.bg/article/242812-bilyana_zaharieva_ot_otkradnat_zhivot_bramchi_s_dzhip_za_300_bona", "text": "\n Биляна Захариева от „Откраднат живот” лети из София с джип за 300 бона. Актрисата Радина Думанян в последно време смайва с трансформацията си. Преди дни папараци щракнаха актрисата да излиза от луксозен бял джип, при това облечена в изключително маркови тоалети. На краката си Радина носеше рядък модел дизайнерски обувки, на известна дизайнерка. Дрехите й също се оценяват на стотици левове, а очилата и часовникът й не са по-евтини. \r\nТова, което събра очите на феновете обаче бе колата й, пише „България днес”. Носителката на „Аскеер” за изгряваща звезда през 2015 година фучи из столичните булеварди с возило, което видимо надхвърля 300 бона. \r\nВпечатление прави и пръстенът с диамант на безименния пръст на лявата ръка на Радина. Той прилича на годежна халка, което породи съмнения, че звездата може би е сгодена. И возилото може би е сватбен подарък от новия й мъж, а не колата на родителите й. \r\n\r\n Дясната ръка на актрисата бе превързана, очевидно в резултат на травма. Но това едва ли ще попречи на участието й в турнето през юни, с театралните постановки, в които играе. \r\n  \r\n \n\t\t\t\t\t\t", "date": "2018.05.31", "title": "Биляна Захариева от „Откраднат живот” бръмчи с джип за 300 бона"}
{"url": "http://www.bnews.bg/article/242882-bsp_pristana_na_toaletniya_ministar_prevrashta_li_se_partiyata_v_negov_instrument_za_reket", "text": "\n БСП пристана на тоалетния министър! Това е голямата новина от днешния парламентарен контрол в Народното събрание. С нарочна декларация БСП нападнаха земеделския министър за това, че иска 450 000 български деца да се хранят с качествена храна доставена директно от български производител. \r\n\r\n С действията си БСП на практика показват, че са пристанали на тоалетния министър, който първи се обяви в защита на търговците, като по този начин защитава вноса на плодове и зеленчуци от Турция. \r\n\r\n От БСП явно са забравили, че именно Корнелия Нинова по време на 43-то Народно събрание се обяви срещу високите цени, на които търговците доставят плодовете и зеленчуците по програмата \"Училищен плод\". \r\n\r\n Привържениците на БСП е редно да поставят ребром въпроса на своите избраници -\"Превърнаха ли се в инструмент за рекетиране на тоалетния министър?\". \r\n \n\t\t\t\t\t\t", "date": "2018.05.31", "title": "БСП пристана на тоалетния министър! Превръща ли се партията в негов инструмент за рекет?"}
{"url": "http://www.bnews.bg/article/242866-api_pravomerno_li_obrabotva_lichnite_danni_na_balgarite", "text": "\n Никъде в правния мир, няма някаква уредба, по която да е уточнено как се достъпват, използват данните, събрани за засечените автомобили от камери на Агенция „Пътна инфраструктура“ /АПИ/ и това е видно, както от становището на Комисията за защита на личните данни, така и от различни становища от правоохранителни служби, които имат лесен достъп до тези данни. \r\n\r\n Това заяви адвокат Емил Георгиев по повод на проблемите с камерите на Агенция „Пътна инфраструктура“, след влизането на новия регламент на личните данни. \r\n\r\n “От друга страна гражданите не са наясно, че данните им се заснемат, обработват и висят по разни сървъри за вечни времена – нещо, което е в пълно противоречие с всички основни принципи на защитата на лични данни. Номерата на личните автомобили са част от определението на личните данни, защото могат лесно да бъдат свързани със собствениците им“, добави адвокатът пред БНР. \r\n\r\n От „Демократична България“ предлагат изменение в Закона за пътищата, с което да се уреди казусът в специалния закон: „С това ще вкараме основни принципи, а именно да са ясно определени целите, за които се събират данните, да са ясно определени сроковете, за които се събират данните и какво се случва с тях след изтичането на тези срокове. Трябва да има гаранции, че данните не се използват за по-дълъг период. Да са ясно разписани правните основания на базата, на които се достъпват данните, да са разписани вътрешните отговорности, да са видни технически и организационни мерки за сигурност – кой има достъп до тези данни, какво се случва при нарушение на сигурността на вътрешната система, кой има право на достъп от външните структури и при какви условия. Ние сме го описали с малко думи, но съдържателни. Трябва да се вземе предвид и вече влезлият в сила регламент GDPR.“ \r\n\r\n Колкото по-неясни са начините на обработката на личните данни, толкова по-големи проблеми следва да очакваме, смята адвокатът: „Ние от „Демократична България“ винаги ще настояваме доколкото се събира такава информация и тя се обработва, това да става по някакъв регламентиран начин, който задължително да предвижда възможност засегнатите да бъдат информирани“. \r\n \n\t\t\t\t\t\t", "date": "2018.05.31", "title": "АПИ правомерно ли обработва личните данни на българите?!"}
{"url": "http://www.bnews.bg/article/242819-mazhat_na_gurkova_prasna_30_bona_za_rozhdeniya_y_den_v_kan", "text": "\n Съпругът на Мис България 1998 Наталия Гуркова пръснал луди пари за рождения й ден. Джордже Михалевич решил да зарадва красавицата си за 41-годишнината й, като я заведе на Международния филмов фестивал в Кан, поемайки всички разноски по престоя им във Франция. \r\n\r\n Сърбинът направил резервация в един от най-тузарските ресторанти в околията, където да се почерпят за рождения ден. Две двойки приятели придружили Гуркова и Михалевич в Кан за празника на миската, а масрафът в луксозното заведение ударил 5000 евро, писа „Галерия“. \r\n\r\n На масата се леели само маркови френски вина, а гурме специалитетите били по-изискани и от тези на сватбата на принц Хари. Черешката на тортата бил марковият часовник, който Михалевич подарил на рожденичката. Аксесоарът от бяло злато с кожена каишка и кристали струвал колкото почерпката в ресторанта. Като прибавим и разходите по екскурзията до Кан, рожденият ден на Гуркова ударил 15 000 евро. \r\n \n\t\t\t\t\t\t", "date": "2018.05.31", "title": "Мъжът на Гуркова пръсна 30 бона за рождения й ден в Кан "}
{"url": "http://www.bnews.bg/article/242881-ivancheva_ne_e_otstranena_okonchatelno_ot_kmetskiya_post_ima_tri_dni_da", "text": "\n Апелативният спецсъд даде 3 дни на задържания кмет на район „Младост” Десислава Иванчева да се запознае с всички материали по делото. \r\n\r\n Днес съдът трябваше да разгледа обжалването на нейното отстраняване, но се оказа, че заседание няма да има. Това означава, че Иванчева не е отстранена от длъжност окончателно, съобщава БТВ. \r\n\r\n Следващото заседание е насрочено за 5 юни в 14 ч. Пред журналисти Иванчева беше категорична, че и.д. кмет на района ще бъде Петър Кърджилов, защото тя така иска и тя е кмет на района. \r\n\r\n „Самата Фандъкова каза, че аз съм кметът”, коментира Иванчева. \r\n\r\n Ситуацията в „Младост” юридически остава патова. \r\n \n\t\t\t\t\t\t", "date": "2018.05.31", "title": "Иванчева не е отстранена окончателно от кметския пост! Има три дни да..."}
{"url": "http://www.bnews.bg/article/242904-hamburg_s_ogranicheniya_za_dizelovite_avtomobili", "text": "\n От днес Хамбург става първият град в Германия, който въвежда ограничения за дизелови автомобили. По две от големите улици на пристанищния град няма да могат да се движат коли с дизелови двигатели, които не отговарят на стандарта за вредни емисии Евро 6. \r\n\r\n Това е поредният знак за растящия натиск върху германските производители на автомобили да подобрят качеството на въздуха. Според германските власти, по-малко от една трета от регистрираните в Хамбург дизелови автомобили отговарят на въведения през 2014-а стандарт Евро 6. \r\n \n\t\t\t\t\t\t", "date": "2018.05.31", "title": "Хамбург с ограничения за дизеловите автомобили"}
{"url": "http://www.bnews.bg/article/242885-zidan_veche_ne_e_trenyor_na_real_madrid_obnovena", "text": "\n Зинедин Зидан вече не е наставник на Реал Мадрид. Французинът свика извънредна пресконференция, на която потвърди, че си тръгва от кралския клуб. По-рано през деня Зизу се срещна с президента Флорентино Перес, след което от клуба излязоха с информация за срещата с медиите. Малко след 14:00 часа двамата застанаха заедно пред журналистите и обявиха новината. Основната причина, която французинът изтъкна, е необходимотстта от промени след големите успехи в последните години. Зидан имаше договор с клуба до 2020 година, след като преподписа контракта си през януари тази година. \r\nЗидан пое Реал Мадрид на 4 януари 2016 година, когато смени на поста Рафаел Бенитес. Той води отбора в 878 дни, като стана най-успешният треньор в историята на клуба с 9 спечелени трофея - 3 пъти поред Шампионската лига - 2016, 2017, 2018, титлата на Испания - 2017, Суперкупата на Европа - 2016, 2017, Световното клубно първенство - 2016, 2017, Суперкупата на Испания - 2017. \r\nЗидан води най-големия клуб на планетата в общо 149 мача във всички турнири. Под негово ръководство Кристиано Роналдо и компания спечелиха 104 мача, допускайки едва 16 поражения, а 29 пъти Реал завърши наравно. Кралският клуб има 69,80% победи с френския специалист. \r\nЗизу започна треньорската си кариера на 26 юни 2013 година, когато беше назначен за помощник в щаба на новия наставник на отбора Карло Анчелоти. Френцузинът помогна на италианеца да изведе клуба до легендарната десета купа от Шампионската лига, след което напусна поста и стана старши треньор на Реал Мадрид Кастиля, преди да застане начело на първия отбор в началото на 2016-а. \r\n \n\t\t\t\t\t\t", "date": "2018.05.31", "title": "Зидан вече не е треньор на Реал Мадрид(ОБНОВЕНА)"}
{"url": "http://www.bnews.bg/article/242880-tsinizam_upravlyavashtite_si_organizirat_kursove_na_izvestni_ispanski_kurorti", "text": "\n Потресени граждани се обърнаха към Би Нюз с потресаваща информация. По информацията, която ни предоставиха, оказва се, държавата е организирала едноседмично обучение на областните управители в известния испански курорт Марбея. \r\n\r\n Обучението ще се проведе в периода от 09.06.2018 г. до 16.06.2018 г. Първият щастливец, който се е похвалил за екскурзията е бил протежето на тоалетния министър областния управител  на Стара Загора. \r\n\r\n Тук е мястото да припомним, че от 23 май тази година българския данъкоплатец ще издържа още един патриотар, докопал се до държавната хранилка и това е Красимир Червилов, който бе назначен за зам. областен управител на Стара Загора. Същия е известен на старозагорци като оперен певец и общински председател на партията ВМРО, която се ръководи от агент Иван известен още и като Шкембе войводата. \r\n\r\n Както се казва, да им е честито на печелившите и да не си забравят банските костюми, а данъкоплатците да се погрижат за мазилата против слънчево изгаряне… \r\n\r\n   \r\n \n\t\t\t\t\t\t", "date": "2018.05.31", "title": "Цинизъм! Управляващите си организират курсове на известни испански курорти!"}
{"url": "http://www.bnews.bg/article/242863-gdbop_tarashi_domove_neutraliziraha_grupa_za_trafik_na_hora", "text": "\n ГДБОП неутрализира организирана престъпна група, занимавала се с трафик на хора, съобщиха от пресцентъра на МВР. Спецпрокуратурата е повдигнала обвинения на петима участници в престъпната схема. \r\nГрупата се е занимавала с нелегално превеждане през граница на чужди граждани и е подпомагала пребиваването им в страната и извеждането им от България. \r\n  \r\nПри операцията са извършени претърсвания на адреси на територията на Долни Дъбник, Криводол, Ботевград и с.Новачене, откъдето са иззети множество мобилни телефони и други вещи. \r\n  \r\nЗа срок до 24 часа са били задържани осем участници в групата. С решение на прокуратурата на петима от тях са повдигнати обвинения и им е наложена мярка за задържане до 72 часа. \r\n  \r\nСлед изтичане на този срок на трима от задържаните е наложена постоянна мярка \"задържане под стража\", а на другите двама - \"парична гаранция\" в размер на 10 000 лева на всеки. \r\n \n\t\t\t\t\t\t", "date": "2018.05.31", "title": "ГДБОП тараши домове: Неутрализираха група за трафик на хора! "}
{"url": "http://www.bnews.bg/article/242803-ema_uotsan_se_razdeli_s_priyatelya_si", "text": "\n Актрисата Ема Уотсън се раздели с приятеля си Чорд Овърстрийт след шестмесечна връзка, съобщи Контактмюзик. Звездата от филмите за \"Хари Потър\" е прекъснала всички контакти в социалните мрежи с актьора от сериала \"Клуб Веселие\".  \"В началото Ема и Чорд пазеха в мълчание връзката си, но после много си паснаха\", каза запознат източник пред в. \"Сън\". \r\n\r\n \"Те прекараха доста време заедно в Лос Анджелис и бяха снимани много пъти, но нещата просто не се получиха между тях и сега и двамата са необвързани\". Ема Уотсън и Чорд Овърстрийт започнаха да се срещат, след като актрисата се раздели с американския предприемач Уилям Найт, с когото имаха двегодишна връзка. \r\n\r\n В списъка с потвърдени и непотвърдени романтични връзки на актрисата са ръгби играчите Том Дъкър и Матю Джани, актьорът Франсис Боул, фронтменът на \"Уан найт онли\" Джордж Крейг, актьорът от \"Предимствата да бъдеш аутсайдер\" Джони Симънс, както и колеги на актрисата от университета \"Браун\". \r\n \n\t\t\t\t\t\t", "date": "2018.05.31", "title": " Ема Уотсън се раздели с приятеля си "}
{"url": "http://www.bnews.bg/article/242869-prichina_za_dvoynoto_ubiystvo_v_kozlets_bezparichie_zaradi_bolno_dete", "text": "\n Убиецът, който застреля жена си и съсед в хасковското село Козлец, е отключил психически проблем и се е поболял от безпаричие заради болното си дете. \r\n\r\n Преди ден 45-годишният Гюнай Мюмюн застреля със законно притежавана ловна двама души. \r\n\r\n Вчера е трябвало да замине за Турция за преглед при специалист за дъщеря си. Взима 1500 лв. на заем от свой роднини, но в деня на пътуването им се обажда, че се е успал, съобщава БТВ. \r\n\r\n Изстрелите отекват в 9:30 сутринта. Жената е простреляна в дома си. Съседът чува изстрела и се втурва да помага, но мъжът го посреща с насочена пушка. \r\n\r\n Нина Николова, говорител на МВР –Хасково, коментира, че оръжието е било подпряно на стената  и той е чакал полицаите. Не е бил агресивен. \r\n\r\n Убийството става пред очите на съседи и роднини. Голямата дъщеря на Гюнай опитала да го спре. Минути преди стрелбата Себахтин Неази помага на убития мъж да ремонтират трактора му. „Ако бях тук щеше да ме разстреля и мен”, сподели той. \r\n\r\n Според съседите, Гюнай бил добър човек, но се поболял, заради невъзможността да осигури пари за лечението 6-годишната си дъщеря. \r\n\r\n Болестта го е направила ревнив, без причина. Тормозел жена си, а мъжете в селото заплашвал. „Момчетата казали на кварталния, но той им казал да подадат жалба”, допълни Себахтин. \r\n\r\n Мюмюн е задържан и е направил пълни самопризнания. Очаква се днес прокуратурата да му повдигне обвинение за двойното убийство. \r\n \n\t\t\t\t\t\t", "date": "2018.05.31", "title": "Причина за двойното убийство в Козлец -  безпаричие заради болно дете…"}
{"url": "http://www.bnews.bg/article/242865-noviyat_na_totsa_krediten_milioner_makne_ya_na_pochivki_s_vaucheri_za_grupovo_pazaruvane", "text": "\n Антония Петрова този път удари на камък с новия си \"много богат\" любовник. \"Мис България 2009\" заряза предишния си любим Ники и се прехвърли в кревата на Иво Батинков, след като си въобразила, че бившият управител на голяма столична болница е някакъв гигантски милионер. \r\n\r\n Положението обаче било съвсем друго, разобличи \"паралията\" \"LifeOnline.bg\". Според източник, Ивайло нямал и една стотинка кеш, всичко било заеми и бартери, а в последно време се е набил с непосилни кредити, които не можел да връща. \r\n\r\n Най-общо казано, перничанката залюби позакъсал кредитен милионер. Оказа се, че почивката в Гърция, от която Петрова щедро споделяше снимки, всъщност била на промоционални цени, почти като купена от сайт за групово пазаруване. \r\n\r\n Набедения за милионер последните две години живеел при приятелката си, която най-общо казано, го е издържала. Сега обаче той залюбил с Антония и зарязал бившата си изгора. \r\nДвамата намекнали пред общи приятели, че щели да направят изненадваща сватба в Порто Елея в Гърция. Снимките на Антония в социалните мрежи издават, че в момента са точно там. \r\nСпоред хора от обкръжението Антония Петрова или е много влюбена, или няма грам идея, че животът и високият стандарт, който демонстрира новият й любовник, са на кредит. \r\nВ средата на май Антония и Иво бяха в Рим за нейния рожден ден. От там скандалната миска заля мрежата със снимки, а на 18 май сподели фотос, на който се вижда мъжка ръка, която е издълбала в дървена маса за излет надписа \"А+И=ВНЛ\". \r\n \n\t\t\t\t\t\t", "date": "2018.05.31", "title": "Новият на Тоца - кредитен милионер, мъкне я на почивки с ваучери за групово пазаруване "}
{"url": "http://www.bnews.bg/article/242858-otivate_v_hamburg_bez_dizelov_avtomobil_zashtoto", "text": "\n От днес Хамбург ограничава движението на дизелови автомобили. Градът е първият в Германия, който въвежда тази мярка. По-старите коли на дизел няма да се допускат до някои от най-силно замърсените пътища. Става въпрос за колите, които не отговарят на стандарта за емисии \"Евро-6\", който беше въведен през 2014 година. \r\n\r\n 1600-метрова отсечка от магистрала и 580 метра от друг основен път ще бъдат затворени за по-старите дизелови автомобили. \r\n\r\n Пристанищният град е първият, който прилага съдебно решение, според което подобни забрани са законен начин, чрез който местните власти могат да намалят замърсяването на въздуха под стандартите на ЕС. \r\n\r\n Съдии от Федералния административен съд постановиха през февруари, че градовете могат постепенно да елиминират дизеловите автомобили, като започнат от най-старите. Допускат се изключения за Спешна помощ. \r\n\r\n Градовете Щутгарт и Кил определят свои собствени ограничения в битката срещу замърсяването на въздуха, а властите в Мюнхен, Кьолн и Дюселдорф наблюдават отблизо експеримента на Хамбург. \r\n\r\n Горивото, патентовано от баварския инженер Рудолф Дизел през 1892 г., е широко използвано в редица европейски държави. Дълго време и германците смятаха дизела за по-безвреден от бензина. Тази репутация се сгромоляса в \"Дизелгейт\" - скандалът с Фолксваген от 2015 г., при който производителят на автомобили призна, че е монтирал устройства на милиони коли, чийто софтуер е манипулирал данните и така те привидно са изглеждали според стандартите. Всъщност замърсяването е било много над допустимите норми. \r\n\r\n Делът на дизеловите автомобили спадна от 47.7% през 2015 г. на 38.7% през 2017-а. \r\n \n\t\t\t\t\t\t", "date": "2018.05.31", "title": "Отивате в Хамбург? Без дизелов автомобил, защото… "}
{"url": "http://www.bnews.bg/article/242868-prokuraturata_obvini_borshosh_za_grabezha_v_ndk_ochakvat_go_20_godini_zatvor", "text": "\n Прокуратурата даде на съд бившия директор на НДК Мирослав Боршош. Той е обвинен за нецелево разходване на пари, умишлена безстопанственост, сключване на неизгодни сделки, длъжностно присвояване и принуда, припомнят от прокуратурата. Разследването започна през юли м.г. \r\n\r\n \r\n\r\n Боршош отива на съд за това, че се е разпоредил 3 431 146,06 лв. да бъдат разходвани за заплащане на разходи, които не са свързани с дейностите, за които са били отпуснати. С решение на Министерски съвет от август м.г. е увеличен капиталът на Националния дворец на културата със 17 млн. лева, като средствата са били за преустройството, модернизацията и адаптирането на основната сграда на НДК за нуждите на българското председателство на Съвета на Европейския съюз. \r\n  \r\nВ хода на разследването е установено, че за две години - от 2015 до 2017 г. Боршош е сключил договори с адвокатски дружества при наличие на назначени двама юрисконсулти, за изработване на уеб сайт и изготвяне на технически паспорти, при съществуващ интернет сайт на НДК и изработени два технически паспорта на сградата. За това били платени 389 624,82 лв. \r\n  \r\nСъбрани са още и доказателства за друго престъпление, с което според прокуратурата държавата е ощетена с 28 399,61 лв. Този път става дума за купуване на коли, като в същото време НДК е разполагало с кола и микробус. Въпреки това и преди да изчака решението на Министерския съвет Боршош сключил договор за оперативен лизинг на кола и били платени 14 199 лв. След това пък МС уважил искането и на НДК е предоставен за временно ползване и стопанисване друг автомобил. Договорът за лизинга не бил прекратен, а дори подновен следващата година. \r\n\r\n твърди още, че за една година Боршош сключил 15 неизгодни сделки, от които за НДК са настъпили значителни вреди в размер на 86 740 лв. Договорите са за ПР-ски и адвокатски услуги. Друго обвинение срещу Боршош е за присвояване на 3 971 999,52 лв. \r\n  \r\nПредседателят на съвета на директорите на НДК Валентин Кръстев е обвинен за това, че е принудил и заплашил трима служители на НДК, назначени за членове на комисия за провеждане на открита процедура за възлагане на обществена поръчка, да подпишат протокол за провеждане на открита процедура ремонта на НДК. \r\n \n\t\t\t\t\t\t", "date": "2018.05.31", "title": "Прокуратурата обвини Боршош за грабежа в НДК. Очакват го 20 години затвор!"}
{"url": "http://www.bnews.bg/article/242864-balgarite_v_ochakvane_za_novite_tseni_chez_iska_nay_golyamo_uvelichenie_na_toka_kakvo_shte_se_sluchi", "text": "\n Комисията за енергийно и водно регулиране ще разгледа цените на тока. \r\n\r\n Работен доклад на регулатора предвижда поскъпване на електроенергията за бита с 1,89% от 1 юли. \r\n\r\n От трите електроразпределителни дружества ЧЕЗ иска най-голямо поскъпване на тока. Причината са направените инвестиции. \r\n\r\n Очаквайте подробности в BNews! \r\n\r\n   \r\n \n\t\t\t\t\t\t", "date": "2018.05.31", "title": "Българите в очакване за новите цени! ЧЕЗ иска най-голямо УВЕЛИЧЕНИЕ на тока, какво ще се случи!?"}
{"url": "http://www.bnews.bg/article/242854-sofiya_na_protest_nyama_da_tarpim_iskame_da_spim", "text": "\n Протест в София спря за кратко движението на трамваите по бул. „Скобелев” преди НДК. \r\n\r\n Живеещите в близките сгради недоволстват срещу временното преместване на трамвайните линии, което продължава вече близо 7 години. Те издигнаха плакати с надпис „Няма да търпим, искаме да спим”.  \r\n\r\n Трасето беше изградено през 2010 година като временно заради изграждането на метрото. И вече 7 години общината отлага преместването му. По него минават трамваите номер 1, 6 и 7. \r\n\r\n Хората поискаха водачите да спазват ограничението от 5 км/ч при минаване по трасето и категорично заявиха, че не вярват на обещанията на общината. \r\n\r\n Според закона за устройство на територията, не може трамвайно трасе да минава толкова близо до жилищни сгради. \r\n\r\n Кметът на район „Триадица” Иван Шишков посочи, че до месец и половина ще бъде избрана концепцията откъде да минават трамваите и ще се направи проект. \r\n\r\n Единият подход е слизане в подлеза и тунел по бул. „Витоша” или да слиза долу и по обособен път да се изкачи горе, но това е по-скъпият подход. \r\n \n\t\t\t\t\t\t", "date": "2018.05.31", "title": "София на протест: „Няма да търпим, искаме да спим”! "}
{"url": "http://www.bnews.bg/article/242870-balkanski_potok_ima_politichesko_odobrenie_rusnatsite_poiskaha_garantsii_ot_balgariya_sled_vizitata_na_borisov", "text": "\n След преговори с Бойко Борисов руският президент Владимир Путин потвърди, че \"Газпром\" \"проучва в практически план\" прокарването на втора тръба от \"Турски поток\" от Турция към България. С това най-логичният от гледна точка на инфраструктурата маршрут за \"Турски поток\" - България, Сърбия, Унгария - получи одобрение на политическо равнище, независимо от болезнените спомени за неуспеха на \"Южен поток\", обяснява руският вестник, цитиран от БТА. \r\n\r\n Заради отказа от \"Южен поток\" \"Газпром\" изгуби 800 милиона евро, посочи след преговорите Владимир Путин. \"Е, писахме ги като загуби, какво да правим\", добави руският президент, цитиран във \"Ведомости\". \r\n\r\n \"Турски поток\" може да стигне до България чрез \"балкански клон\", отбелязва официозът \"Росийская газета\", наричайки това \"главната новина\" от разговорите Путин-Борисов. \r\n\r\n \"Винаги сме обсъждали с турските си партньори въпроса за евентуално излизане на \"Турски поток\" в Европа, включително през България. И вчера президентът на Турция господин Ердоган още веднъж го потвърди в разговора ни по телефона\", цитира изданието думи на руския лидер. \r\n\r\n \"Виждам, че и българската страна съжалява за провала на проекта \"Южен поток\", защото - никой не се съмнява в това - осъществяването му щеше да е много изгодно за България. Но ще опитаме да минем от другаде, в случая през Турция\", посочи Путин. \r\n\r\n Говорителят на Кремъл Дмитрий Песков обясни как \"Турски поток\" може да бъде прокаран до България, пише в заглавие \"Взгляд\". Както заяви Песков, Русия е готова да обсъди с България и прокарването на пряк газопровод през Черно море, уточнява \"Комерсант\". \r\n\r\n Едва преди три дни впрочем \"Газпром\" направи на Турция отбив от цената на газа за 2015-2016 г. (1 милиард долара ретроактивни плащания) фактически в замяна срещу прокарването на транзитна втора тръба по територията на Турция, допълва всекидневникът. Според негови източници обаче в бъдеще може да се изгради трета тръба от \"Турски поток\", която \"да стигне директно в България\". \r\n\r\n По думите на Путин Русия иска от България гаранции за бъдещия проект (за втората тръба), посочва \"Комерсант\". По данни на вестника Москва \"вижда като гаранции инвестиции в развитието на българска мрежа от газопроводи, за да бъде приеман газът от \"Турски поток\" и доставян по-нататък за Сърбия\". \r\n\r\n Това разширяване на системата може да бъде осъществено за сметка на нейния оператор, държавната компания \"Булгартрансгаз\", или със средства на Европейската комисия, включително в рамките на приоритетни проекти за развитие на инфраструктурата, предполага руското издание. \r\n\r\n Отделна тръба до България по дъното на Черно море не фигурира в дневния ред, уточнява руски експерт пред \"РБК\". \r\n\r\n За да насочи газа от втората тръба на \"Турски поток\" към България, \"Газпром\" не се налага да строи скъпи допълнителни мощности, казва Алексей Гривач. \r\n\r\n Сухопътната част от втората тръба пресича действащата система на Трансбалканския газопровод. Трябва да договорим с турската компания \"Ботас\" използването му в реверсивен режим, а България да осигури изграждане на инфраструктура на своя територия за по-нататъшно разпределение на газа, разсъждава специалистът, според когото \"става дума тъкмо за такива гаранции от страна на България\". \r\n \n\t\t\t\t\t\t", "date": "2018.05.31", "title": "Балкански поток има „политическо одобрение“, руснаците поискаха гаранции от България след визитата на Борисов "}
{"url": "http://www.bnews.bg/article/242818-smyah_geri_nikol_se_fuka_s_chanta_guchi_za_1200_lv_i_s_kitayski_botushi_za_20", "text": "\n Моден гаф направи тийн идолът Гери-Никол. Изпълнителката на „Момиче като мен“ реши да се изфука с новата си маркова дамска чанта на „Гучи“, подарък от баща й. Проверка на „Галерия“ показа, че аксесоарът струва над 600 евро и не е реплика, а оригинал. \r\n\r\n Ботушките, с които  позира на снимката, обаче са пълно менте за 20 лева от сайт за китайски стоки. Двете крайности в стайлинга на Гери подразниха феновете й, които я имаха модна икона и й се възхищаваха. „Нищо чудно и останалите й дрехи да са от китайския“, разочаровани са почитателите й. Снимката вижте \r\n \n\t\t\t\t\t\t", "date": "2018.05.31", "title": "СМЯХ! Гери-Никол се фука с чанта „Гучи“ за 1200 лв. и с китайски ботуши за 20 "}
{"url": "http://www.bnews.bg/article/242877-barekov_predade_i_men_i_pensionerite_a_sega_shte_harchi_3_miliarda_za_pushki_i_samoleti_tova_e_hitretsat_karakachanov", "text": "\n Евродепутатът Николай Бареков посочи жалката истина за военния министър Красимир Каракачанов, който най-нагло излъга българските пенсионери. \r\n\r\n Те продължават да тънат в нищета, а той продължава да лапа от властта. Бареков обяви в публикация във Фейсбук, че от безработен, сега Каракачанов ще харчи милиарди. \r\n\r\n Ето какво пише в страницата си Бареков: \r\n\r\n Хитрецът Каракачанов. Мен предаде на кучетата, а го взех безработен от улицата и го върнах в политиката. После обеща 300 лева на пенсионерите и окаяните му се вързаха. Сега му дават за благодарност, че предаде и мен и пенсионерите, да харчи 3 000 000 000 (МИЛИАРДА) за пушки и самолети. А пенсионерите ще хапнат по един кренвирш с 2% месо в него. Забравени напълно. Според социолозите това е най-харесваният министър на Борисов. Ами заслужаваме си го. Не мислите ли? \r\n \n\t\t\t\t\t\t", "date": "2018.05.31", "title": "Бареков: Предаде и мен и пенсионерите, а сега ще харчи 3 МИЛИАРДА за пушки и самолети! Това е хитрецът Каракачанов!"}
{"url": "http://www.bnews.bg/article/242857-svetoven_den_bez_tyutyunev_dim_ne_pushete_pone_dnes", "text": "\n По случай Световния ден без тютюнопушене, отбелязван от 1988 г. на 31 май по инициатива на Световната здравна организация (СЗО), агенция Франс прес предлага някои факти и данни: \r\n\r\n Колко са пушачите по света? \r\n\r\n По данни на СЗО от 7,5 милиарда души, населяващи планетата, пушачите са около 1 милиард. \r\n\r\n Всяка година пушачите употребяват около 5,7 трилиона цигари и изхвърлят близо един милион тона угарки, според The Tobacco Atlas - инициатива срещу тютюнопушенето на Американското дружество за борба с рака. \r\n\r\n Филтрите от целулозен ацетат - материя, която не се разгражда, са най-разпространените отпадъчни продукти по плажовете на планетата, според сп. \"International Journal of Environmental Research and Public Health\". \r\n\r\n Глобалната площ, върху която се отглежда тютюн, е 4,3 милиона хектара и се равнява приблизително на тази на Швейцария. Водещият тютюнопроизводител в света е Китай. \r\n\r\n Къде хората пушат най-много? \r\n\r\n Китай е на първо място и по брой на пушачите. Според доклад на СЗО от 2017 г. в страната с население 1,3 милиарда души пушачите са 315 милиона. Изпушените цигари в Китай съставляват над една трета от глобалното потребление. \r\n\r\n Най-висока пропорция на пушачите - 76 процента от мъжете над 15-годишна възраст, е отчетена в Индонезия. \r\n\r\n Около 80 процента от пушачите по света живеят в страни с ниски и средни доходи. \r\n\r\n Колко са смъртните случаи? \r\n\r\n Тюнюнопушенето е водещата причина за смъртност, която може да се избегне - на всеки шест секунди по света умира човек в резултат на вредния порок. \r\n\r\n Всяка година активното или пасивното тютюнопушене отнемат живота на около 7 милиона души. Водещите заболявания, свързани с вредния навик, са рак - в частност на белия дроб, белодробни болести, инфаркт, инсулт. \r\n\r\n През 20-и век тютюнопушенето е взело 100 милиона човешки жертви - повече, отколкото са загиналите през Първата световна война (18 милиона души) и Втората световна война (между 60 милиона и 80 милиона души). Ако сегашната тенденция се запази, жертвите на тютюнопушенето през 21-и век могат да достигнат близо един милиард. \r\n\r\n Каква е цената за здравето? \r\n\r\n Тютюнопушенето струва скъпо - вредният навик поглъща около шест процента от глобалните разходи за здравеопазване и около 2 процента от глобалния вътрешен продукт, според данните от първото по рода си проучване, публикувано през януари 2017 г. в сп. \"Tobacco Control\". \r\n\r\n Намалява ли тютюнопушенето? \r\n\r\n През 2015 г. броят на хората по света, които пушат всекидневно, е бил 933 милиона души (768 милиона мъже и 165 милиона жени), според изследване, публикувано в сп. \"Лансет\". Проучването отчита намаляване на процента на пушачите по света след 90-те години на миналия век. \r\n\r\n Кампаниите срещу тютюнопушенето и употребата на електронни цигари са довели до намаляване на броя на пушачите в редица страни, сред които Великобритания, Австралия, Бразилия, Франция. \r\n\r\n За сметка на това потреблението на тютюн продължава да се увеличава в страните с ниски и средни доходи, в частност в региона южно от Сахара. \r\n \n\t\t\t\t\t\t", "date": "2018.05.31", "title": "Световен ден без тютюнев дим! Не пушете… поне днес! "}
{"url": "http://www.bnews.bg/article/242873-loshoto_se_sluchi_po_visoki_tseni_na_tok_parno_i_topla_voda", "text": "\n Токът и топлоенергията ще поскъпнат от 1 юли. Цената на електроенергията за бита ще скочи с 1,89%, стана ясно след проведено обществено обсъждане в Комисията за енергийно и водно регулиране. \r\n\r\n Повишаването на крайната цена е в пъти по-ниска от поисканата от трите електроразпределителни дружества. За абонатите на ЧЕЗ увеличението ще е с 1,7%, за тези на ЕВН – 1,8%, а за клиентите на \"Енерго Про\" с 2,6%. \r\n\r\n \"ЧЕЗ Електро България\" направи предложение за увеличаване на нощната тарифа с 51% за киловатчас и на дневната - с 5%. От ЕВН поискаха увеличение на дневната тарифа с 6.19%, а на нощната с 21.6%. \r\n\r\n \"Енерго–про” поска 1.69% за дневната тарифа и 2.95% за нощната. Според внесените искания на топлофикациите в Комисията за енергийно и водно регулиране най-голямо поскъпване е поискала бургаската топлофикация – 9,06%, Топлофикация Плевен – 6,12%, Топлофикация Перник иска – 4,16%, а тези в Русе и Сливен – над 3% За София предлаганото поскъпване е с около 1,5%. \r\n\r\n За Пловдив дори може да поевтинее топлоенергията. В момента цената на топлинната енергия в столицата е 79 лева за мегаватчас, а в Пловдив – 82 лева. В тези сметки обаче не е отразено исканото от „Булгаргаз” увеличение на цената на газа с 16 на сто. \r\n\r\n Ако цената на газа поскъпне с над 5 процента, от юли със сигурност ще поскъпне както цената на тока, така и на парното и топлата вода. Окончателните цени ще станат ясни в края на юни. \r\n \n\t\t\t\t\t\t", "date": "2018.05.31", "title": "Лошото се случи: ПО-ВИСОКИ цени на ток, парно и топла вода! "}
{"url": "http://www.bnews.bg/article/242861-barekov_vaptsarov_kakto_go_zasluzhava_video", "text": "\n Евродепутатът Николай Бареков посочи удачният пример за това – кога може и кой може да пее за Вапцаров. \r\n\r\n След бруталната гавра на непознатата фолк певица Антонина, е достойно за се говори за Вапцаров, но в друго време и друг повод. \r\n\r\n Вижте публикацията на Бареков във Фейсбук: \r\n\r\n Вапцаров, както го заслужава. От прекрасната Паша Христова. Само тя има право да пее техните песни, защото е завинаги една от тях. Нашите гениални момчета, загинали за България на по 20-30 години, не заслужават да се бъзикат кур-вите с тях? Няма нищо по- върховно -героично за Родината от младежа, който я възпява и умира в младостта си за нея....Левски, Ботев, Яворов, Гео Милев, Вапцаров, Пеньо Пенев.... \r\n\r\n \r\n\r\n   \r\n \n\t\t\t\t\t\t", "date": "2018.05.31", "title": "Бареков: Вапцаров, както го заслужава (ВИДЕО)"}
{"url": "http://www.bnews.bg/article/242808-groznata_beti_rodi_momchentse", "text": "\n Актрисата Америка Ферера, станала известна с ролята си в сериала \"Грозната Бети\", стана майка за първи път. Ферера дари със син съпруга си - актьорът Райън Пиърс Уилямс. Момченцето ще носи името Себастиан Пиърс Уилямс.  Новината за бременността си актрисата съобщи през януари. Тя и Уилямс сключиха брак на 27 юни 2011 г. \r\n \n\t\t\t\t\t\t", "date": "2018.05.31", "title": "Грозната Бети роди момченце "}
{"url": "http://www.bnews.bg/article/242856-boyko_borisov_priklyuchi_vizitata_si_v_rusiya_prezhdevremenno", "text": "\n Посещението на премиера Бойко Борисов в Русия, което трябваше да продължи и днес, вече приключи. \r\n\r\n След срещата си с президента Владимир Путин, колегата си Дмитрий Медведев и българската общност в Моска българският министър-председател е решил да намали визитата си, обявена първоначално за 30 и 31 май, и се прибра още снощи. \r\n\r\n От срещата с Путин вчера стана ясно, че България може да бъде включена в газовия проект „Турски поток”, пише БТВ. Турция също била съгласна за това. \r\n\r\n Малко по-късно обаче говорителят на руския президент Дмитрий Песков обяви, че темата е обсъждана, но нищо конкретно не е договорено. \r\n \n\t\t\t\t\t\t", "date": "2018.05.31", "title": "Бойко Борисов приключи визитата си в Русия… преждевременно! "}
{"url": "http://www.bnews.bg/article/242859-advokatat_na_gerbera_lazar_vlaykov_nakazanieto_mu_e_prekaleno_tezhko_molya", "text": "\n „Наложеното наказание е прекалено тежко. Имаме право да обжалваме и присъдата да не бъде изтърпяна ефективно”. Това заяви адвокатката на Лазар Влайков Елвира Панкова пред Нова телевизия. \r\n\r\n Бившият председател на Общинския съвет в град Септември от ГЕРБ беше осъден на 3 години и 4 месеца затвор след убийството на ресторантьор във Виноградец. \r\n\r\n Наско Тонкев беше застрелян, като според първоначалната версия фаталният изстрел е произведен от 6-годишно дете. \r\n\r\n Впоследствие по случая беше задържан Лазар Влайков, който е собственик на оръжието. Съдът в Пазарджик го призна за виновен за това, че не е предприел необходимите мерки за безопасност при боравенето с оръжие, както и за това, че е предоставил пистолета си на други лица, което е довело до смъртта на Тонкев. \r\n\r\n Сега адвокатката на Тонкев заяви, че ще обжалват присъдата с аргумента-несправедливост на размера на наложеното наказание. \r\n\r\n „Това наказание е прекалено тежко”, заяви адвокатката. \r\n\r\n Близките на Тонкев също ще обжалват присъдата, тъй като я смятат за прекалено лека. \r\n \n\t\t\t\t\t\t", "date": "2018.05.31", "title": "Адвокатът на гербера Лазар Влайков: Наказанието му е прекалено ТЕЖКО! Моля!?"}
{"url": "http://www.bnews.bg/article/242852-slanchevo_vreme_v_posledniya_den_na_may", "text": "\n Днешният ден ще е предимно слънчев, след обяд - с разкъсана висока облачност. Максималните температури ще надхвърлят 30 градуса - на места (в областите Видин и Велико Търново) тя ще достигне 32 по Целзий, показва прогнозата на НИМХ-БАН. В София термометрите ще сочат 27 градуса на сянка в най-топлите часове. \r\n\r\n Ще духа слаб, в Източна България - до умерен вятър от север-североизток. \r\n\r\n Над планините ще е предимно слънчево, с разкъсана висока облачност. Ще духа умерен до силен вятър от север-североизток. Максималната температура на височина 1200 метра ще е около 20°, на 2000 метра – около 12°. \r\n\r\n По Черноморието ще е предимно слънчево, с разкъсана висока облачност. Ще духа до умерен вятър от север-североизток. Максималните температури ще са 23°-25°. Температурата на морската вода е 20-22°. Вълнението на морето ще е 2 - 3 бала. \r\n\r\n Денят ще продължи 15 часа и пет минути. Слънцето ще изгрее в 5:52 ч. и ще залезе в 20:57 часа. \r\n \n\t\t\t\t\t\t", "date": "2018.05.31", "title": "Слънчево време в последния ден на май! "}
{"url": "http://www.bnews.bg/article/242855-zapor_za_40_miliona_leva_v_smetkite_na_bdzh_pak_li_danakoplattsite_shte_plashtame_zatavaneto", "text": "\n Новината за блокираните милиони левове по сметки на \"БДЖ-Пътнически превози\" бе потвърдена официално. А сумата е шокираща - 40 милиона лева. \r\n\r\n \"Направен е запор на дъщерното дружество на холдинг БДЖ - БДЖ - \"Пътнически превози\" за 40 милиона лева, съобщи в сутрешния блок на БНТ \"Денят започва\" Велик Занчев, заместник-министър на транспорта, информационните технологии и съобщенията. \r\n\r\n Блокирането на сметките се е случило в края на миналата седмица, а заплахата от финансов колапс на жп превозвача е съвсем реална. \r\n\r\n \"Търси се решение, за да може да не се стигне до спиране на оперативната дейност на дружествата в Холдинг БДЖ\", коментира ситуацията Занчев, пише OFFNews. \r\n\r\n Той уточни, че решението се чака от финансовото министерство, което вероятно означава, че жп превозвачът за пореден път ще бъде измъкван от блатото за сметка на българските данъкоплатци. \r\n\r\n Към момента остатъкът от просрочения дълг по втория облигационен заем е в размер на 103 милиона лева. \r\n\r\n \"За съжаление ние водим интензивни разговори с кредиторите, но сега те втвърдиха позицията и затова сме изправени пред този казус\", обясни още Занчев. \r\n\r\n \"Направен е запор на дъщерното дружество на холдинг БДЖ - БДЖ - \"Пътнически превози\" за 40 милиона лева, съобщи в сутрешния блок на БНТ \"Денят започва\" Велик Занчев, заместник-министър на транспорта, информационните технологии и съобщенията. \r\n\r\n Блокирането на сметките се е случило в края на миналата седмица, а заплахата от финансов колапс на жп превозвача е съвсем реална. \r\n\r\n \"Търси се решение, за да може да не се стигне до спиране на оперативната дейност на дружествата в Холдинг БДЖ\", коментира ситуацията Занчев. \r\n\r\n Той уточни, че решението се чака от финансовото министерство, което вероятно означава, че жп превозвачът за пореден път ще бъде измъкван от блатото за сметка на българските данъкоплатци. \r\n\r\n Към момента остатъкът от просрочения дълг по втория облигационен заем е в размер на 103 милиона лева. \r\n\r\n \"За съжаление ние водим интензивни разговори с кредиторите, но сега те втвърдиха позицията и затова сме изправени пред този казус\", обясни още Занчев. \r\n \n\t\t\t\t\t\t", "date": "2018.05.31", "title": "ЗАПОР за 40 милиона лева в сметките на БДЖ! Пак ли данъкоплатците ще плащаме затъването?! "}
{"url": "http://www.bnews.bg/article/242862-izpratiha_fedi_bashur_s_masonski_ritual_snimki", "text": "\n Близо 100 човека и два ритуала изпратиха Феди Башур в последния му път в частния православен гробищен парк \"Св. Архангел Михаил\" в Бояна, видяха единствено папараците на \"България Днес\". \r\n\r\n Гражданският, масонският и ислямският ритуал е отслужен от духовници и продължил повече от час и половина. Малко след това попфолк певицата Емилия и мъжът до нея – Башур, одобрили гроба, на който се положи тялото на младия Феди. \r\n\r\n Той си отиде от този свят преди дни след зверска катастрофа. В нея едва не загинаха певицата и годеникът й - Жорж Башур. На 26 април младежът е навършил 19 години, а още на следващия ден - 27 април, е взел шофьорската си книжка. Именно той карал колата, с която катастрофирало семейството. Снимките вижте \r\n \n\t\t\t\t\t\t", "date": "2018.05.31", "title": "Изпратиха Феди Башур с масонски ритуал (СНИМКИ)"}
{"url": "http://www.bnews.bg/article/242884-g_zho_ninova_koga_byahte_iskrena_dnes_ili_na_30_septemvri_2016_godina", "text": "\n След като днес БСП пристана на WC министъра в парламента, Би Нюз реши да припомни изказване на лидера на БСП от 30 септември 2016 г., по въпроса, който днес защитиха БСП като застанаха на страната на WC министъра Валери Симеонов. \r\n\r\n Ето какво заявява Корнелия Нинова тогава: \"Сега ще Ви представя още един случай, но този път не на реформаторски министри, а на министри на ГЕРБ. При това просто няма квалификация за това, което ще Ви кажа. Защото това е дъното! Не Ви стигат големите далавери и кражби, та опряхте да крадете от храната на децата! Става въпрос за програмите „Училищен плод“ и „Училищно мляко“. И това не са компромати, господин Борисов, където и да сте, който се презастраховахте срещу компроматна война от опозицията. Това са факти и документи. Те са следните, колеги.   \r\nВ едната си ръка държа Държавна комисия за стокови борси и тържища – цени, официални и средни за България на пазарите. (Показва материали.) \r\nВ другата си ръка – фактури на фирми, които доставят плодове, зеленчуци и мляко на децата в училище. (Показва други документи.) \r\nКаква е разликата? Ябълки на пазарите – 0,98 лв., в училище – 4,54 лв.; круши на пазарите – 3,80 лв., а в училище – 6,46 лв.; киви на пазара – 2,00 лв., а в училище 7,01 лв.; портокали на пазара – 1,10 лв., в училище – 4,26 лв.; моркови на пазара – 1,00 лв., в училище – 6,44 лв.; кашкавал на пазара – 10,00 лв., в училище – 16,00 лв.; сирене на пазара – 5,30 лв., в училище – 12,00 лв. Да не продължавам нататък. Само ще помоля колегите да раздадат всички документи, факти, фактури – такива, каквито са, на журналистите, за да се запознаят отблизо с тях.  \r\n\r\n Имаме въпроси… \r\n\r\n Кой позволява това нещо? Министърът на земеделието госпожа Танева трябва да упражнява контрол. Кой разреши на тези фирми на тези цени да доставят на децата?! \r\n\r\n Кой си позволява дотам да ударите дъното – да крадете от закуската на децата?! Не Ви стига всичко друго, с което съсипахте държавата, ами опряхте до детската храна! \r\n\r\n Завършвам с това, че все пак предстоят избори. (Реплика на народния представител Пламен Манушев.) \r\n\r\n Предлагаме – колко сте тук? 3, 4, 5 души от ГЕРБ – да си смените логото на кампанията: вместо „Работим за гражданите“, да сложите: „Крадем от гражданите и работим за себе си“. (Ръкопляскания от БСЛ ЛБ.)\" \r\n\r\n Ако някой от БСП има съмнение в казаното от Корнелия Нинова ние публикуваме и линк към стенограмата, която се явява и официален документ. \r\n\r\n \r\n \n\t\t\t\t\t\t", "date": "2018.05.31", "title": "Г-жо Нинова, кога бяхте искрена - днес или на 30 септември 2016 година?"}
{"url": "http://www.bnews.bg/article/242853-sled_kato_ne_uspya_da_se_spravi_s_angelkova_valeri_simeonov_skochi_na_porozhanov", "text": "\n Скандалджийските изцепки на вицепремиера Симеонов носят все по-сериозни загуби за България! Обидите, които самозабравилия се патриотар на руския патриарх Кирил вече ни носят с около 30% по-малко руски туристи, което представлява милиони левове загуба за икономиката ни. Борисов също усети последствията от идиотското поведение на вицепремиера си в разговорите с президента на Руската федерация Владимир Путин. Симеонов не иска, а явно и не желае да спре с просташкото си поведение, което вероятно често е свързано с обслужването на чужди интереси най- вече турски. \r\n\r\n Да, Турция е големия печеливш от изцепките на Симеонов, които датират още от времето преди да стане вицепремиер. Турция спечели от спиране на изграждането на Южен поток, Турция спечели от обидите му към руския патриарх- миряните отиват да почиват в Турция, а не на Българското Черноморие. \r\n\r\n Сега Симеонов напада Порожанов защото земеделския министър иска да даде възможност на българските земеделски производители да реализират по-лесно продукцията си от качествени храни в българските училища и детски градини. Симеонов обаче не е съгласен и защитава търговците, които ни внасят турски домати и краставици. \r\n\r\n Доживяхме да чуем български министър да бъде обвиняван, че лобира за български производители, при това обвинителя е български \"патриот- вицепремиер\"! Както се казва каквито ни патриотите, такива са ни и управляващите. В заключение можем само да кажем, колкото по-дълго Валери Симеонов е вицепремиер, толкова по- високи сметки ще плащаме заради него! \r\n \n\t\t\t\t\t\t", "date": "2018.05.31", "title": "След като не успя да се справи с Ангелкова, Валери Симеонов скочи на Порожанов!"}
{"url": "http://www.bnews.bg/article/242802-dariya_simeonova_chaka_parvoto_si_dete", "text": "\n Звездата от нашумелия сериал „Откраднат живот“ Дария Симеонова сподели, че е бременна с първото си дете. Чаровната актриса направи трогателното признание по време на финала на сезона на успешния медицински сериал. Събитието се състоя в Дома на киното в София на 28 май.  „Имам една важна житейска задача за известно време“, съобщи Дария. От думите ѝ стана ясно, че задачата е радостна, защото е бременна и с нетърпение очаква появата на своето дете. \r\nНеотдавна актрисата от Театър „София“ сподели в телевизионно предаване, че вече е сгодена дама, а романтичното предложение е получила на плажа в Нова Зеландия. Приятелят ѝ Антон ѝ отправил предложението за брак по време на тяхна разходка по плажа в Нова Зеландия. Двойката била на пътешествие в далечната държава преди няколко месеца. \r\n  \r\n \n\t\t\t\t\t\t", "date": "2018.05.31", "title": "Дария Симеонова чака първото си дете"}
{"url": "http://www.bnews.bg/article/242860-zakonat_peevski_stigna_do_konstitutsionniya_sad", "text": "\n Върховният касационен съд (ВКС) поиска обявяването за противоконституционно на обратното действие на т.нар. Закон „Пеевски“ за КТБ. \r\n\r\n Нормативният акт в крайна сметка стигна до конституционните съдии, въпреки че нито президентът Румен Радев, нито опозиционната БСП се решиха да атакуват нормативния акт, който според изявени юристи като например бившия премиер проф. Огнян Герджиков е отчетливо противоконституционен. \r\n\r\n Върховните съдии на практика атакуват самия смисъл на приетите от депутатите промени в Закона за банковата несъстоятелност, защото обратното действие позволява обезсилване на хиляди цесии и прихващания, направени по време на квестурата на КТБ. Много от въпросните прихващания и цесии предизвикаха основателни съмнения за незаконосъобразност, а преди няколко седмици бившите квестори на КТБ Станислав Лютов и Елена Костадинчева бяха обвинени от прокуратурата за манипулации в депозити. \r\n\r\n Законът \"Пеевски\" цели улесняване на синдиците при водените от тях стотици дела за обезсилване на прихващанията и цесиите, чрез които банката загуби стотици милиони левове. Според критиците на нормативния акт обаче неговото прокарване е силно закъсняло – с около три години, и към днешна дата би предизвикало сериозен хаос в стопанския оборот. Дясна извънпарламентарна опозиция твърди също, че има и скрити цели на гласуването на подобен закон чак през 2018 г., свързан с конкретни икономически интереси по определени дела. \r\n\r\n В парламента законът бе подкрепен с гласовете на ГЕРБ, ДПС и \"Обединени патриоти\". Преди гласуването един от авторите на закона Йордан Цонев (съвносител с Пеевски) направи специално изявление, че заведените съдебни дела за старите прихващания са с общ интерес от 1.17 млрд. лв. Стойността на заличените обезпечения, които със закона могат да се реактивират, е 233 млн. лв. Общият ефект от приемането на закона според Цонев е около 1.4 млрд. лв., които синдиците щели да съберат. \r\n\r\n ВКС смята, че обратното действие на закона нарушава основно изискване на правовата държава, а именно \"законодателството да отговаря на принципа на стабилност и придвидмост\", пише Медиапул. Създават се два успоредни правни режима - единият улеснява синдиците на КТБ, които водят делата за прихващията, а другите са ответниците, които са участвали в сделките за прихващане на кредитите, смятат върховните съдии. \r\n\r\n \"С това се създава неравноправно третиране на гражданските и стопанските субекти, участващи в производството по банкова несъстоятелност\", се казва в позицията на Търговската колегия на ВКС. \r\n\r\n Върховните съдии описва абсурдната ситуация, до която би довело обезсилването на прихващанията. Прихващането ще се счита за невалидно за кредиторите на КТБ и нейните синдици. Така синдиците ще получат възможност да си поиска веднага парите. В същото време вземането на кредитора към банката, което е било прихванато, не би било възобновено. Нещо повече, то ще се счита за погасено поради изтичането на сроковете по същия закон. \r\n\r\n \"Кредиторът на банката със заявено за прихващане и вече прихванато и погасено вземане, би се превърнал в неин длъжник, без да има възможност да реализира своето вземане в това или което и да е друго производство\" сочат върховните съдиите. \r\n\r\n ВКС допълва, че така законът преурежда вече приключени отношения между страните, което многократно е посочвано за противоконституционно в други решения на Конституционния съд. Съдът напомня, че защитата на правната сигурност и равенството на правата на страните е принцип не само в българската конституция, но и основен принцип на практиката на Съда на ЕС. \r\n\r\n Президентът Румен Радев наложи вето на Закона \"Пеевски\", което бе бързо отхвърлено от мнозинството в парламента. Неговите аргументи за обратното действие на закона бяха сходни с тези на ВКС. След отхвърляне на вето президентът реши да не атакува спорното законодателство пред Конституционния съд. \r\n \n\t\t\t\t\t\t", "date": "2018.05.31", "title": "Законът „Пеевски“ стигна до Конституционния съд"}
