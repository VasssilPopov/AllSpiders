{"url": "http://www.bnews.bg/article/262087-barekov_pokaza_oshte_raztarsvashti_kadri_ot_vakantsiyata_na_kmeta_na_plovdiv_ivan_totev_snimki", "text": "\n Поради огромния интерес ето още снимки от ваканцията по никое време на Иван Тотев, кмет на Пловдив. Има и от ресторанта по време на конгреса на ГЕРБ. Този пред колата ми казаха, че е Спартак Николов, шеф на ВиК Пловдив. Тн Спартак като верно куче му носи торбите към лъскавия джип, който Тотев кара, но ще отрече да притежава. Следващият път като наводни Пловдив и заприличаме на една ориенталска Венеция с коли като гондоли отново да знаете къде да търсите Тотев - край Халкидики на плажа. А и Бойко да знае къде да прати нсо и ДАНС да го намерят, когато пак бе му вдигне цяла седмица телефона, а градът е два метра под вода и Марица стига до балконите и баните на хората. \r\n\r\n \r\n\r\n   \r\n \n\t\t\t\t\t\t", "date": "2019.07.09", "title": "Бареков показа още разтърсващи кадри от ваканцията на кмета на Пловдив Иван Тотев (СНИМКИ)"}
{"url": "http://www.bnews.bg/article/262082-ostaviha_2_godishno_dete_na_vitosha_namereno_e_s_rani_pochti_kolabiralo", "text": "\n 2-годишно дете е било оставено без надзор на Витоша във време, в което за него е трябвало да се грижат служители на частна занималня, които извели възпитаниците на разходка. Момиченцето е намерено на люлка почти колабирало, с рани от тежко слънчево изгаряне. По разказ на свидетели то е стояло там около 2 часа. \r\n\r\n Служителка на занималнята обяснила, че детето било инатливо и затова останало само под силното слънце, съобщи Нова телевизия. \r\n\r\n Случаят предизвика вълна от възмущение в социалните мрежи. Сезирана е и Държавната агенция за закрила на детето. \r\n\r\n „Бях на Витоша със семейството ми. Когато си тръгнахме, ни посрещна жена, която носеше малко момиченце. Детето беше червено. Попита ни дали ние сме родителите му. По нейно описание то е беше стояло на слънце повече от час. Намерила момиченцето заспало на люлка. Тогава се появи една жена, която каза, че детето е с нея. Първо решихме, че е му е роднина. Оказа се, че това е учителката от занималнята, която е трябвало да се грижи за децата“, разказа свидетелката Десислава Христова. \r\n\r\n По думите на говорителя на ДАЗД Станислав Пандин предстои сериозна проверка на занималнята. \r\n\r\n „На сайта пише, че това е частна детска градина. В интернет може да я намерим и като частно студио „Пипи“. Живеещите в района казват, че от 3 години тя не функционира. Всичко е много съмнително. Уведомихме Министерството на образованието и науката. От там разбрахме, че в регистрите им няма такава детска градина“, поясни той. \r\n\r\n В момента се търсят и родителите на детето. \r\n \n\t\t\t\t\t\t", "date": "2019.07.09", "title": "Оставиха 2-годишно дете на Витоша. Намерено е с рани почти колабирало"}
{"url": "http://www.bnews.bg/article/262091-kakvi_gi_varshi_bozhinov_sled_razdyalata_s_bilyana_pokaza_se_s_video", "text": "\n Валери Божинов не страда особено след раздялата с Биляна Дол. Нападателят, койтo води подготовка с Ботев (Враца), реши да се позабавлява с голямата си дружка Иван Бандаловски.  \r\n\r\n Божинов публикува кадри в \"Инстаграм\", показвайки се като... бръснар.  \r\nВалери демонстрира умения с машинката в ръка, а защитникът на Берое се похвали с личния си бръснар, споделяйки кадрите в своя профил. \r\n\r\n Вчера вече бившата на Божинов - Биляна Дол, излезе с официално съобщение, с което обясни за края на връзката им.  \r\n\r\n \r\n\r\n   \r\n \n\t\t\t\t\t\t", "date": "2019.07.09", "title": "Какви ги върши Божинов след раздялата с Биляна? Показа се с...  (ВИДЕО)\r\n"}
{"url": "http://www.bnews.bg/article/262081-desi_tsoneva_razkri_kak_shte_krasti_dashterya_si", "text": "\n Деси Цонева разкри как ще  кръсти дъщеря си. Тя е избрала името Димана. Това обаче ще бъде второто име на наследничката й, а първото тя все пак пази в тайна. В телевизионно интервю репортерката в „На кафе” призна, че се е оженила с рокля на заем. Взела бялата дреха от Глория Петкова, която също се ожени бременна август миналата година. \r\n\r\n В мрежата коментират, че най-вероятно Деси ще кръсти дъщеря си на покойния си баща Димитър Цонев, като ще избере някое модерно име с буквичката Д. \r\n \n\t\t\t\t\t\t", "date": "2019.07.09", "title": "Деси Цонева разкри как ще кръсти дъщеря си"}
{"url": "http://www.bnews.bg/article/262074-seriozno_shte_poskapnat_shofyorskite_kursove_ot_septemvri", "text": "\n Серизно поскъпване на шофьорските курсове се очаква от месец септември. Поскъпването се случва , след като от министерството на образованието решиха да увеличат часовете за кормуване от 31 на 45 за бъдещите водачи. За да влязат в сила тези промени е нужен само подписа на образователния министър, след като бъдат приети от работната група. \r\n \n\t\t\t\t\t\t", "date": "2019.07.09", "title": "Сериозно ще поскъпнат шофьорските курсове от септември!"}
{"url": "http://www.bnews.bg/article/262075-barekov_s_ekskluziven_komentar_za_krazhbite_na_vlastta_v_plovdiv", "text": "\n \r\nНиколай Бареков, който първи предрече съдбата на пловдивския кмет Иван Тотев изригна за пореден път в социалнта мрежа. Ето какво споедели той \"Пловдивчани може и да забравят Иванчо Тотев, но дълги години няма да забравят крадливите схеми на ГЕРБ -Пловдив, хотел Империал на Мамин Ваньо и мама Роза, който се извиси като Тръмп Тауър над тепетата, разграбването на Кв. Каменица, наводненията в целия град, който стана приток на река Марица, Наглите грабежи от ремонти на ремонтите, кръгово колкото чинийка за 1 милка и разбира се - 2,5 милиона за нелепата Кула от ЕСК! Фамилията Тотеви отдавна надминаха фамилиите на Ветко и Гергов като първи по богатство във Филибето... Така, че ГЕРБ да не хранят излишни илюзии във Филибето. и да не се опитват да излязат чисти като с апартамента и асансьора на цв цв. Няма да стане. Не и тук. А господин Цацаров да не забравя, че и той като нас е пловдивчанин.\" \r\n \n\t\t\t\t\t\t", "date": "2019.07.09", "title": "Бареков с ексклузивен коментар за кражбите на властта в Пловдив! "}
{"url": "http://www.bnews.bg/article/262076-kevork_kevorkyan_da_machkash_ushite_na_naroda", "text": "\n \r\nЗавърших предишната дописка с тъжната констатация, че ще си останем завинаги самотните будали на Балканите. \r\nСлед като сами се навряхме в шашмите на Заев, сега пък се дърляме със сърбите. \r\nТой и Бойко си е един самотник - преди години казваше, че няма приятели. \r\nИ беше прав, като се има предвид, какви хора го заобикаляха, напълно разбираемо беше човек да стои на един пушечен изстрел разстояние от тях. \r\nНаскоро пък каза, че няма семейство, понеже натири Цветанов, а той му бил семейството. Направо мре да побърква хората с подобни главоблъсканици. А сам курдиса горкия Цв. на виенското колело - и ще го остави там, докато онзи забрави кой е. \r\nПарадоксалните обрати, по които си пада, вече ги сервира на високи обороти, сякаш иска да остави без дъх публиката. Всичко това обаче е правено съвсем съзнателно, издава желанието му да се дистанцира, самоотстрани от всички – да бъде непрекъснато сред тях, но да се усеща сам. \r\nСякаш се е превърнал в тежест на самия себе си. \r\nИма на разположение цяла бригада от предани блюдолизци, но все повече се превръща в загадка за тях. Отдавна лепне от шербета, с който щедро го обливат те. \r\nНапоследък шербетчиите измайсториха един нов номер, за да се харесат на чорбаджията си: използват всеки повод откровено да ругаят Народа или пък пришиват към част от него откровени преувеличения, примерно: „Българинът днес се позамогна, стабилизира се, гради планове за бъдещето“. Тия дни повишиха пенсиите с цели 5,7% - как да не литнеш тутакси към Бъдещето. \r\nМинималната пенсия става 219 лева – дори нашата гордост, прочутата крава Пенка, ще се намуси гнусливо от толкова щедрост. \r\nСредната пък пенсия става 386 лева – и така тия щастливци вече ще надхвърлят с няколко лева границата на бедността. Някой ден и те ще летят към Бъдещето, в евтини ковчези. \r\nШербетчиите или са си родени тъпаци, или се правят на такива. Отвратителен е стремежът им да разделят Народа - да противопоставят „замогналите се“ на останалите, на истинските клетници. \r\nБългария се влачи към Бъдещето си с окови на нозете, ако съдим от някои факти само от последните дни: \r\n- според Евростат, у нас за пенсионерите се отделят 8,4% от брутния вътрешен продукт – докато средно за ЕС този процент е 12,6; \r\n- половината българи изобщо няма да почиват това лято; упорито продължават да ни пробутват двойния стандарт при цели 30% от храните; а пък сиренето в Германия било по-евтино от нашето - еха; \r\n- властите продължават мълчаливо да подкрепят дъмпинга при вноса на гръцка и турска селскостопанска продукция… Обаче „хараламбенето“ /по Радичков/ продължава и не му се вижда края. \r\nЗадава се и диво племе. \r\nДиво – и вероятно безпаметно. \r\nЕто някои факти, според социологическо проучване, поръчано от Министерството на спорта и младежта /цитирам по вестник „24 часа“/: \r\n- 46% от българите на възраст между 15 и 29 години не четат книги – това са около 480 хиляди души. \r\n- 62% не се интересуват от каквото и да било изкуство, \r\n- 72% не посещават галерии и музеи. \r\n- На 30% не им стигат парите за нови дрехи и обувки, \r\n- 25% не могат да се хранят пълноценно, \r\n- 66% живеят заедно с родителите си, \r\n- 64% изобщо нямат документ за квалификация. \r\nЛетим вдъхновено към бъдещето. От една от най-любознателните нации в света сме се свлекли до дъното на ЕС по брой четящи млади хора. \r\nГотово – те/младите са подходящи за всякакви игри и злоупотреби с Истината. \r\nМожете дори да ги включите в авторския колектив на следващият учебник по история за 10 клас. \r\nГотови са и за безпаметно хараламбене по адрес на всичко/всеки. \r\nПреди няколко дни по Би Ти Ви видяхме нещо уникално: ученик, който беснее, след като се е добрал до заветната тройка. Подскача от радост – и веднага след това прибягва към насилие над учителя си. \r\nТова беше лицето на Бъдещето: несмислено и зло. \r\nБойко купи с лекота шербетчиите си и ги превърна от брутални негови критици в също толкова брутални клакьори, унижи ги до крайна степен. Може би е съзнавал, че тия типове нямат никаква тежест в очите на Народа, но ги остави да си бръщолевят. \r\nДали не се надява собственият му разговор да се окаже по-продуктивен? \r\nНо как ще стане това, след като напоследък този разговор е доста неясен, често сърдит или ни предоставя главоблъсканици – например, внезапно казва, че американските самолети ще струват 2,2 милиарда, обаче ремонта в Русия на сегашните ни изтребители ще излиза 50 милиона годишно. Какво подмята – трудно е веднага да се проумее. \r\nМежду другото, президентът Радев, с участието си в „Панорама“, направи за смях цивилните гарги, лъснаха шмекериите им за сделката с Ф-16/70. \r\nНавремето писах, как Бойко е мачкал ушите на Живков. \r\nТова е особена форма на близост, доста над обичайната мярка. \r\nДали не си мисли, че вече му се полага да мачка и ушите на Народа? \r\nНа Бойко му е нужен някакъв краен, дори авантюристичен жест. \r\nАко размишлява трезво над бъдещето си, време е да се сети за Народа – не за онзи, който се бил позамогнал, а за милионите клетници. \r\nНе му трябват нови самолети, те с нищо няма да му помогнат. \r\nНищо не ни заплашва, освен, че Народа ще продължава да се топи/смалява – над 2 милиона вече са навън, това е най-голямата „кражба“, извършена за сметка на един малък народ в новата европейска история. \r\nОткажи се от самолетите - и дай парите на пенсионерите. \r\nВреме е да забележиш онези, които изнемогват. \r\nИмаше време, когато Бойко казваше, че още 100 години няма да построим онова, което е построил Живков. След време обаче реши, че вече го е задминал. \r\nДали е така и в народните сметки - колкото и приповдигнати и дори фалшиви да са понякога те? \r\nДали, когато Бойко си тръгне от властта, някой ще жали за него, както за правешкия Узурпатор? \r\nЗадава ли си този въпрос и изобщо замисля ли се за изменчивостта на колективната памет, която може да доведе до отчаяние всеки. \r\nДали магистралите, които ще остави след себе си, ще са достатъчни, за да хвърли сянка над Времето като Живков? \r\nНеясният отговор на този въпрос вероятно го кара да снове неуморно из кулоарите на Европарламента, да търси външната сцена, тя е сега неговото утешение. \r\nОчевидно е обаче, че Европа до крайност вече е изпосталяла откъм лидери. \r\nНа нас може да ни изглежда нелепо Бойко да пазари Габриел за външен министър на ЕС, тя и сега не е на себе си – обаче и вероятният шеф на Еврокомисията, германският военен министър е от същия рафт на европейския политически супермаркет. Съюзът се е запътил към фиаското си. \r\n„Раздай“ самолетите на гладните гърла. \r\nПак ще те псуват, но така си е редно тук. \r\n*** \r\nУТОЧНЕНИЕ \r\nУважаеми приятели, ТОВА е моята страница – всички други страници, блогове и пр., които използват името ми или мои фотоси, нямат нищо общо с мен. \r\n\r\n \r\n\r\n   \r\n \n\t\t\t\t\t\t", "date": "2019.07.09", "title": "Кеворк Кеворкян: Да мачкаш ушите на народа"}
{"url": "http://www.bnews.bg/article/262078-skandal_vizhte_kolko_miliona_sa_pribrali_mediite_ot_darzhavnata_hazna_prez_poslednite_godini", "text": "\n Общо 58 277 214 лв. с ДДС е сумата, която са получили медиите у нас от европейските програми чрез пряко договаряне с изпълнителната власт за времето от влизането на България в Европейския съюз през 2007 г. до юни 2019 г., сочи справка на Министерския съвет. \r\n\r\n За първия програмен период 2007-2013 г. са били раздадени 49 853 887 лв. с ДДС, а за втория от 2014 г. до юни 2019 г. – 8 424 327 лв. с ДДС. Тези пари са били отпускани от изпълнителната власт за закупуване на програмно време в електронните медии за разясняване на оперативните програми на европейските фондове.  \r\n\r\n Периодът обхваща четири редовни правителства - на Сергей Станишев (2005-2009 г.), първото на Бойко Борисов (2009-2013 г.), на Пламен Орешарски (2013-2014 г.), последните два кабинета \"Борисов\" - (2014-2017 г.) и (2017 г. до момента). Както и три служебни кабинета - на Марин Райков (2013 г.), на Георги Близнашки (2014 г.) и на Огнян Герджиков (2017 г.), информира сайтът \"КлубЗ\".  \r\n\r\n Според официални данни в медиите, публикувани преди три години, пикът на държавното финансиране на телевизии и радиа е през 2013 г., когато близо 32 млн. лв. европейски средства са раздадени за реклама на еврофондовете. Оказва се, че общата сума е по-голяма.  \r\n\r\n През 2016 г. изпълнителната власт се опита да въведе нови правила за прозрачност и отчетност на харчовете за информационните кампании на европейските програми, които са заложени като изискване на Европейската комисия. През февруари 2016 г. парламентът одобри промени в Закона за обществените поръчки и даде възможност държавата и общините да възлагат без търг и конкурс обществени поръчки на електронните медии (радио и телевизия).  \r\n\r\n ЕП предлага собствениците на медии да не участват в обществени поръчки \r\nМалко след тази законодателна промяна вицепремиерът Томислав Дончев наложи мораториум върху договорите за купуване на ефирно време в телевизии и радиостанции заради протестите на част от печатните медии. Впоследствие правителството реши да не премахва прякото договаряне с медии, но наложи лимити - максималният праг на средствата за директно купуване на програмно време в телевизия и радио е до 30% от наличния на годишна база ресурс за информираност и публичност на съответната програма. \r\n\r\n Въведе се и спазване на съотношението на национални спрямо регионални електронни медии в рамките на тези 30%, като от парите 80% трябва да са за националните, а 20% - за регионалните. \r\n\r\n Дали са спазени тези изисквания обаче, е трудно да се каже. Справката, която е изготвена от Министерския съвет, показва, че през годините различни електронни медии са получавали стотици хиляди левове, а някои и милиони от европейските фондове. \r\n \n\t\t\t\t\t\t", "date": "2019.07.09", "title": "СКАНДАЛ! Вижте колко милиона са прибрали медиите от държавната хазна през последните години"}
{"url": "http://www.bnews.bg/article/262089-izvanredno_toni_storaro_e_priet_po_speshnost_v_bolnitsa", "text": "\n Тони Стораро е приет по спешност в болница снощи, пише LifeOnline.bg. За състоянието на големия поп фолк певец все още няма подробности. \r\n\r\n Според източници певецът е претъпял операция, а следващите му участия са отменени. \r\n\r\n Не е ясно как е в момента 44 годишният изпълнител и каква е точно причината за неотложната намеса на медиците. \r\n\r\n По това време големият му син Фики е бил на почивка в Гърция, но най-вероятно се е прибрал за да бъде до баща си. \r\n\r\n По информация в неделя Тони Стораро е бил специален гост в клуба на колегата си Константин, с когото купонясвали до ранни зори. \r\n\r\n По стечение на обстоятелствата двамата изпълниха новия си дует, който носи името \"Кома\". Видеото на \"Кома\" вече се радва на почти 3 млн. преглеждания. \r\n \n\t\t\t\t\t\t", "date": "2019.07.09", "title": "ИЗВЪНРЕДНО! Тони Стораро е приет по спешност в болница"}
{"url": "http://www.bnews.bg/article/262090-v_prav_tekst_shefat_na_nek_obyavi_che_svobodniyat_pazar_na_tok_e_ostaven_na_samotek", "text": "\n В момента така са организирани нещата, че свободният пазар е оставен за самотек и в един момент дори може да няма електроенергия за свободния пазар в България. Това каза по време на днешното заседание на Комисията по енергетика изпълнителният директор на Националната електрическа компания Петър Илиев, цитиран от Новини.бг \r\n\r\n За година и половина е изнесена 10,7 млн. мегаватчаса енергия. За нея са дадени около 860 млн. лева. Това обаче е субсидирана електроенергия. Ако половинaта от това количество беше останало за свободния пазар, нещата щяха да са различни. Единствените производители, които не са субсидирани, са НЕК, АЕЦ \"Козлодуй\", и \"Марица Изток\" 2, заяви Илиев. \r\n\r\n По думите му през последния месец е имало големи лъкатушения в търсенето на електроенергия на свободния пазар. \r\n\r\n Цените на свободния пазар се вдигат, защото миналата година се въведе една такса от 5% върху всички производители, която се пое изцяло от българския бизнес. Освен това, тази година се въвежда цена за достъп. Така че само от тези две неща с 20 лева се товари цената на тока за свободния пазар, посочи Петър Илиев. \r\n \n\t\t\t\t\t\t", "date": "2019.07.09", "title": "В ПРАВ ТЕКСТ: Шефът на НЕК обяви, че свободният пазар на ток е оставен на самотек"}
{"url": "http://www.bnews.bg/article/262073-skandal_karakachanov_nyama_dostap_do_informatsiya_ot_nato_i_e_sas_zabrana_da_vliza_v_sasht", "text": "\n Огромен скандал е на път да взриви държавата. Оказва се, че две години след назначаването му за министър на отбраната Красимир Каракачанов няма достъп до класифицираната информация на НАТО. Нещо повече Каракачанов е и със забрана за влизане в САЩ. Истината лъснала след подадения от журналистът Димитър Байрактаров сигнал, в който той пита как Каракачанов води преговорите за бойните самолети F-16. По закон военния министър е длъжен да предоставя информация на върховния главнокомандващ на въоръжените сили в лицето на президента! Интересно каква информация предоставя Каракачанов при положение, че няма достъп до нея. Интересното е, че при това положение премиера Борисов е длъжен незабавно да отстрани Каракачанов, но не го прави. Сигналът на журналиста Димитър Байрактаров, буквално е взривил спокойствието на министерски съвет, от където отказват да изготвят писмен отговор, за какъвто настоява журналиста. Още по-трагично е положението в парламента, където със сигнала са запознати всички парламентарни групи, както и със заплахата за националната ни сигурност, но мълчат. Най-интересно е, че Каракачанов е заявил, че не вярва на никой от подчинените си, но на практика именно подчинените му водят преговорите за бойните самолети, чиято цена набъбва с всеки изминал ден и става все по-висока. По всичко личи, че има сериозни подозрения и за злоупотреба с власт, тъй като Каракачанов принуждавал служителите, които имат достъп до информацията на НАТО да му я предоставят под формата на подробен разказ. Основната причина за отказът на допуск до информация е агентурното и доносническото минало, както връзката на Каракачанов с Държавна Сигурност.   \r\n \n\t\t\t\t\t\t", "date": "2019.07.09", "title": "Скандал! Каракачанов няма достъп до информация от НАТО и е със забрана да влиза в САЩ!"}
{"url": "http://www.bnews.bg/article/262080-karvav_ad_mazh_zakla_zhena_si_pred_detsata", "text": "\n Жестока трагедия се е разиграла тази нощ във врачанското село Гложене, пише агенция \"Булнюз\".  \r\n  \r\nМъж е заклал жена си и след това направил опит за самоубийство. Малко след полунощ поредна почерпка в циганската махала завършила с жесток скандал. 39-годишният Григор Георгиев грабнал кухненски нож и пред двете си деца заклал жена си. 28-годишната Галина Стефанова починала на място. Минути след това мъжът й се наръгал няколко пъти, за да сложи край на живота си. \r\n  \r\nВ 1.30 часа на спешния телефон 112, бил получен сигнал за тежко криминално престъпление. Пристигналите спешни медици бързо установили, че убиецът е загубил много кръв и веднага го транспортирали във врачанската болница, където се борят за живота му. \r\n\r\n Той работи в София, вчера се прибрал и затова решил да събере приятели да се почерпят. \r\n  \r\nТова не е първият скандал в семейството на Галина и Григор. Миналата седмица жената подала жалба в полицията, тъй като била зверски пребита от него. Мъжът подписал предупредителен протокол да не тормози повече жена си, но снощи това не го е спряло да я убие. \r\n  \r\nНа мястото на разигралата се жестока драма все още текат процесуално-следствени действия. Тепърва ще се изясняват причините за тежкото престъпление. \r\n \n\t\t\t\t\t\t", "date": "2019.07.09", "title": "КЪРВАВ АД! Мъж закла жена си пред децата"}
{"url": "http://www.bnews.bg/article/262079-otmenyat_mashinnoto_glasuvane_za_gerb_patriotite_i_mareshki_mashinite_sa_skapostruvashti_igrachki_koito_pravyat_izborite_slozhni", "text": "\n ГЕРБ, „Обединени патриоти“ и „Воля“ предлагат отмяна на машинното гласуване, съобщи Анна Александрова на брифинг. \r\n\r\n Мотивът са сериозните опасения от ЦИК и „Информационно обслужване“, че местните избори може да се опорочат и провалят заради неблагонадеждния вот с машини. \r\n\r\n Това, което се случи на европейските избори – в София приключиха в 9 ч сутринта, при положение, че имаме 33% активност и няма втори тур, а в местните ще надхвърлят 60 процента, обяви Александър Ненков. \r\n\r\n На местните избори ще ни е много трудно да попълним комисиите. Машините се оказаха скъпо струващи играчки, които не допринесоха нито за по-честни, нито за по-лесни избори – напротив, правят процеса по-сложен. Казват го самите членове на комисиите – те не искат да участват вече, не можем да ги попълним. Във всяка комисия, в която има машини, има и грешки, но не членовете на комисиите са виновни за това, изтъкна Ненков. \r\n \n\t\t\t\t\t\t", "date": "2019.07.09", "title": "Отменят машинното гласуване? За ГЕРБ, Патриотите и Марешки машините са скъпоструващи играчки, които правят изборите сложни"}
{"url": "http://www.bnews.bg/article/262088-karakachanov_ni_podgotvya_nov_harch_ot_1_4_miliarda_leva", "text": "\n Каракачанов вече ни подготвя нови харчове за минимум 1.4 милиарда лева.Макар че сагата със закупуването на изтребител за Българската армия още не е приключила, друга голяма оръжейна сделка чука на вратата. Тя е за закупуване на 158 броя бойни машини на пехотата (БМП).Процесът е доста напреднал, но е пазен в тайна от обществото ни. Според експерти този разход е абсолютно излишен, имайки предвид, че броят на пехотата ни е пренебрежително малък. Експертите продължават да твърдят, че с тези пари можеше да бъдат закупени най-модерните ракетни комплекси, които щяха да осигурят възможно най-добрата защита на националната ни сигурност. В момента се чака четирите фирми, които участват в процедурата да подадат офертите си.Възможните кандидати са финландската Patria, американската General Dynamics с машината GDLS, германската Boxer на компанията Artec и френската Nexter. \r\n \n\t\t\t\t\t\t", "date": "2019.07.09", "title": "Каракачанов ни подготвя нов харч от 1.4 милиарда лева!"}
{"url": "http://www.bnews.bg/article/262085-barekov_ekskluzivno_za_maritsa_totev_e_za_prokuror", "text": "\n Поведението на кмета на Пловдив Иван Тотев става все по-скандално. Този човек се държи като абсолютен олигарх и феодал, който стои над законите и морала. Това заяви в ексклузивно интервю за „Марица“ Николай Бареков. Преди няколко часа той пусна в социалните мрежи снимка на Тотев със скъп джип пред хипермаркет в Гърция. От кадъра се вижда, че кметът на Пловдив използва мощния „Рейндж Ровър“ като свой. На снимката до него е Спартак Николов, шеф на ВиК Пловдив. Свидетели разкриха пред „Марица“, че Тотев и Николов са в Гърция от средата на миналата седмица. Двамата пътували до София с джипа БМВ Х5 на Спартак Николов и след конгреса на ГЕРБ в неделя отново отпхрашили за Халкидики. Явно Тотев не е искал колегите му от партията да го видят с новия „Рейндж Ровър“, който ползва в Гърция. Според наши източници колата е регистрирана преди 2 седмици в КАТ Пловдив, но, естествено, не е на името на кмета. \r\n\r\n Като пловдивчанин се възмущавам, че в работно време – четвъртък, петък, когато не си във ваканция, кметът си почива, докато градът е затънал в ремонти. По-скандалното в случая е фактът, че в неделя партията на г-н Тотев ГЕРБ имаше важен конгрес в София и г-н Борисов говореше за промяна и доверие. А един виден гербаджия не участва пълноценно в в срещата. Може и да е бил на конгреса, факт е. Но часове по-късно вече е бил на плаж, а рано-рано привечер - в ресторанта. Няма значение дали е бил или не на конгреса. Беше следобедно време, когато го видях в Гърция, каза Бареков. \r\n\r\n Той уточни, че вижда джипа за пръв път. Най-вероятно не е негов по документи. Тотев вероятно ще обясни, че скъпото возило е на някой негов приятел, както става в подобни случаи с българските политици. Държа да кажа, че не аз съм правил снимките, а пловдивчани, които бяха на почивка и ми ги показаха, уточни Бареков. \r\n\r\n Толкова дни ваканция – днес вече е вторник, е твърде дълго отсътвие от работа, да прекарват толкова дни по морето е меко казано странно. Аз като гражданин имам право да ходя на почивка, в момента няма сесия в Европарламента, т.е. не съм на работа, каза още Бареков. \r\n\r\n Ако питате Тотев откъде му е колата, вероятно ще каже, че е на роднина или приятел. Ако го питате кой му плаща екскурзиите в Гърция със заплатата от 1400 лева, вероятно ще каже, че пак брат му поема разходите. Ако го питате има ли хотел в Гърция, сигурно ще каже, че няма. Но може и да има хотел, който се води на друго лице. Истината е, че докато кметът богатее, Пловдив е в отчайващо състояние. За колата и за всичките останали имоти Тотев отдавна трябваше да е клиент на прокуратурата, завърши Бареков. \r\n\r\n \r\n\r\n   \r\n \n\t\t\t\t\t\t", "date": "2019.07.09", "title": "Бареков ексклузивно за \"Марица\": Тотев е за прокурор"}
{"url": "http://www.bnews.bg/article/262086-plamna_lokomotivat_na_vlaka_yambol_burgas", "text": "\n Пламна локомотивът на пътническия влак № 80121 от Ямбол за Бургас. Инцидентът е станал в участъка между гарите Дружба и Долно Езерово, съобщиха от БДЖ. \r\n\r\n По първоначална информация причина за инцидента е запушил подкошов вентилатор на локомотива. Машинистите са реагирали своевременно, като са активирали противопожарната система в локомотива и са използвали два пожарогасителя. \r\n\r\n Локомотивът е отделен от пътническите вагони и се очаква друг локомотив от Бургас да обслужи композицията до крайната му гара. \r\n\r\n Във влака пътуват 150 човека. При възникналата ситуация не е имало опасност за пътниците и персонала във влака. \r\n\r\n В момента на място екипи на Главна дирекция „Пожарна безопасност и защита на населението“ извършват оглед на авариралия локомотив. \r\n \n\t\t\t\t\t\t", "date": "2019.07.09", "title": "Пламна локомотивът на влака Ямбол-Бургас\r\n"}
{"url": "http://www.bnews.bg/article/262083-uzhasyavashta_gledka_betonovoz_pregazi_i_ubi_zhena_v_gabrovo", "text": "\n Жена е починала, след като е блъсната от бетоновоз в града. Това съобщиха от Областна дирекция на МВР – Габрово, пише новини.бг. \r\n\r\n Инцидентът е станал малко след 11.00 часа на 8 юли в междублоково пространство на улица в Габрово. По първоначални данни бетоновоз, управляван от 60-годишен местен жител, е блъснал възрастна пешеходка. \r\n\r\n Жената е откарана незабавно в МБАЛ – Габрово, където независимо от усилията на лекарските екипи, по-късно е починала. \r\n\r\n Водачът е изпробван за употреба на алкохол и наркотични вещества – резултатите са отрицателни. На местопроизшествието е извършен оглед. \r\n\r\n По случая е образувано досъдебно производство, като работата продължава под наблюдението на Окръжна прокуратура. \r\n \n\t\t\t\t\t\t", "date": "2019.07.09", "title": "УЖАСЯВАЩА ГЛЕДКА! Бетоновоз прегази и уби жена в Габрово"}
{"url": "http://www.bnews.bg/article/262084-ekskluzivno_prokuraturata_nahlu_v_notarialni_kantori_v_sofiya", "text": "", "date": "2019.07.09", "title": "ЕКСКЛУЗИВНО! Прокуратурата нахлу в нотариални кантори в София"}
{"url": "http://www.bnews.bg/article/262077-gratskata_zvezda_yorgos_yasemis_v_balgariya_se_chuvstvam_kato_u_doma", "text": "\n Гръцката звезда Йоргос Ясемис в интервю за в. „Телеграф“: \r\n\r\n -За пореден път сте в България, често идвате тук, какво най-много ви харесва в нашата страна? \r\n\r\n -Публиката в България ми показва толкова много обич, че се чувствам у дома и ми харесва много. \r\n\r\n -Каква е разликата между публиката в Гърция и у нас? \r\n\r\n -Почти няма разлика. Различното е в самото изпълнение, в лайфа. В Гърция се пее много повече на живо с музиканти, с бенд, а тук е повече с Ди Джей. \r\n\r\n -Снимал сте 5 от своите видео клипове у нас, остана ли ви време да си починете на някое хубаво местенце в държавата ни или само професионално сте пътувал? \r\n-Идвал съм и на почивка. Обичам много морето, но в България идвам повече зимата и ходя по планини, морето е далеч. \r\n\r\n -Споменахте, че българската публика ви приема радушно, къде може да ви видят сега? \r\n-От сряда до събота пея в Солун в бузуки „Мусес“. Също така да следят и за участията ми тук в България. Наскоро пях във Велинград, голям купон беше. \r\n\r\n -Какво подготвяте като музикални проекти и мислите ли за общо парче с някоя българска звезда? \r\n\r\n -Правим нови неща. Сега завършвам, една песен, която ми я даде Василис Карас, третата поред. Подготвям и много хубава песен с една ваша изпълнителка, но за момента ще запазя в тайна нейното име. Надявам се да се получат нещата и от есента да се виждаме по-често на българска земя. Искам да кажа, че аз дължа извинение на българската публика, защото трябваше да пея на концерта на Карас, но имах участие в Гърция и нямаше как да съм на двете места едновременно, но скоро се надявам да се видим с почитателите ми в София. \r\n\r\n -Ако ви върна във времето назад, помните ли първите си стъпки на професионална сцена? \r\n– Всичко помня. Началото беше много трудно и като цяло музикалния бизнес тогава хич не беше лесна работа, напротив. Но съм щастлив, защото съм тръгнал от нулата, за да стигна до тук и по пътя научих много. \r\n\r\n -Каква е оценката ви за музиката в момента? \r\n-Много ниска оценка давам за днешната музика. Истината е, че липсва музикална култура. Хората си пускат нещо, просто за да слушат. Не е важно какво точно е или какво послание носи. Няма я тази душевност в проектите, която те кара да те докоснат. \r\n\r\n -Преди няколко години направихте дует с родната ни фолк певица Анелия. Тогава се появиха спекулации, че двамата имате интимни отношения. Имало ли е нещо между вас? \r\n-Не. С Анелия не съм имал интимни отношения, само професионални и приятелски. \r\n\r\n -Какво е мнението ви за жените в България? \r\n-Много са красиви. Поздравления за мъжете, че могат да излязат на улицата и да се радват на толкова много красота. \r\n\r\n -Вие често сте обект на свалки от страна на фенки, къде са по-напористи- у нас или в Гърция? \r\n\r\n -Лично за мен повечето са в България. \r\n\r\n -Жените в България, нямат ли спирачки? \r\n-Затова ми харесва тук (смее се) \r\n\r\n -Разкажете най неприличното предложение от страна на ваши фенки? \r\n-За предложение не знам, но мога да ви разкажа за най-интересната случка. След участие ми направиха засада и ме заключиха в гримьорната ( смее се). Това обаче се случи в Гърция, не в България. \r\n\r\n -За какво мечтаете? \r\n-Искам да имам възможността да си върша работата, да дам нещо ново на публиката и да се виждаме по често с феновете ми в България. \r\n\r\n Музиката е: \r\nНачинът на живот. От както се помня пея, бях съвсем малко дете. Не мога да си се представя без музика. \r\n\r\n Любовта е: \r\nКакво е любовта? Бих го определеил като чувство, което те кара да не знаеш къде си, какво вървиш, какво говориш. Това е да си влюбен, да не си на себе си. \r\n\r\n Приятелите са: \r\nНай-ценното нещо в живота. Ако имаш истински приятели, понякога са по-важни от брат или сестра. За жалост обаче в днешно време няма приятели или ако има са много малко и рядко се срещат. \r\n\r\n Семейството е: \r\nНай-важното в живота. От А до Я- всичко. \r\n\r\n Домът е: \r\nСпокойствие. \r\n\r\n Вдъхновявате се от: морето \r\n\r\n Първото нещо, което правите, когато се събудите сутрин е: кафе \r\n\r\n Последната книга, която сте прочел: Не обичам да чета, а да слушам. Харесвам исторически книги. \r\n\r\n Любимият ви изпълнител е:Няма да назовавам имена, много изпълнители ми харесват в България. Правите различни неща и всеки сам по себе си е различен и можещ. В Гърция също харесвам работата на много колеги. \r\n\r\n Мразите:Лъжата и предателството. Хора, за които си давал всияко, да не го оценят и да те предадат. Обичате:Всиюки хора. Искам всички да са добре Най-голямата ви мечта е: Да бъда спокоен, да мога да обичам и да съм обичан до края. \r\n \n\t\t\t\t\t\t", "date": "2019.07.09", "title": "Гръцката звезда Йоргос Ясемис: В България се чувствам като у дома"}
