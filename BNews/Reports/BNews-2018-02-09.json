{"url": "http://www.bnews.bg/article/236755-tramp_posochi_vrahnata_tochka_v_mandata_si", "text": "Президентът на САЩ Доналд Тръмп заяви, че Израел също трябва да направи \"значителни компромиси\" за постигането на мир с палестинците, предаде Ройтерс. \r\nВ интервю за консервативния израелски всекидневник \"Хайом\", което трябва да бъде публикувано изцяло в неделя, Тръмп описва решението си да признае Йерусалим за столица на Израел като \"връхна точка\" на първата година от мандата си. \r\n\"Исках да стане ясно, че Йерусалим е столица на Израел. Що се отнася до конкретните граници, ще окажа пълната си подкрепа за онова, за което двете страни се споразумеят помежду си\", казва той. \"Мисля, че двете страни трябва да направят значителни компромиси, за да бъде възможно постигането на мирно споразумение\", добавя той, без да уточнява какви отстъпки има предвид. \r\nИнтервюто съвпада с поредната проява на напрежение между палестинското ръководство и американския посланик в Израел Дейвид Фрийдман по повод убийството на еврейски заселник от палестинец. След като в понеделник заселникът бе убит с нож, Фрийдман написа в \"Туитър\", че е дарил линейка за селището на убития и упрекна палестинските лидери, че възхваляват убиеца. \r\nПоследва отговор на Набил Абу Рудейна, говорител на президента Махмуд Абас, който обвини посланика на САЩ, че подкрепя окупацията на палестински територии, и го попита кой представлява той: Америка или Израел. \r\nПри огласяването на решението си за Йерусалим на 6 декември Тръмп не изключи присъствието в града на палестинци. Последните обаче искат Източен Йерусалим за столица на своята бъдеща държава. Източен Йерусалим е под израелска окупация от Шестдневната война през 1967 г., припомня Ройтерс.", "date": "2018.02.09", "title": "Тръмп посочи връхната точка в мандата си "}
{"url": "http://www.bnews.bg/article/236761-nikolay_barekov_v_germaniya_stavat_vednaga_politicheski_trupove_a_tuk_parvo_stavat_ministri_i_podlogi_na_boyko_borisov", "text": "  Председателят на Социалдемократическата партия на Германия Мартин Шулц, който трябваше да стане външен министър в новото коалиционно правителство начело с Ангела Меркел, оттегли кандидатурата си след силна съпротива от собствената му партия, предадоха германски медии. Причина за отказа му са обвиненията от обикновените членове на ГСПД, че Шулц е използвал партията за трамплин, за да си намери хубав пост в политиката и че е нарушил две обещания – да не допуска четвърти кабинет Меркел и да не влиза отново в голяма коалиция с ХДС. Изключително точен коментар на събитията в Германия, в паралел с политическото скудоумие и наглост на българските политици и управляващи, направи евродепутатът Николай Бареков във Фейсбук. *Публикуваме без редакторска намеса. \"Политическа смърт за Мартин Шулц и край на неговото присъствие в политиката. Напуска лидерството на Социалдемократите и поста на бъдещ външен министър на Германия. Неговите съпартийци загубили доверие в Шулц, защото не изпълнил двете си основни обещания - да спре Меркел от четвърти мандат и да не допуска голяма коалиция с ХДС! Човекът все пак има и морал. А спомняте ли си обещанията на Реформаторите, Каракачанов, Атака ...., които щяха да спират Бойко Борисов и да вдигат пенсиите на 300, 500 лева....преди да му станат първи ибрикчии? Само тук при нас, оФцете, минават тези \"трикове\", както сполучливо си призна Божидар Лукарски. Разликата е, че в Германия стават веднага политически трупове, а тук първо стават министри и подлоги на Бойко Борисов за година-две, а после много богати политически трупове и клиенти на прокуратурата.\"", "date": "2018.02.09", "title": "Николай Бареков: В Германия стават веднага политически трупове, а тук първо стават министри и подлоги на Бойко Борисов "}
{"url": "http://www.bnews.bg/article/236734-bradarkata_gloriya_stana_aktrisa", "text": "Една от най-колоритните участнички в миналия сезон на „ВИП Брадър“ Глория Петкова стана актриса. \r\nКрасивата манекенка, която от години щурмува модния подиум в Париж, играе главна роля в новия сериал на БНТ „Денят на бащата“. В лентата Глория е екранната съпруга на Александър Сано. Двамата имат дъщеричка. Интересното е, че въпросното момиченце се играе от истинската дъщеря на Сано в живота - малката Ава, пише \"Телеграф\". \r\n ", "date": "2018.02.09", "title": "Брадърката Глория стана актриса "}
{"url": "http://www.bnews.bg/article/236762-borisov_bez_izhod_osven_da_izgoni_prostaka_si_vitsepremier", "text": "  „Тези думи са шокиращи и неподходящи за един вицепремиер. Отдавна съм в политиката и никога не съм чувала нищо подобно, нито в рамките на Европейския съюз, нито извън границите му. При демокрацията е важно да уважаваш критичните мнения”, заяви евродепутатката Ска Клер. Тя допълни, че коалиционния партньор на българското правителство \"очевидно е изнервен\" заради надигащото се гражданско недоволство по екологични въпроси у нас, предаде БТВ. Нейните думи идват в отговор но наечувано просташките изявления на тоалетния вицепремиер Валери Симеонов, който по-рано през деня призова: \"Да намажем ските на Ска Келер – с такъв призив излезе партията на вицепремиера Валери Симеонов Национален фронт за спасение на България (НФСБ).\" Оттам пуснаха позиция срещу участието на съпредседателката на групата на Зелените в Европейския парламент в протеста срещу правителственото решение за Пирин в четвъртък. МВнР да обяви Келер за персона нон грата и да я експулсира от България \"с камионетка до Капъкуле\", отсякоха от НФСБ. От партията описват Келер като \"нагла и самонадеяна особа\", завършила \"университета \"Шабанчъ\" в Истанбул\". Шефката на Зелените в ЕП \"каканижела\" с \"очевидно неадекватен вид\" за \"оставка на български министър\" и \"отмяна на решение на суверенното българско правителство\". Дръзнала дори да говори за преразглеждане на проекта за магистрала на Кресненското дефиле. Поводът за просташките изцепки на псевдо патреотара бе именно точното изказване на Клер: \"  така и в Европейския съюз и неговите институции.Това показват резултатите от доклад, изготвен от групата на Зелените /Европейски свободен алианс (ЕСА) в Европейския парламент, които бяха обявени от съпредседателя на групата Ска Келер на пресконференция в София.  \r\nСнощи тя участва в протеста в защита на Пирин, а тази сутрин обяви, че докато правителството не чува протестиращите, гласът им е чут в Брюксел. \r\nКелер подчерта, че върховенството на правото и правосъдието са проблем не само за България, но и в цяла Европа. И се обяви против построяването на втория лифт, както и бъдещото трасе през Кресненското дефиле, защото пътят може да го \"разсече\". Евродепутатката беше категорична, че пътят не може да минава през дефилето, защото то е природно богатство и трябва да се намери друг вариант.  \r\nТя предупреди, че ЕК няма как да финансира трасе през Кресненското дефиле, защото това е нарушение на европейското законодателство. Въпреки че   - вицето си Симеонов, вече повече очевидно е, че цялото правителство прави гаф след гаф, а цинизмът и наглостта на Каракачанов, Симеонов и Джамбазки е без аналог! Последният е особено циничен, като си припомним на чий гръб стана евродепутат - от квотата на ББЦ, като се кълнеше на Николай Бареков, че влиза в тази политика именно, за да отстрани Бойко Борисов, но му се продаде! Крайно време е падишахът да се усети или да го посъветват, че постоянните изцепки и неадекватно поведение на министрите му са повече от добър повод да затворят кепенците на сбрищайн сергията си и да излязат на избори!  ", "date": "2018.02.09", "title": "Борисов без изход, освен да изгони простака си вицепремиер!"}
{"url": "http://www.bnews.bg/article/236758-nay_zelenoto_pravitelstvo_bi_shuta_na_simeonov_i_se_distantsira_ot_nego", "text": "Позицията на НФСБ относно евродепутата Ска Келер не е позиция на българското правителство, съобщиха от правителствената информационна служба. \"Правителството на Република България винаги е отворено към критики и зачита правото на свободно изразяване на лично мнение в рамките на закона. В българското общество също се е наложила свобода на словото, гарантирана и с Конституцията\", се посочва в съобщението. До това изявление на правителството срещу изказванията на Валери Симеонов, който призова Външно министерство да обяви за персона нон грата евродепутатката Ска Клер.  С много критики за корупция в страната ни, отказ от финансиране на трасе през Кресненското дефиле - право куме в очи, което взриви тоалетния министър и всички негови апетити в тези посоки. Вицето пишман патриот не може да си овладее нервите явно и от предстоящото посещение от понеделник до сряда другата седмица на представители на комисията на Европейския парламент по граждански права, правосъдие и вътрешни работи ще посетят България. \r\nЕвродепутатите очакват да се запознаят от първа ръка с дейността на служителите на европейската гранична служба, изпратени по границата между България и Турция, съобщиха от пресслужбата на ЕП.  \r\nГостите ще посетят ГКПП-Капитан Андреево, където граничари от нашата страна и други държави от ЕС съвместно охраняват.  \r\nПредвижда се евродепутатите да се срещнат с българския министър на вътрешните работи Валентин Радев, с представители на Гранична полиция, както и с международни и неправителствени организации. ", "date": "2018.02.09", "title": "\"Най-зеленото\" правителство би шута на Симеонов и се дистанцира от него!"}
{"url": "http://www.bnews.bg/article/236748-izvesten_stolichen_avtoapash_zamesen_v_otvlichaneto_na_adrian_zlatkov", "text": "Зрелищно арестуваните преди седмица за отвличането на Адриан Златков Ивайло Борисов-Ториното, охранителите му Марин Марков и Георги Близнаков, както и приятелката на последния Здравка Стефанова, са имали поне още трима съучастници в зловещото престъпление, извършено през миналото лято. Това съобщава „Уикенд”, позовавайки се на криминалисти, работещи по случая с похищението на 25-годишния син на автотърговеца Антон Златков. Иво Ториното и хората му са били следени зорко от началото на декември миналата година, преди да се стигне до задържането им. С групата за денонощие бе закопчан и Златомир Иванов-Златко Баретата, който от години е спряган за техен началник. Доказателства за съпричастност на някогашния командос и мастит наркобос към отвличането на Адриан Златков обаче няма и Баретата не е привлечен като обвиняем.  Антимафиотите се съмняват, че пръст в похищението на милионерския син има и именитият столичен автокрадец Христо Георгиев – Ицо Турчина. Пред дни 42-годишният бандит бе задържан заедно с още трима човека, след като в неговата автоморга в квартал „Малинова долина” бе открито крадено беемве, подготвено за разфасоване. Криминалистите подозират, че Ицо Турчина е човекът, който е осигурил крадените автомобили „Шкода Фабия” и „Опел”, с които миналото лято бе отвлечен Адриан Златков.  През отминалия септември, само дни след като синът на Тони Златков бе върнат от похитителите си след платен откуп от баща му, ченгетата тарашиха автоморга в „Горубляне”, собственост на Турчина. Тогава легендарният автокрадец прекара няколко седмици в ареста и според запознати е бил разпитван за отвличането на Адриан, но не е съобщил нищо на разследващите. „Ицо Турчина е част от близкото обкръжение на Ториното, двамата са приятели от поне 15 години и са извършили заедно не едно или две престъпления. Убедени сме, че Турчина също е участвал в отвличането на Адриан, макар да е имал само поддържаща роля”, твърди източник от МВР.   По всяка вероятност криминалистите няма да успеят да принудят Турчина да се разприказва за бандата на Иво Ториното, но пък полицаите ще внесат обвинителния акт срещу него за кражби на коли с надеждата да вкарат гангстера в затвора поне за 5 години. „В близките дни ще има още арестувани за отвличането”, категоричен е криминалист, ангажиран в разследването. Според думите му в похищението на сина на Тони Златков са участвали между седем и девет човека. „Трима са организирали отвличането в село Герман, след това Адриан е предаден на друга група от поне четирима, които са го охранявали докато е бил в плен. Други двама са водили преговорите за откуп чрез есемеси и са следили района около Панчарево, където похитеният е бил държан в плен”, обясняват от МВР.  \r\nПрипомняме, че главният прокурор Сотир Цацаров обяви, че прокуратурата има подозрения кой е поръчителят за отвличането на Адриан Златков. По думите му има данни, че с престъплението са свързани още хора, които са \"или помагачи, или просто част от изпълнителския апарат\". \"Едно такова престъпление изисква и поръчител, а такъв поръчител има\", обясни Цацаров, цитиран от \"Фокус\".", "date": "2018.02.09", "title": "Известен столичен автоапаш замесен в отвличането на Адриан Златков!"}
{"url": "http://www.bnews.bg/article/236749-unikalni_ruski_ucheni_raztsepiha_top_sekreten_yadren_obekt_s_kopane", "text": "Служители по сигурността арестували няколко учени, работещи в топ секретен ядрен обект, защото опитали да използват мощен суперкомпютър за добив на биткойни, предаде Би Би Си. Общоруският научно-изследователски център по експериментална физика в затворения град Саров разполагал с няколко мощни компютри, използвани при разработка на ядрени бойни глави и други проучвания. Имало е несанкциониран опит за използване на компютърно оборудване за частни цели, включително за т.нар. майнинг (mining - добив, копаене от мина - от англ. език), съобщи пресслужбата на центъра. Суперкомпютърът не трябва да бъде свързан към интернет, за да се предотврати външно проникване в секретния обект, и след като инженери направили такъв опит, отделът по сигурността веднага разбрал. Той предал случая на Федералната служба за сигурност (ФСС). Пресслужбата на центъра заявила пред руската агенция Интерфакс, че доколкото са запознати, срещу задържаните е започнало наказателно разследване. Не се съобщава колко души са били арестувани. Криптовалутите като биткойн, не се основават на централизирана компютърна услуга. Онези, които осигуряват изчислителна мощ за транзакциите, могат да бъдат възнаградени в биткойни. Отделно с изчислителни операции, които с течението на времето стават все по-сложни, могат да се добият биткойни. Но освен че трябват мощни компютри, този процес консумира и значително количество енергия. По времето на Студената война първата атомна бомба на СССР е направена в Саров при управлението на Сталин. Тогава градът не фигурирал на съветските карти и в него се влизало със специално разрешение. Сега също има редица ограничения за затворените градове.", "date": "2018.02.09", "title": "УНИКАЛНИ: Руски учени разцепиха топ секретен ядрен обект с копане!"}
{"url": "http://www.bnews.bg/article/236751-shok_ima_balgari_v_robskata_ferma_v_kornuol", "text": "Сред освободените 200 работници, държани като роби във ферма за цветя в Корнуол, има такива с българско гражданство, съобщиха от местната полиция за bTV. От фермата обаче отричат тази информация. По думите им работниците са само латвийци и румънци. От българското посолство в Лондон все още проверяват дали действително има замесени наши сънародници. „Все още нямаме отговор на поставените въпроси”, заяви за bTV Константин Димитров, посланик на България във Великобритания. По-рано през деня полицията освободи тримата мъже, които бяха арестувани при обиска на фермата. Започнало е разследване дали наистина има доказателства за „модерно робство” срещу работници от Източна Европа. В защита на работодателите недоволстват други работници от фермата. В интервю за „Корнуоллайф” те отричат да са били експлоатирани. Разследването започна след като 14 работници от фермата в района на Корнуол подават сигнал, че работят и живеят при изключително тежки условия. Работниците са от Литва и Румъния. Работниците са настанени в приемен център. Останалите са във фермата и не искат да я напуснат. Собственикът на фермата заяви за bTV, че останалите продължават работата си на полето.", "date": "2018.02.09", "title": "ШОК: Има българи в робската ферма в Корнуол!"}
{"url": "http://www.bnews.bg/article/236747-valyo_toploto_vidya_slantseto_izleze_ot", "text": "Бившият директор на столичната „Топлофикация” Валентин Димиров, известен като Вальо Топлото, вече е на свобода. Той изтърпя тригодишната си присъда за безстопанственост. Срещу него обаче остават две висящи дела. Валентин Димитров си тръгна за вкъщи по обяд.  Той не отговори на въпроса с какво ще се занимава от тук нататък. В началото на месеца Димитров беше оправдан по обвинението за валутни престъпления. Срещу него обаче остават две незавършени дела – за данъчни престъпления и за длъжностно присвояване, предаде БТВ.", "date": "2018.02.09", "title": "Вальо Топлото видя слънцето, излезе от..."}
{"url": "http://www.bnews.bg/article/236727-vosachna_figura_na_tom_hardi_s_tuptyashto_sartse_beshe_otkrita_v_london", "text": "Музеят на мадам Тюсо в Лондон предлага на почитателите на актьора Том Харди шанса да се доближат до идола си, като представи восъчна фигура с туптящо сърце на звездата, която хората дори могат да прегърнат, предаде Ройтерс. \r\n  \r\nФигурата изобразява Харди, седящ на диван с ръка върху облегалката. Така посетителите могат да се приближат до него и да чуят туптенето на сърцето му. Тялото на двойника е меко и топло. \r\n  \r\nМузеят, който има клонове на различни места в света, позволява на хората да докосват восъчните фигури на знаменитости, като понякога това води до прекомерна близост. Музеят на мадам Тюсо в Ню Йорк трябваше да премахне двойника на канадския изпълнител Джъстин Бийбър през 2014 г., след като копието беше опипвано от изключително голям брой фенове.", "date": "2018.02.09", "title": "Восъчна фигура на Том Харди с туптящо сърце беше открита в Лондон"}
{"url": "http://www.bnews.bg/article/236752-ot_15_fevruari_zapochva_prodazhbata_na_bileti_za_svetovnoto_po_voleybol_za_mazhe", "text": " Световното първенство по волейбол за мъже за първи път в историята на този спорт ще се проведе едновременно в две държави -  България и Италия. Билетите за Световното първенство по волейбол за мъже, ще бъдат пуснати в продажба още следващата седмица на 15 февруари. Талоните ще са със специално намаление за всеки, който си ги закупи до месец май. Шампионатът на планетата е в периода от 9 до 30 септември, като в България срещите ще се играят в София, Варна и Русе. Договорът за партньорство бе подписан днес пред медиите и е рекорден като финансови параметри в историята на родния волейбол.  Освен в трите български града, срещите ще бъдат и в Рим, Милано, Болоня, Флоренция и Бари, като финалът е на 30 септември в Торино. За Световното първенство България е в група „D” с Куба, Финландия, Иран, Полша и Пуерто Рико. Първата среща на националите ни е срещу Финландия на 9 септември в Двореца на културата и спорта във Варна, съобщи Канал 3.", "date": "2018.02.09", "title": "От 15 февруари започва продажбата на билети за Световното по волейбол за мъже"}
{"url": "http://www.bnews.bg/article/236746-ekspertiza_pochinaliyat_v_ihtiman_e_razvil_infarkt", "text": "Окръжна прокуратура – София : съдебно медицинска експертиза установи, че починалият на 08.02.2018 г. мъж в Ихтиман е получил  инфаркт, развил се часове преди смъртта му В Окръжна прокуратура София се наблюдава досъдебно производство, започнало на 08.02.2018г. за това че на 08.02.2018г. около 07.30 часа в гр.Ихтиман, в дом, находящ се на ул.“Рила“, умишлено е умъртвен  А.П.П. – престъпление по чл.115 от НК. В хода на разследването е назначена и изготвена съдебномедицинска експертиза, от заключението на която е видно, че смъртта на А.П.П. се дължи на остро настъпила сърдечно съдова недостатъчност, развила се в резултат на миокардния реинфаркт. Същия се е развил часове преди настъпването на смъртта. При огледа и аутопсията на трупа не са установени следи от травматични увреждания, които да са във връзка с настъпилата смърт. Разследването продължава. Междувременно  състав на Районен съд – Ихтиман  уважи искането на прокурор в Районна прокуратура – Елин Пелин за вземане на мярка за неотклонение „Задържане под стража“ спрямо Мюлер Дунавски, обвинен за побоя над полицай. Спрямо другия обвиняем – неговият баща В.Р., искането на прокуратурата не е било уважено и той е бил освободен от ареста. Прокуратурата ще внесе протест срещу определението на съда. Припомняме, че шестима души от Ихтиман бяха задържани за последните два дни, а баща и син, са обвинени за нападението над униформени. \r\nИнцидентът с нападението над полицай стана преди два дни. Първо синът оказал съпротива срещу полицейски служител. Агресивният мъж дърпал и скъсал униформата на младши автоконтрольор от града, след което го ударил в лицето. Според прокуратурата действията на мъжа се отличавали с изключителна дързост. Бащата на един от издирваните почина, а близките му твърдяха, че е получил инсулт, а причината за това е, че е бил блъскан от униформени.", "date": "2018.02.09", "title": "ЕКСПЕРТИЗА: Починалият в Ихтиман е развил инфаркт ..."}
{"url": "http://www.bnews.bg/article/236756-novo_20_mvr_imalo_pravo_da_proveryava_kolite_na_nso", "text": "От извършената  проверка  на Столична дирекция на вътрешните работи по случая от 07.02.2018 година се установи, че   съобщиха от пресцентъра на МВР. Припомняме, че в бясна гонка с първата дама Десислава Радева влезли две патрулки на столичното Шесто РПУ. Колата с президентшата не се подчинила на стоп палката им, според \"24 часа\". Преследването се разиграло вчера вечерта в софийския кв. \"Бояна\". Полицате опитали да спрат \"Мерцедес\", подали знак с палка, но колата продължила с мръсна газ. След това началникът на НСО в оставка Ангел Антонов съобщи, че става въпрос за \"нарушена координация между службите\".   обяснил той пред изданието и допълнил, че е невъзможно охраняваното лице само да управлява автомобил на НСО.  В същото време МВР пусна съобщение, в което се казва изрично: \"По повод множество запитвания от медии, Пресцентърът на МВР уточнява: Директорът на СДВР старши комисар Ивайло Иванов е разпоредил проверка, която да изясни всички обстоятелства по случая.\" Т.е. полицаите в патрулката са знаели каква кола преследват. Днес, след извършване на проверката, от МВР отново признават, че колегите им са били наясно, че са по петите на кола на НСО, управлявана от служител на Службата, а в колата е имало охраняемо лице:  След установяване на горните обстоятелства полицейската проверка  е преустановена незабавно и автомобилът на НСО е продължил по маршрута си.\", посочват от МВР. От така изложеното, остава мрачното впечатление, че МВР като че ли имат право да спират, преследват и проверяват автомобили и охрана на НСО, както и охранявани лица?  ", "date": "2018.02.09", "title": "Ново 20: МВР имало право да проверява колите на НСО?!"}
{"url": "http://www.bnews.bg/article/236754-deputatite_premahnaha_obshtestvenite_porachki_za_lekarstvata_za_redki_zabolyavaniya", "text": "Лекарствата за редки заболявания вече няма да се доставят с обществени поръчки, приеха депутатите, приемайки окончателно промените в Закона за обществените поръчки. Става въпрос за скъпоструващи лекарства, разрешени за употреба у нас, но липсващи на пазара и без алтернатива за даден пациент. От БСП отново поискаха да бъдат въведени ограничения като например, когато сумите са над определен финансов праг, лекарствата да бъдат купувани от Здравното министерство. Така, подчерта депутатът Георги Михайлов, държавата няма да се отклонява от политиката си за контрол върху разходите на лечебни заведения. \"Процедурата наистина е дълга и утежнена, но тя не касае, в този реален смисъл, конкретен пациент. Тези пациенти обикновено са хронично болни. Действително отнема време, но всичко това върви във времето по начин, по който няма да бъдат ощетени пациентите, ако се централизира процедурата и ако тези средства се закупуват от Министерство на здравеопазването.\" \r\nСпоред председателя на правната комисия Данаил Кирилов, промените са в интерес на пациента, защото включването на Здравното министерство в процедурата означава поне още седмица забавяне. \r\n\"Интересът на пациента, освен номиналната цена на лекарството, е и бързо да го получи. Ключовото е това, че имаме многократен контролът ad hoc -  контрол на лекари в самото лечебно заведение, които трябва да изразят еднопосочна воля точно за конкретен пациент, точно за конкретно лекарство. Лечебното заведение също е ефективен контрольор!\",предаде БНР.", "date": "2018.02.09", "title": "Депутатите премахнаха обществените поръчки за лекарствата за редки заболявания"}
{"url": "http://www.bnews.bg/article/236732-tsvetna_i_pishtna_tseremoniya_otkri_zimnite_olimpiyski_igri_video", "text": "Започна церемонията по откриването на зимните олимпийски игри в Пьонгчанг, Южна Корея. Най-много свои представители изпращат Съединените щати, следвани от Канада и Швейцария. Руските атлети ще се състезават под неутрален флаг. Причината са наказанията за системна употреба на допинг, наложени от Международния олимпийски комитет. В Южна Корея ще се състезават и 22-ма спортисти от Северна Корея. Сестрата на севернокорейския лидер Ким Че-ун вече пристигна в Южна Корея, като част от делегацията на Пхенян. Спортната дипломация идва на фона на подобрените отношения между двете Кореи, въпреки че експерти предупреждават, че това няма да сложи край на регионалното напрежение.  \r\nБългария ще бъде представена от 21 спортисти в 6 дисциплини. Знаменосец на родната делегация по време на откриването бе сноубордистът Радослав Янков. \r\nОлимпийските игри в Пьонгчанг най-вероятно ще бъдат едни от най-студените в историята, като се очаква някои състезания да се проведат при температури от -20 градуса. Прогнозата за церемонията по откриването е за температури между -2 и -5 градуса, но южнокорейските синоптици успокоиха: \r\nСпоред нашата прогноза, ниските температури няма да създадат проблем за церемонията по откриването. Взети са някои мерки, но целият район е по-студен от други в Южна Корея и е добре зрителите да се обличат топло, предаде БНР.  ", "date": "2018.02.09", "title": "Цветна и пищна церемония откри зимните олимпийски игри (ВИДЕО)"}
{"url": "http://www.bnews.bg/article/236735-selata_prazni_golemite_gradove_se_pukat_po_shevovete_a_karakachanov_reshava_demografska_kriza", "text": "Трайна е тенденцията на обезлюдяване на селските райони и преселване към големите градове в България, показват последните данни на Евростат. В градска среда у нас живеят около 5,2 млн. души, които обитават 2,6 млн. броя жилища. Европейската статистика отчита, че делът на градското население се е увеличил – от 20% през 1950 г. – до 67% на сто през 1990 г. и до 75% през 2016 г. Селските райони за около 65 години са загубили близо 6 милиона души население - почти колкото е населението на цялата държава, за сметка на градските райони. В момента в селата у нас живеят около 1,8 млн. души. Отчита се също, че София и Варна са единствените градове у нас, които през последните години отбелязват непроменено трайно увеличение на населението си – в София с около 30%, във Варна – с около 10%.", "date": "2018.02.09", "title": "Селата празни, големите градове се пукат по шевовете, а Каракачанов \"решава\" демографска криза"}
{"url": "http://www.bnews.bg/article/236745-martin_shults_napuska_narushil_dve_obeshtaniya", "text": "Председателят на Социалдемократическата партия на Германия Мартин Шулц, който трябваше да стане външен министър в новото коалиционно правителство начело с Ангела Меркел, оттегля кандидатурата си след силна съпротива от собствената му партия, предадоха германски медии. Оттеглям кандидатурата си за поста външен министър, тъй като тя може да застраши гласуването на коалиционния договор от членовете на ГСПД, обяви самият Шулц, след като новината за промените изтече в медиите. Според информации на вестник „Билд“ ръководството на ГСПД е помолило Шулц да обяви официално отказа си още този следобед. \r\nТова означава, че социалдемократите оттеглят доверието си от него. В сряда той самият пък обяви, че се оттегля от председателството на партията в полза на Андреа Налес, която ще е първата жена начело на социалдемократите от създаването на партията.  \r\nПричина за отказа му са обвиненията от обикновените членове на ГСПД, че Шулц е използвал партията за трамплин, за да си намери хубав пост в политиката и че е нарушил две обещания – да не допуска четвърти кабинет Меркел и да не влиза отново в голяма коалиция с ХДС. \r\nПрез идните дни социалдемократите трябва да подложат на гласуване коалиционния договор с консерваторите и от резултата от техния вот зависи дали ще има ново правителство в страната. \r\nСлед продължителни и тежки преговори консервативният лагер на канцлера Меркел и социалдемократите се договориха в сряда по разпределянето на министерските постове в бъдещия кабинет, който се очаква да поеме функциите си през март. \r\nДосега никой не е назначен официално, но сред вероятните министри няма нито един висш политик от бивша ГДР с изключение на канцлерката, израсла в комунистическата част на страната. \r\nОткакто бе огласено споразумението, валят критики от целия политически спектър. Някои висши представители на Християндемократическия съюз (ХДС) на Меркел недоволстват от скромния брой министерства, запазени за тяхното политическо семейство, особено при ключовите ведомства. \"Навсякъде ври и кипи\", обобщи положението председателят на младежката организация на ХДС Паул Цимяк и призова за \"обновяване\" на правителството. \"В това правителство така просто не може да продължава\", заяви той пред радио \"Дойчландфунк\".  \r\n ", "date": "2018.02.09", "title": "Мартин Шулц напуска, нарушил две обещания"}
{"url": "http://www.bnews.bg/article/236744-miglena_angelova_krie_ot_poredniya_si_mazh_che_ima_vnutsi", "text": "Работохоличката Миглена Ангелова вече има друго амплоа – това на грижовна баба. По-голямото от двете й внучета се е върнало в България и е плътно с нея дори по време на професионалните й ангажименти. \r\n52-годишната телевизонерка е горда с четирите си брака и четирите си деца, но за внучетата не обелва дума, защото вероятно факта, че е баба снишава мъжкия интерес към нея. От почти година Миглена се носи на крилете на любовта. Неотдавна тя призна, че е влюбена в 9 години по-младия бизнесмен Кузман Примджанов, който е баща на две деца, почти набори на нейните внуци. \r\nСамият той не знаел точната възраст на Миглена, както и че тя има две внучета – роденият в Копенхаген Деймиън Таге Томас Кристиансен, по-известен като Янко, от голямата й дъщеря Дора, и малката Алия, родена в Неапол, дъщеря на Адриана, една от близначките на Ангелова. \r\nВ момента на гости на баба си е малкият Деймиън, когото тя виждала само няколко пъти в годината. Явно наследникът не е пренаредил работния график на Ангелова, която мъкне детето навсякъде със себе си, пише „Ретро“. \r\n ", "date": "2018.02.09", "title": " Миглена Ангелова крие от поредния си мъж, че има внуци"}
{"url": "http://www.bnews.bg/article/236760-vazrastna_zhena_zagina_na_myasto_presichala_magistrala_trakiya", "text": "\r\n69-годишна жена е загинала на място, блъсната от лек автомобил при опит да пресече магистрала \"Тракия\" край Пловдив. \r\nСигналът за тежкия инцидент е подаден снощи след 19.10 часа на тел. 112, съобщиха от Областната дирекция на МВР в Пловдив.  \r\nСпоред първоначалната информация, в района на 128-ия километър от магистралата (след Карловски пътен възел), лек автомобил „Фиат“ със сливенска регистрация блъснал жена, която изскочила внезапно в лентата за движение към Бургас, прескачайки разделителната мантинела между двете платна.  \r\nИзпратените на място екипи на полицията и Спешна медицинска помощ само констатирали смъртта на пешеходката. Самоличността й е установена. Тя е на 69 години от село Войводиново.  \r\nПробите за алкохол и употреба на наркотични вещества на 60-годишния шофьор на колата са отрицателни. С полицейска заповед мъжът е задържан за срок до 24 часа.  \r\nМестопроизшествието е запазено, извършен е оглед. Работата по случая продължава разследващ полицай.  \r\n ", "date": "2018.02.09", "title": "Възрастна жена загина на място - пресичала магистрала \"Тракия\""}
{"url": "http://www.bnews.bg/article/236741-zashto_doni_izglezhda_zloveshto_snimki", "text": "Дони продължава да слабее с рекордна скорост. Визията му на каторжник вече плаши, а фенове на пеещия актьор са притеснени за здравето му. \r\nЗалитанията на житейската и творческа половинка на Антоанета Добрева-Нети, по източната философия толкова го е преобразила, че изглежда така, сякаш е гладувал 7 години в Тибет. \r\nПриятели на 50-годишния ексцентрик, които не са го виждали отдавна, остават  озадачени от немощния му и аскетичен вид. По време на гостуването си в предаването „Нощни птици” по БНТ в съботната нощ, водещата Искра Ангелова полюбопитства за увлечението на Дони по източните духовни учения. „Качвам и свалям килограми. С тези промени не й омръзвам на Нети”, опита се да се пошегува с драстичните амплитуди в теглото си музикантът. Според близки на Дони, той е успял да свали около 40 кг от теглото си през последните 2 години. За щастие, музикалният продуцент с авантюристичен дух е в цветущо здраве, а хилавият му вид се дължал на залитанията му по източите духовни учения и здравословно гладуване. \r\nМанията на Дони и Нети по духовното усъвършенстване стигнала дотам, че двамата започнали да учат тибетски език. Артистичното семейство е посетило Индия, Непал и Тибет. Нети не сваляла от врата си мистичен медальон с тибетска мантра, а Дони не се разделял с броеница, благословена лично от Далай Лама, пише \"Уикенд\". ", "date": "2018.02.09", "title": "Защо Дони изглежда зловещо? (СНИМКИ) "}
{"url": "http://www.bnews.bg/article/236736-otkriha_prichinata_za_smartta_na_detentseto_vav_vratsa", "text": "\r\nГрип А, пандемичен вид H1N1 (свински грип) е бил изолиран в материал, взет от 4-годишното момиченце, което почина на 7 февруари във врачанската болница. \r\nТова съобщи пред \"Фокус“ проф. Тодор Кантарджиев, директор на Националния център по заразни и паразитни болести, където е доказано наличие на грипния щам. \r\nДетето почина около 23 часа на 7 февруари в МБАЛ \"Христо Ботев\" във Враца, където било доведено от родителите.  \r\n„Момиченцето дойде с майка си около 20 часа в сряда. Беше я прегърнало, трепереше цялото, имаше висока температура. Дадох му лекарство, но после разбрах, че е прекарало грип преди това. Отново трепереше и след временно стабилизиране, още имаше висока температура. Изведнъж колабира. Колегите дойдоха бързо, но за съжаление, в спешното и реанимация не успя да го спасят”, обясни д-р Саид Дауд, цитиран от \"Бул Нюз\".  \r\nРайонната прокуратура във Враца се самосезира по случая в МБАЛ \"Христо Ботев\". Според говорителя й Камелия Трифонова, е иззета документацията по случая. Тепърва ще се разследва дали момиченцето е лекувано правилно и от кого, както и къде.  \r\nОчакват се и резултатите от аутопсията.  \r\n ", "date": "2018.02.09", "title": "Откриха причината за смъртта на детенцето във Враца!"}
{"url": "http://www.bnews.bg/article/236737-irena_milyankova_razkri_zdravoslovniya_si_rezhim", "text": "Ирена Милянкова е един от най-успешните български модели. Започва кариерата си едва на 13 години, а на 15 става майка. Днес тя има пет деца, но продължава да изглежда перфектно. На какво се дължи това? \r\nКрасавицата не вярва в драстичните диети, а в баланса и разумното съчетаване на храните, пишат от Miss Bloom. Тя разкрива, че успява да смъкне излишните килограми след всяка бременност, покрай кърменето и грижата за децата. Ето защо, не й се и налага да спортува усилено. Тя има нужда от енергия, за да успява да се справя с домашните задължения, които не са малко покрай многолюдното й семейство. Затова си позволява и тестени храни. \r\nТя залага на няколко малки хранения през целия ден, за да може cтoмaxът и пaнĸpeacът дa нe paбoтят нa пpaзни oбopoти. \r\nИрена стартира деня си с филия xляб, нaмaзaнa c мacлo и мeд. Kъм дeceт чaca xaпвa бaнaн. Обядът й в 13 часа се състои от пилe или риба в комбинация с opиз или ĸapтoфи. Следобедната й закуска отново е плод, но този път ябълка. Beчepятa е по-лека – зeлeнчyĸoвa супа или cyпa тoпчeтa, нo бeз xляб. \r\n ", "date": "2018.02.09", "title": "Ирена Милянкова разкри здравословния си режим "}
{"url": "http://www.bnews.bg/article/236739-polovin_godina_uslovno_za_babait_udaril_politsay", "text": "Подсъдимият Пламен Михайлов е осъден за това, че на 29.01.2017 г. за времето от 08:15 до 08:40 ч. в гр. София, бул. „Аресаналски“ № 1, метростанция „Европейски съюз“, чрез нанасяне на удари с юмрук в областта на лицето и изблъскване с ръце в областта на гърдите, причинил лека телесна повреда на Н.К., съобщиха от Софийска районна прокуратура. Полицаят получил оток и охлузване на устните; охлузване и кръвонасядане по лигавицата на устните; натъртване на лявата поясна област, изразено с кръвонасядане и болка при пипане; отоци, кръвонасядания и болка по лакътните ръбове на двете предмишници, довели до болка и страдание, като телесната повреда е причинена на полицейски орган при изпълнение на служебните му задължения –К. е заемал длъжността полицай в сектор \"Метрополитен\" към отдел \"Охранителна полиция\" към щата на СДВР, като на инкриминираната дата е бил назначен като патрул на метростанция \"Европейски съюз\".  На Михайлов е наложено наказание „лишаване от свобода“ за срок от шест месеца, изпълнението на което е отложено за три години.", "date": "2018.02.09", "title": "Половин година условно за бабаит, ударил полицай"}
{"url": "http://www.bnews.bg/article/236740-prokuraturata_v_detska_gradina_brezichka_sa_iztezavani_maloletni", "text": "Районната прокуратура в Бургас е образувала досъдебно производство по случая с малтретирането на деца в детска градина „Брезичка”, съобщиха от държавното обвинение. По повод излъчени от медиите материали, съдържащи упражнено насилие над деца в детска градина „Брезичка“ гр. Бургас и след приключена предварителна проверка по случая, Районна прокуратура Бургас е образувала досъдебно производство за престъпление по чл.187 от НК. Съобразно закона за извършено престъпление по чл.187 от НК се предвижда наказание  до три години лишаване от свобода или пробация, както и обществено порицание. Районна прокуратура – Бургас е възложила на разследващи полицейски служители да извършат необходимите процесуално- следствени действия, с цел събиране на доказателства, след което да докладват на наблюдаващия прокурор. Към настоящия момент няма привлечени лица към наказателна отговорност. След скандала родители в цялата страна се организираха на протест срещу насилието в детските градини. Първата проява е утре в Бургас. Припомняме, че обществото бе скандализирано - шамари, бой с пръчка, скубане и обиди - скандалното поведение е разкрито чрез скрита камера, която била поставена от родители, които са намирали синини по децата си. Кадрите бяха разпространени в интернет. Заснетите възпитателки са Светла Петрова и Милена Иванова. \"Пълна трагедия си. Тъпунгер. Малоумен. Лигльовци\" - това са само част от епитетите, с които Иванова се обръща към децата, които не слушат или не изпълняват поставените им задачи. Всичко това е съпроводено от крясъци, шамари и дърпане за косите, се вижда от кадрите.  ", "date": "2018.02.09", "title": "Прокуратурата: В детска градина \"Брезичка\" са изтезавани малолетни!"}
{"url": "http://www.bnews.bg/article/236742-novo_ot_kevork_kevorkyan_yunker_razroshva_i_tseluva", "text": "Този човек се държи като, като… - вие добавете думата. \r\nНа снимката го виждате да разрошва косата на Ги Верхофстад, лидер на либералите в Европарламента – това се случва по време на сесията в Страсбург. \r\nТой е „шефът“ на Европа, който кове бъднините ни. Целувачът Юнкер. За него холандският премиер Марк Рюте преди време беше казал, че „има видения и трябва да се консултира с лекар“. \r\nТова по повод изхвърлянето на Целувача, че България и Румъния ВЕДНАГА трябва да станат част от Шенген“. Обаче Целувачът Юнкер не се уморява да будалка. \r\nТия дни обеща да вкара всички балкански страни в Европейския съюз – стига да уредят споровете помежду си.  \r\nЛесна работа: те го правят от десетилетия и няма изгледи скоро да успеят.  \r\nС такива масали сме за никъде. \r\nЮнкер обаче ще продължава да си разрошва. А Соломон П. шляпна поредната си идейка: България да заплаши холандския премиер, че може да блокира евентуална негова кандидатура за председател на Европейския съвет /на мястото на Туск/, ако страната му продължава да се противопоставя на българското присъединяване към Шенген.  \r\n„Понякога в дипломацията се предприемат и такива стъпки“ – казал Паси, който не смееше да шавне и един сантиметър встрани от лакейската си политика като външен министър.  \r\nСоломон не е известен като смелчага – казали са му да подхвърли тази провокация. \r\nСами ще се сетите, кой има полза от една съвсем разрошена Европа. Телевизиите продължават да произвеждат щуротии. \r\nИсторията с двете лъвчета от Разград беше истински шедьовър.  \r\nКато апотеоз на нашенската хуманност, от Би Ти Ви решиха да проследят със специален екип пътуването им до Холандия.  \r\nКакво хрумване само, какъв полет на журналистическото въображение: репортерският екип съпровождаше клетите животни ден след ден, километър след километър, хранене след хранене, пишкане и всичко останало.  \r\nСякаш изпращахме към Европа някаква новоизмислена азбука, за да тласнем холандците /и всички останали нации/ към нови цивилизационни простори. \r\nСякаш подарявахме на европейците някаква наша висша мярка за социална отзивчивост, която вече е дотегнала на тукашните хора. Накрая, лъвчетата Терез и Масуд тържествено пристигнаха в Холандия и ни събудиха за поредната ни национална гордост – обаче неизвестно защо репортерите не викаха „Българи юнаци!“  \r\nИ това се случи в същия ден, когато Бойко се срещна с холандския премиер.  \r\nАко не знаехме колко им е умът на телевизиите, щяхме да решим, че това съвпадение е нарочно търсено, за да ни накарат да размишляваме – през една тънка ирония – за „високата“ ни политика. Пак добре, че някой от личните коафьори на Бойко не го накара тържествено да връчи на холандския премиер лъвчетата.  \r\nОня иска да си вземем обратно нашите мургави лъвове и изобщо да се измитаме далеч от Холандия - а ние му връчваме две шашардисани лъвчета от Разград!  \r\nЕто това щеше да е истински дипломатически шедьовър, израз на вдъхновение, което много рядко обладава постната ни дипломация. Знаете ли защо нашите Властници толкова се натискат за Шенген.  \r\nВие си имате своите обяснения, но да ви предложа още едно:  \r\nнапълно свободното придвижване ще осигури нова българска изселническа вълна - за радост на нашите Властници.  \r\nКолкото по-малко „нахалници“ им се навират в очите тук, толкова по-добре за тях.  \r\nИначе – и в Шенген ще сме си все същите.  \r\nНапълно разрошени.", "date": "2018.02.09", "title": "Ново от Кеворк Кеворкян: ЮНКЕР РАЗРОШВА И ЦЕЛУВА"}
{"url": "http://www.bnews.bg/article/236757-posledno_nyama_balgari_v_robskata_ferma_v_angliya", "text": "Няма български граждани нито сред имигрантите, работили като „бели роби”, нито сред работодателите във фермата в Корнуол, Югозападна Англия. Това съобщи българското посолство в Лондон. Дипломатическата ни мисия е получила официален отговор от полицейската служба на Девън и Корнуол и Службата за контрол на трудовото посредничество и трудовата експлоатация. По-рано се появиха информации от работещите във фермата, че има и хора с българско гражданство. Разследването започна след като 14 работници от фермата в района на Корнуол подават сигнал, че работят и живеят при изключително тежки условия. Работниците са от Литва и Румъния. Работниците са настанени в приемен център. Останалите са във фермата и не искат да я напуснат.", "date": "2018.02.09", "title": "Последно: Няма българи в робската ферма в Англия"}
{"url": "http://www.bnews.bg/article/236753-sinoptichkata_nora_shopova_zarabotvala_kato_sevrityorka_foto", "text": "Новото попълнение в екипа на Нова Телевизия – Нора Шопова, неотдавна се препитавала като сервитьорка. \r\n25-годишната девойка изкарвала парите си като промитирала твърд алкохол в баровете. За работните си ангажименти в малките часове на нощта тя получавала 25-30 лева и била принудена да обхожда всички маси с клиенти и да им предлага да поръчат от марката. \r\nТогава Шопова далеч не е изглеждала толкова бляскаво. Освен, че и тогава е била болезнено слаба, други прилики с настоящия й външен вид няма. За да изгрее на кориците и телевизионния екран, манекенката изцяло е ремонтирала усмивката и носа си, веждите и устните, пише „Ретро“. Снимката вижте \r\n ", "date": "2018.02.09", "title": "Синоптичката Нора Шопова заработвала като севритьорка (ФОТО) "}
{"url": "http://www.bnews.bg/article/236723-dnes_e_rozhdeniyat_den_na_striptiyza", "text": "На 9 февруари 1893 година за първи път в Париж, в кабаре \"Мулен Руж\" танцьорка се разсъблича напълно. \r\nЗатова денят се смята за рожден ден на танца, изкуството или просто женската пластичност и красота. Историята на стриптийза започва в Париж, най-разкрепостеният в сексуално отношение град в края на 19 век. \r\nТам през 1889 година открива врати може би най-известното кабаре и до днес- \"Мулен Руж\". Четири години след началото, танцьорката Мона прави нещо революционно за времето си - хвърля всичките дрехи от тялото си и остава както я е майка родила. \r\nРазбира се, това не е посрещнато с аплодисменти от всички. Момичето е било арестувано, отведено в полицията за разпит и накрая глобено със 100 франка. 125 години след нейната първа изява като стриптийзьорка, нещата са се променили много. \r\nПрофесията на танцьорките, които се освобождават от дрехите си навлезе навсякъде, където има подходящи нощни заведения и вече не ги арестуват и глобяват. За да не остане силният пол назад, появи се и мъжки вариант на разсъбличането. \r\nА има и изпълнителки, които смятат танца си за изкуство. Вероятно не са далеч от истината, щом в киното просто обожават стриптийза и често включват елементи от него в различни филми. \r\n ", "date": "2018.02.09", "title": "Днес е рожденият ден на стриптийза"}
{"url": "http://www.bnews.bg/article/236724-izvanredno_borisov_i_simeonov_v_panika_evropa_idva_na_kraka_da_proveri_velikata_ograda", "text": "\r\nОт понеделник до сряда другата седмица представители на комисията на Европейския парламент по граждански права, правосъдие и вътрешни работи ще посетят България. \r\nЕвродепутатите очакват да се запознаят от първа ръка с дейността на служителите на европейската гранична служба, изпратени по границата между България и Турция, съобщиха от пресслужбата на ЕП.  \r\nГостите ще посетят ГКПП-Капитан Андреево, където граничари от нашата страна и други държави от ЕС съвместно охраняват.  \r\nПредвижда се евродепутатите да се срещнат с българския министър на вътрешните работи Валентин Радев, с представители на Гранична полиция, както и с международни и неправителствени организации.  Както BNews първи съобщи, различни институции проверяват строежа на инженерно - защитното съоръжение на  южната ни граница с Република Турция, по-известно след изказване на вицепремиера Валери Симеонов като \"Великата ограда\". Кои са фирмите които са проверявани и проверяват ли ги въобще? Бърз преглед на фирмите с които е сключил договори областния управител на Бургас показва много интересни факти. Нека започнем с фирмата \"Булбения\" ООД с нея е сключен договор за за подучастък от района на ГПУ Средец от гранична пирамида 87 до гранична пирамида 123.  В търговския регистър обаче не откриваме никаква информация за фирма Булбения ООД. След неколко дневни опити да открием каквато и да е информация за въпросната фирма, която вероятно е усвоила милиони левове за строителството на \"Великата ограда\" се оказва, че единствената информация за  въпросната фирма се съдържа в един единствен документ? Този документ е стенограма на Народното събрание от 15.01.2016 г.? Интересно как областния управител на Бургас е стигнал до прозрението, че \r\nименно тази фирма трябва да строи защитното съоръжение? Как областният управител е преценил  капацитета на фирма, за която липсва информация? Възможно ли е фирмата да е била посочена от  някой властимащ? Още по интересно е как сега се проверява фирма, която вероятно е фантом?  Как въобще тази фирма изпълнява гаранционните си задължения по договор ако въобще ги изпълнява? Възможно ли е тази фирма да е приближена до Патриотичния фронт както заявява Корнелия Нинова от трибуната на Народното събрание?Въпроси , на които никой до сега не е дал отговор!  Гробно мълчание обзе държавата след публикуваната на BNews поразяваща информация за фирмата фантом \"Булбения ООД\", която е обявена от Румяна Бъчварова за строител на защитното съоръжение на българо-турската граница. Вероятно много от така наречените управници се чудят защо не получаваме зелена светлина за Шенген? Как да ни приемат хората като фирми фантоми сторят съоръжение от значение за националната ни сигурност и никой не може да каже в държавата въобще защитени ли сме от въпросното защитно съоръжение.", "date": "2018.02.09", "title": "ИЗВЪНРЕДНО: Борисов и Симеонов в паника, Европа идва на крака да провери \"великата\" ограда!"}
{"url": "http://www.bnews.bg/article/236725-probiv_v_naukata_sazdadoha_choveshki_yaytsekletki_v_laboratoriya", "text": "Учените за първи път постигнаха успех в отглеждането на човешки яйцеклетки в лабораторни условия от ранния етап в яйчниковата тъкан до пълна зрялост, предаде Ройтерс. \r\nПредишни опити преминаха успешно само при мишки. \r\nУчените от Великобритания и САЩ мислят, че откритието им може да намери приложение при терапиите за регенеративна медицина и новите методи за лечение на безплодие. Те използваха проби от яйчникова тъкан, взета с биопсия, и успяха да получат от нея яйцеклетка. \r\nВ предходни изследвания учените успяха да отгледат в лаборатория яйцеклетки на мишки до етап, в който се получи ново поколение, и успешно отгледаха човешки яйцеклетки извън тялото, като започнаха от сравнително късен етап на съзряване. Новата разработка е направена от специалисти от две болници в Единбург и от Центъра за човешко възпроизводство в Ню Йорк. \r\n\"Способността да отгледаме човешки яйцеклетки в лаборатория може да увеличи вариантите за лечение на фертилността. Сега работим върху оптимизирането на условията, в които се развиват яйцеклетките и изследваме доколко здрави са те\", каза Ивлин Тефлър, един от ръководителите на екипа. \r\nНезависими експерти, които не са участвали в разработките, нарекоха важни откритията, но също предупредиха, че има още много работа, преди отгледаните в лаборатория човешки яйцеклетки да бъдат оплождани със сперматозоиди. \"Тези ранни данни показват, че това може да бъде осъществимо в бъдеще. Но технологията е в начален етап и е нужна много повече работа, за да се уверим, че е безопасна и оптимизирана. Трябва да се уверим дали тези яйцеклетки остават нормални по време на процеса и могат да бъдат оплодени, така че от тях да се формират ембриони, който да станат здрави бебета\", обясни преподавателят по ендокринология Али Абара от Имперския колеж в Лондон.", "date": "2018.02.09", "title": "ПРОБИВ В НАУКАТА: Създадоха човешки яйцеклетки в лаборатория"}
{"url": "http://www.bnews.bg/article/236726-prezidentat_rumen_radev_naznachi_nov_shef_na_nso", "text": "Президентът Румен Радев освободи с указ генерал-лейтенант Ангел Антонов от длъжността началник на Националната служба за охрана (НСО), съобщиха от прессекретариата на държавния глава. С друг указ държавният глава назначи заместник-началника на Националната служба за охрана полковник Росен Тодоров да изпълнява правомощията на началник на НСО. Шефът на НСО подаде оставка на 31 януари т.г,  той ще замине дипломат зад граница, след като изтече проверката на военните прокурори. В средата на януари стана ясно, че Военно-окръжната прокуратура проверява НСО за злоупотреби. В президентството са постъпили няколко сигнала срещу началника в службата Ангел Антонов от негови служители. В тях се твърди, че злоупотребите са в автопарка в Кричим, който Антонов е използвал за лично ловно стопанство. Тези сигнали са препратени в прокуратурата, която е започнала проверките. Тогава от НСО отказаха коментар. Миналата година НСО беше замесена в скандала с джиповете на държавните горски стопанства. Вместо да се използват за ловен туризъм, тези автомобили са взети от НСО за возене на политическия елит.", "date": "2018.02.09", "title": "Президентът Румен Радев назначи нов шеф на НСО"}
{"url": "http://www.bnews.bg/article/236733-aneliya_hvana_gadzheto_si_s_druga", "text": "Анелия хвана най-голямата си любов да мачка чаршафите с друга. Певицата бе запленена и лудо влюбена в гаджето си. Хитовата изпълнителка винаги е давала вид на самостоятелна и борбена жена. Брюнетката често казваше в интервюта, че е \"по-добре да си сама, отколкото зле придружена\". И твърдеше, че мъжете бягат от нея, понеже е силна и самостоятелна. Но това не се оказа напълно вярно. Защото от две години тя е зашеметена от любов към женен мъж. Баровецът е и баща на две деца. Анелия хлътнала по него като ученичка, но той не бил съвсем запленен от нейния чар. След Коко Динев, звездата на поп фолка имаше няколко връзки, които приключваха скоропостижно. Изпълнителката така обаче полудяла по столичния бизнесмен, че била готова да направи всичко, което поискал от нея. Тя хуквала посред нощ, за да се срещне с него, стига той да пожелаел. Срещала се с него по хотели и кръчми, но винаги когато той е бил свободен. Близките са в шок от промяната ѝ. Анелия обаче очаквала богаташа да се разведе и заведе до олтара. Карала се с всички свои колежки, въпреки че той флиртувал с тях дори пред очите ѝ. Все пак окованият в брачен хомот умеел да я поглези. Според клюката той финансирал някои от нейните музикални проекти. Освен това ѝ помогнал финансово и за палата ѝ в Драгалевци, в който певицата се премести наскоро. Сагата със строителството му продължи с години заради некоректни строители, но любовника намерил читави майстори, които да завършат започнатото. Но Анелия най-после прогледнала и разбрала, че той е шавлив и не му стига една жена, пише Струма.бг. Защото го хванала на калъп в хотелската стая, където преди ходел често с нея. Поп фолк дивата пипнала прелюбодееца с нейне, по-млада колежка от Пайнер. Която имала амбицията да атакува върха и търсела помощта на имотни чичковци. И той щедро ѝ я предложил. Дали обаче изпълнителката наистина ще отрезнее или отново ще се опита да игнорира изневярата му, питат се роднините ѝ, пише Слава.бг.", "date": "2018.02.09", "title": "Анелия хвана гаджето си с друга"}
{"url": "http://www.bnews.bg/article/236743-ek_i_velikobritaniya_v_spor_za_brekzit_sporazumenie_mozhe_i_da_nyama", "text": "\r\nЕК предупреди, че може да няма преходен срок след оттеглянето на Великобритания от ЕС през март догодина. \r\nГлавният преговарящ на ЕС по въпросите за оттеглянето на Великобритания Мишел Барние заяви, че преходният срок, за който Лондон настоява, не е сигурен. Барние добави, че е настъпило време британското правителство да вземе съответните решения.  \r\nЛондон не се съгласява в преходния срок, който би започнал през март догодина и завършил на 31 декември 2020 г., новопристигналите във Великобритания граждани на ЕС да разполагат с пълни права.  \r\nПо думите на Барние, ако в този преходен срок не се прилага изцяло законодателството на ЕС, споразумение не може да има. Той поясни, че достъпът до митническия съюз и единния пазар, за който Великобритания настоява до края на 2020 г., е обвързан с прилагането на четирите свободи на движение и те не подлежат на преговори. \r\nИзненадам съм от разногласията и това може да се превърне в препятствие. През март би трябвало Европейският съвет да даде насоки за преговорите за бъдещите отношения с Лондон, а дотогава трябва да сме договорили условията на прехода, добави Барние.  \r\nГлавният преговарящ допълни, че засега с Лондон не са на едно мнение и за прилагането на законодателството на ЕС в преходния срок. Великобритания е изразила настояване в този срок да не бъде отговорна пред Европейския съд.  \r\nСъщевременно ЕС цели съдът в Люксембург да може да се произнася по двустранни спорове, както и на Великобритания да могат да бъдат налагани наказателни процедури до края на 2020 година.  \r\nПо отношение на границата между Великобритания и Ирландия ЕС предлага три възможности, но по думите на Барние всяка от тях предполага възобновяването на граничните проверки. Той отбеляза, че ЕС все още очаква да научи британските предложения по този въпрос.  \r\nНа днешната пресконференция на Барние не присъства британският преговарящ Дейвид Дейвис. Барние коментира по този повод, че вратите му остават отворени за всеки и че Дейвис може да се присъедини към преговорите, когато пожелае.  \r\nВидимо раздразнен, Барние настоя, че винаги е бил възпитан и сдържан с британските преговарящи, но би предпочел да ги вижда по-често. \r\nБарние уточни, че днес се е провалила среща на преговарящите екипи по въпроса за бъдещите отношения между ЕС и Великобритания.  \r\nСрещите ще продължат редовно, днес възобновихме преговорите за първи път от декември насам, отчете той. \r\nПрез декември Великобритания настояваше ЕС да отчете \"достатъчен напредък\" в преговорите, за да започне обсъждането на бъдещите отношения и преходния срок. Европейският съвет удовлетвори това искане, но преговорите отново останаха в застой, пише Дир.бг. \r\n ", "date": "2018.02.09", "title": "ЕК и Великобритания в спор за Брекзит, споразумение може и да няма"}
{"url": "http://www.bnews.bg/article/236722-kyurdi_hvanaha_poslednite_ot_biytalsite_na_idil", "text": "Двама британски членове на групировката \"Ислямска държава\", известни с участието си в изтезания и убийства на заложници, са били заловени от кюрдски бойци в Сирия. Заловените са последните, останали на свобода членове на клетка от четирима бойци, известни като \"Бийтълс\" заради британския им акцент. Според американски официални представители групата е обезглавила над 27 западни заложници и е измъчвала много повече. Най-известният от четиримата е Мохамед Емуази, известен като \"Джон Джихадиста\". Той се прочу с видеоклиповете, в които обезглавяваше заложници. По информация на американски източници \"Джон Джихадиста\" е бил убит при ракетен удар на международната коалиция през 2015 г. в сирийския град Ракка", "date": "2018.02.09", "title": "Кюрди хванаха последните от „Бийтълсите” на ИДИЛ"}
{"url": "http://www.bnews.bg/article/236728-prokuraturata_iska_zatvor_za_izmamnika_milen_mariya_i_protestira_domashniya_mu_arest", "text": "Районна прокуратура Бургас протестира срещу домашния арест на интернет измамника Милен Стойчев от Бургас. Държавното обвинение е внесло протест срещу определението на районния съд от 7 февруари, с което наложената мярка за неотклонение на бургаският измамник бе изменена от \"задържане под стража\" в \"домашен арест\". 38-годишният Милен Стойчев е обвинен за това, че от януари, 2016 г. до юни, 2017 г. в Бургас се представял в социалните мрежи за хубавицата Мария Василева, която бедства в Гърция и няма пари да се върне в България. В час от мотивите си за изменението на мярката за неотклонение съдът е посочил, че компютърът, който Стойчев е използвал за извършване на престъплението е иззет, както и че обвиняемият няма физически достъп до ползваните по-рано банковите сметки. От прокуратурата опонират, че съществуват достатъчно други известни съвременни средства за комуникация в интернет като смартфони, а и не е невъзможно обвиняемият да се снабди в дома си с каквото и да било техническо средство за работа с интернет.", "date": "2018.02.09", "title": "Прокуратурата иска затвор за измамника Милен-Мария и протестира домашния му арест"}
{"url": "http://www.bnews.bg/article/236738-releto_ostava_v_zatvora_ima_oshte_da_se_popravya", "text": "Софийски градски съд отказа да освободи предсрочно Даниел Димитров - Релето, част от групата на \"Наглите\". Димитров е изтърпял 10 години 8 месеца и 7 дни затвор, повече от половината от 18-годишната си присъда, което по закон му дава възможност да бъде освободен по-рано, предаде БТА. Според прокуратурата и представителя на затвора при Димитров не са налице достатъчно данни за поправяне. Съдът отчете, че е налице позитивна тенденция в профила на затворника, тъй като работи в кухнята на затвора, няма провинения и е награждаван множество пъти. Все пак обаче не са постигнати в цялост целите на наложеното наказание, отчете съдебният състав и допълни, че няма достатъчно данни за \"необратимо поправяне на лицето\". Съдът поясни още, че е налице \"подобрение в поведението на осъдения\" и че той демонстрира готовност за поправяне. Въпреки че са налице формалните предпоставки за освобождаване на Димитров, според съда не е изпълнена в цялост целта на присъдата и е необходимо още време на затворника, за да се намали още рискът от рецидив и да се увеличи възможността за реинтеграцията му в обществото.", "date": "2018.02.09", "title": "Релето остава в затвора, има още да се поправя"}
{"url": "http://www.bnews.bg/article/236730-vesela_lecheva_bramchi_s_barovsko_audi_za_200_bona", "text": "Бившата шефка на спорта в правителството на Сергей Станишев, а сега депутат от групата на БСП – Весела Лечева пристига на работа в Народното събрание, возена от шофьор в последен модел баровско „Ауди“ А8. \r\nЦента на този модел автомобили – с най-висок клас оборудване и система за безопасност, е между 200 и 300 бона в зависимост от екстрите, твърдят експерти. \r\n ", "date": "2018.02.09", "title": "Весела Лечева бръмчи с баровско ауди за 200 бона "}
{"url": "http://www.bnews.bg/article/236708-stoyanka_mutafova_s_neveroyaten_zhest_za_sirache", "text": "Великата актриса Стоянка Мутафова направи невероятен жест за сираче и сбъдна мечтата му. Актрисата издирила младежа и го изненадала. За това разказва дъщерята на актрисата Мария Грубешлиева на профила си във Фейсбук: \"Неповторимата Стоянка Мутафова подари таблет на едно момче без родители, което живее в социален дом заедно с брат си в пазарджишкото село Звъничево. Младежът се казва Кирил Балдев, на 16 г. и стана популярен преди време с инициативите си да помага и дарява книги на читалищни библиотеки в страната и най-вече на изгорялата библиотека в село Мененкьово, община Белово. За жеста на великата актриса съобщи бизнесменът от Пазарджик Благо Солов, с чието съдействие грандамата на българския театър и екипа й гостуваха в Пазарджик, и който е неин добър приятел. Предприемачът споделил пред Стоянка за мечтата на момчето да има таблет и тя решила да го зарадва, като така подкрепи добрите му дела. Младежът не успя да присъства на представянето на книгата за Стоянка Мутафова - \"Добър вечер, столетие мое\" и затова посети Примата на театъра в гранд-хотел \"Хебър\", където тя бе отседнала с екипа си, за да получи подаръка си лично.\" \r\n ", "date": "2018.02.09", "title": "Стоянка Мутафова с невероятен жест за сираче"}
{"url": "http://www.bnews.bg/article/236714-novi_senzatsionni_razkritiya_za_zlatnoto_lamborghini_podludilo_tsyala_balgariya", "text": "Преди дни БЛИЦ първи публикува уникалните снимки на супер тузарското „Lamborghini“, което взриви мрежата. Още ден след това първо медията ни научи ексклузивната подробност, че колата е пропътувала разстоянието от Велико Търново, за да стигне до собственика си в София на репатрак. Сега се разбра, че индийският богаташ е направил златното си скъпарско „Ламборгини Хуракан“ във великотърновския автоцентър за оптичен тунинг „Мания“, пише днес \"Борба\". Колата му е предадана преди броени дни, след като е била облепена до последния милиметър със специално златно фолио, което вдига и доста цената й.  Цената на суперавтомобила е около 240 хиляди долара, но с новото покритие тя скача доста. \r\n„Трябваха ни около две седмици, за да реализираме проекта си. Правихме изцяло софтуерни разрези на материала. Прецизността е до микрон, като всички елементи са с точни размери, качени на векторни файлове. Имаме още няколко подобни поръчки“, разказа търновецът Георги Бялков, който заедно с екипа си е работил по колата.  Идеята на Радж е била колата му да изглежда като най-скъпия модел в света – „Ламборгини Авентадор“, който е с цена от 7,5 млн. долара, създаден специално за 50-годишнината на марката през 2014 г.  За боядисването със златна боя на оригинала са използвани 25 кг боя със златни частици на баснословна цена. Именно по тази причина е предпочетено доста по-евтиното фолио във Велико Търново, което обаче носи същия ефект. „Над златното фолио е поставен втори пласт прозрачно защитно фолио, което пази първото”, обяви още за технологията Бялков. Инициалите на притежателя на ламборгинито пък са изписани от двете страни на колата, както и на джантите. \r\nВ момента във Велико Търново правят и втора златна кола – „Порше Панамера“. Колата на Радж, който постоянно живее в Дубай и се занимава с туризъм, недвижими имоти и сайтове, е с 5,2-литров двигател с внушителните 610 конски сили, уточнява в. Борба. \r\n ", "date": "2018.02.09", "title": "Нови сензационни разкрития за златното „Lamborghini“, подлудило цяла България !"}
{"url": "http://www.bnews.bg/article/236715-zimata_se_zavrashta_lyuti_studove_prez_uikenda", "text": "Днес ще преобладава слънчево време с временни увеличения на облачността. \r\nНад планините ще преобладава слънчево време с временни увеличения на облачността. Ще духа умерен до силен вятър от запад-северозапад. Максимална температура на височина 1200 метра около 3°, на 2000 метра – около минус 3°. През нощта от югозапад ще започне увеличение на облачността. Ще бъде почти тихо с минимални температури между минус 1° и 4°. Утре ще бъде облачно. Около обяд от югозапад ще започнат валежи, които до края на деня ще обхванат по-голямата част от страната. Ще се появи слаб източен вятър, който до вечерта ще се ориентира от изток-североизток, ще се усили и с него ще започне да нахлува студен въздух. Максимални температури между 5° и 10°, в София около 5 През нощта срещу неделя валежите ще продължат, като дъждът в Северна България и високите полета на Западна ще премине в сняг. В неделя през по-голямата част от деня валежите ще продължат. В Дунавската равнина и високите полета в Западна България ще се образува нова снежна покривка. Температурите ще са почти без дневен ход - между 0° и 5°. В източните райони вятърът от североизток ще се усили. В Североизточна България, Централна и Източна Стара планина и Родопите, където валежите ще са по-интензивни, ще има условия за снежни виелици и навявания. В началото на следващата седмица вятърът ще се ориентира от северозапад, ще отслабне, на места временно и ще стихне, а впоследствие ще стане южен. Минималните температури ще се понижат, а дневните ще започнат да се повишават", "date": "2018.02.09", "title": "ЗИМАТА СЕ ЗАВРЪЩА! Люти студове през уикенда "}
{"url": "http://www.bnews.bg/article/236710-veneta_harizanova_zahapa_mazhkite_kifli_oskubani_vezhdi_lastichni_danki", "text": "Интересна представа за силния пол има моделката Венета Харизанова. Мисис България заяви доста категорично, че мъжете са доста по-суетни от половинките си. Според нея през XXI век мъжката част от човечеството има повече ботокс и пластични операции от нежния пол. \r\n„Перфектен маникюр, перфектно оскубани вежди, ластични дънки — това е положението вече, драги“, размишлява по този повод блондинката.", "date": "2018.02.09", "title": "Венета Харизанова захапа мъжките кифли: Oскубани вежди, ластични дънки... "}
{"url": "http://www.bnews.bg/article/236719-v_plovdiv_razrushavat_kashtata_s_vgradeniya_elektricheski_stalb", "text": "В Пловдив започна доброволното събаряне на къщата с вградения електрически стълб в Арман махала, съобщава БНТ. Собствениците доброволно премахват постройката, която е построена около уличен стълб и прегражда улица в квартала. На собствениците е съставен акт, че сградата е незаконна и до десет дни трябва да бъде съборена. Те сами решават да премахнат постройката, защото така няма да се влагат допълнителни средства. \"Решение не сме искали, дойдоха, викат бутай и ние почнахме да бутам\", коментира собственикът Марин Михайлов. \"Кой знае какво не сме направили с труд, чист труд, ей така е работил сина ми за да го прегради заради децата си най-накрая\", допълва сосбтвеничката Росица Михайлова.  Жителите на Арман махала признават, че повечето къщи в района са построени през годините без документи. \"Тука всички къщи са беззаконни - ама плащаме данъци, няма натурални актове, ама за казана плащаме всяка година\", обясняват те. От местната администрация са категорични, че вече няма да се строи без документи в Арман махала, както е било през годините. Заради това, че сами започнаха да бутат незаконната постройка от кметството обещава да не налага финансови санкции на нарушителите. \"Това са едни проблеми, трупани 60 години, които ние сега не може да ги решим с магическа пръчка, но въпросът е те да видят и да знаят, че редът общо е за всички, включая и за тях, и да започнат точно като нас, като всички останали да ги спазват просто тези закони\", коментира кметът на пловдивския район Северен Ральо Ралев.  ", "date": "2018.02.09", "title": "В Пловдив разрушават къщата с вградения електрически стълб"}
{"url": "http://www.bnews.bg/article/236720-vazhno_nikoy_nyama_da_poluchi_shofyorska_knizhka_ako_ne_predstavi_tozi_vazhen_dokument", "text": "Документ за завършен десети клас ще се изисква за издаване на шофьорска книжка. Това предвижда публикувана за обществено обсъждане промяна в наредбата за условията и реда за издаване на свидетелство за управление на моторни превозни средства, отчета на водачите и тяхната дисциплина, уточнява в. Труд. Промяната въвежда на практика гласуваното завишено изискване в Закона за движение по пътищата, което е в сила от септември 2017 г., като е съобразена с новия Закон за предучилищното и училищното образование. Мотивите за промяната в наредбата: Във връзка с новия Закон за предучилищното и училищното образование и направени промени в чл. 151, ал. 2 от Закона за движението по пътищата, се налага да бъде извършена промяна в Наредба № I-157 от 1 октомври 2002 г. за условията и реда за издаване на свидетелство за управление на моторни превозни средства, отчета на водачите и тяхната дисциплина. Промените касаят необходимия документ, който трябва да се представи за издаване на свидетелство за управление на моторно превозно средство, съгласно чл. 13, ал. 1, т. 7 от Наредба № I-157/2002 г. – съгласно чл. 151, ал. 2 от Закона за движението по пътищата следва да се представя копие от документ за завършен най-малко първи гимназиален етап на средно образование, съгласно чл. 73, ал. 3, т. 1 от Закона за предучилищното и училищното образование – X клас, вместо досега изискуемия документ за завършено най-малко основно образование по вече отменения Закон за народната просвета.  \r\n ", "date": "2018.02.09", "title": "ВАЖНО!! Никой няма да получи шофьорска книжка, ако не представи този важен документ!"}
{"url": "http://www.bnews.bg/article/236716-otide_si_izvesten_srabski_aktyor", "text": "Известният сръбски актьор Небойша Глоговац почина тази нощ на 48-годишна възраст в Клиниката по пулмология в Белград, съобщи сръбският вестник \"Блиц\". Глоговац беше приет там по спешност два дни по-рано. \r\nПреди 10 дни актьорът постъпи в Института по онкология. Тогава медиите писаха, че той е тежко болен и здравословното му състояние се е влошило. Небойша Глоговац изигра много роли в телевизията, театъра и киното, припомня БТА. Сред по-известните са на Кая във филма \"Небесна въдица\", \"Капан\", \"Буре с барут\", \"Жената със счупения нос\", \"Спасителят\", \"Ранена страна\" и др.  ", "date": "2018.02.09", "title": "Отиде си известен сръбски актьор "}
{"url": "http://www.bnews.bg/article/236717-frantsiya_vavezhda_novi_merki_za_sigurnost", "text": "Френското правителство обяви нови мерки за сигурност в така наречените проблемни квартали. Ще бъде засилено полицейското присъствие на терен и ще се осигури по-близък контакт с местните жители. До 2020 г. новите мерки ще бъдат приложени в 60 проблемни квартала на територията на цялата страна. Предвижда се до 2022 г. да бъдат създадени нови 10 000 щатни длъжности за полицаи и жандармеристи. Подобряване на сигурността в предградията беше сред обещанията в предизборната програма на президента Еманюел Макрон. ", "date": "2018.02.09", "title": "Франция въвежда нови мерки за сигурност"}
{"url": "http://www.bnews.bg/article/236729-kam_nay_zeleniya_kabinet_i_premier_ot_zelenite_v_evroparlamenta_slaba_borba_s_koruptsiyata", "text": "\r\nТрябват много по-амбициозни мерки в борбата срещу корупцията както в България, така и в Европейския съюз и неговите институции. \r\nТова показват резултатите от доклад, изготвен от групата на Зелените /Европейски свободен алианс (ЕСА) в Европейския парламент, които бяха обявени от съпредседателя на групата Ска Келер на пресконференция в София, предаде БТА.  \r\nСнощи тя участва в протеста в защита на Пирин, а тази сутрин обяви, че докато правителството не чува протестиращите, гласът им е чут в Брюксел. \r\nКелер подчерта, че върховенството на правото и правосъдието са проблем не само за България, но и в цяла Европа. И се обяви против построяването на втория лифт, както и бъдещото трасе през Кресненското дефиле, защото пътят може да го \"разсече\". Евродепутатката беше категорична, че пътят не може да минава през дефилето, защото то е природно богатство и трябва да се намери друг вариант.  \r\nТя предупреди, че ЕК няма как да финансира трасе през Кресненското дефиле, защото това е нарушение на европейското законодателство. \r\nАвторът на доклада Александър Кашъмов, който е ръководител и на правния екип на \"Програма достъп до информация\", уточни, че той обхваща не само корупцията в България, но и в другите държави по света. Адвокатът информира, че в него е направен акцент на връзката на борбата с корупцията и състоянието на свободата на словото. Кашъмов наблегна, че в последните години България пада надолу в тези два индекса. По думите му това не е случайно - има връзка между тези два факта. Според него в борбата с корупцията се полагат усилия от поне 18 години, включително и на законодателно ниво.  \r\n\"Изводите са, че се полагат много усилия, има и напредък, но има и много големи проблеми по отношение на корупцията, за които не се вижда как ще се решат. Въпреки че са се написали почти всички необходими закони, България не се е справила с приложението им\", отбеляза Кашъмов.  \r\nКато негативни примери в борбата с корупцията той даде казусите \"Батко и братко\", \"Николов и Стойков\", както и хонорара, получен за проекта \"Цанков камък\".  \r\nРавносметката показва, че неуспехите са по-сериозни от успехите, каза още Кашъмов. Той допълни, че ЕС не се оказва на своето необходимо ниво, за да наблюдава действията, които държавите-членки извършват по отношение на превенцията и противодействието на корупцията, съобщи Дир.бг. \r\nСъпредседателят на Зелените Борислав Сандов пък заяви, че корупцията на най-високите етажи на властта продължава да е основен фактор. Според него това, че в България все още няма нито един политик на високо ниво, осъден за корупционно престъпление, доказва, че има симбиоза между организирана престъпност и политическо представителство на най-високо равнище.  \r\n ", "date": "2018.02.09", "title": "Към \"най-зеления\" кабинет и премиер от Зелените в Европарламента: Слаба борба с корупцията!"}
{"url": "http://www.bnews.bg/article/236718-posolstvoto_ni_v_london_proveryava_ima_li_balgari_sred_rabotnitsite_robi", "text": "Българското посолство в Лондон проверява дали сред освободени 200 работници, държани като роби в Корнуол, има и наши сънародници. Според различни издания повечето работници са мъже от България, Румъния и Литва. Работили са във ферма за цветя. Условията, в които живеели, били ужасяващи. Трима души са арестувани във връзка със случая.  Посланик Константин Димитров съобщи, че е отправено запитване до полицията не само за освободените, а и дали сред трафикантите няма  български граждани. „Все още нямаме отговор на поставените въпроси. Тук имаме цял екип, включително представител на министерството на труда и социалната политика, който отговаря именно по тези въпроси. Паралелно сме в контакт и с полицейските органи, ако има нужда от съдействие с криминалния аспект на ситуацията”.", "date": "2018.02.09", "title": "Посолството ни в Лондон проверява има ли българи сред работниците роби"}
{"url": "http://www.bnews.bg/article/236700-nov_sriv_na_indeksa_dau_dzhouns", "text": "След като само преди дни индексът спадна рязко с 1 175 пункта, преди затварянето на борсата в Ню Йорк вчера индексът падна с 1 000 пункта или около 4.15%, предават световните агенции. Вълната отново се отрази по света. При индексите на азиатските фондови борси се наблюдават загуби между 3 и 5.5%. Загубите за Лондон, Франкфурт и Берлин са между 1.5 и 2.6%. Тенденциите на световните финансови борси отново разтревожиха инвеститорите и анализаторите. Това е най-големият срив на основните борсови индекси за последните 6 години. Загубите от обезценени акции се близо 1.25 трилиона долара.  ", "date": "2018.02.09", "title": "Нов срив на индекса Дау Джоунс"}
{"url": "http://www.bnews.bg/article/236699-rachkov_sprya_krancheto_na_mariya_ignatova_ostavi_ya_bez_rabota", "text": "Актьорът Димитър Рачков е решил да накаже Мария Игнатова, задето го заряза. Съвсем не на шега поставил ултиматум на приятели и продуценти \"Или аз, или Мария!\", докладваха колеги на талантливия актьор. По думите им водещият на \"Господари на ефира\" все още не можел да преглътне нанесената му обида от палавата блондинка. Още лятото двамата обявиха раздялата си с официално съобщение до медиите, оправдавайки се с изхабените си взаимоотношения. Истината обаче се оказала съвсем различна. Затова сега Рачков решил да отмъсти на Игнатова, като я удари финансово, пише в. \"Телеграф\". Железният ултиматум на скечаджията вече дава резултати, защото ангажиментите на чаровната блондинка рязко секнали. Освен заплатите в телевизията водещите си докарват поне 10 бона от участия в корпоративни партита, рождени дни и сватби. Друго перо в доходите на Игнатова са участията й в скечовете на „Господарите“ или за рекламни клипове, но двамата били предпочитани в комплект. Запознати разкриват, че семейната драма вече се е принесла и върху сериала „ Полицаите от края на града“. Заради враждата между екс двойката се оказало, че няма как да снимат в един ден Рачков, в друг Игнатова и затова бързо й намерили заместничка. Не е ясно дали кадрите снимани дотук с нея, ще бъдат изтрити.", "date": "2018.02.09", "title": "Рачков спря кранчето на Мария Игнатова, остави я без работа"}
{"url": "http://www.bnews.bg/article/236712-natali_trifonova_ostana_bez_gadzhe", "text": "Тежки месеци изживява синоптичката на Би Ти Ви Натали Трифонова. Сексапилната блондинка е разделена с приятеля си от известно време. \r\nТя вече излиза само по женски или в компанията на други двойки, но до нея няма мъж. Гаджето на Трифонова е чужденец и в момента няма възможност да идва при нея, за да прекарват дните си заедно. Блондинката трудно приема факта, че не може да се вижда в изгората си, с която имат връзка вече повече от година. \r\nПриятелят на Натали няколко пъти й предлага тя да се премести при него, но дългокраката красавица е категорична, че няма да загърби кариерата си в България.  Откакто двете влюбени гълъбчета са разделени, връзката на Трифонова е в застой. Отношенията между нея и приятеля й охладняват с всеки изминал ден, пише \"България днес\". \r\nСиноптичката е наясно, че подобна връзка от разстояние е обречена на провал. Близки на красавицата дори предричат, че тя в най-скоро време като нищо ще остави младежи. Натали опитва да се утеши с купони и излизания с приятели, но по погледа й личи, че страда за любимия. \r\nЛюбовта между Натали и гаджето й бе на върха си през лятото. Тогава двойката прекара няколко романтични почивки в Будва и Гърция. След тях блондинката се похвали на приятелките си, че вече познава човек, с когото иска да създаде семейство. \r\nМомичето, което ни казва времето, мисли дори и за деца, тъй като годинките си вървят. Многото ангажименти на любимия й обаче може да сложат край на любовния им романс.  Преди време из медийното пространство се тиража информацията, че Трифонова има афера с бившия футболист на \"Левски\" Антонио Аниете. \"Новината\" бе категорично опровергана от Натали, която обясни, че има мъж в живота си, но той не е испанският футболист. \r\n ", "date": "2018.02.09", "title": "Натали Трифонова остана без гадже"}
{"url": "http://www.bnews.bg/article/236703-misis_balgariya_vselena_mari_vacheva_se_snima_v_noviya_klip_na_aneliya", "text": "Мисис България - Вселена“ Мари Вачева участва в най-новия клип на фолк звездата Анелия, пише  BLife Най-красивата омъжена българка за 2017-а сподели кадър от бекстейджа по време на снимките и написа: \"New video ANELIA back stage . На друга снимка Вачева е в компанията на Мис България 2005 Роси Иванова , но не става ясно дали и другата красавица се снима в проекта. Засега всичко около видеото се пази в абсолютна тайна, както от Екипа на Анелия, така и от самата Мисис България. Участието на Мари Вачева в подобен проект не е изненада. Като фото модел, Вачева е била лице на много популярни български марки. В последните години тя живее в Австрия и управлява семеен бизнес. След като спечели титлата Мисис България – Вселена, Мари прекарва доста време в България, заради ангажиментите си към кампанията #onevoice. След кратка ски ваканция в тузарския швейцарски курорт Цермат, Мари Вачева се е захванала с подготовката си за участието си в най-престижния световен конкурс за омъжени дами „Мисис Свят“, който ще се проведе в края на лятото във Виетнам. Миската ще представи България в конкуренцията на хубавици от цял свят. Вачева работи и над записа на видео, в което ще презентира кампанията #onevoice, насочена срещу домашното насилие над жени и деца, на която е българският посланик. Скоро на сайта на конкурса „Мисис Свят“ ще започне и гласуването за участничките.", "date": "2018.02.09", "title": "„Мисис България – Вселена“ Мари Вачева се снима в новия клип на Анелия"}
{"url": "http://www.bnews.bg/article/236707-ogromen_gaf_pevitsata_halsi_pokaza_nay_miloto_si_na_gala_vecher_v_nyu_york_snimki_18", "text": "Певицата Халси преживя огромен конфуз на изключително лъскаво светско събитие в Ню Йорк. За “amfAR Gala” в Голямата ябълка тя беше избрала твърде предизвикателна рокля, която изложи на показ твърде много, съобщава tmz.com. На път за събитието служител, който вероятно е бил част от организаторите, се спъна в черното парче плат и настъпи задната част на роклята. Така чаталът на изпълнителката лъсна пред публиката. „Не се тревожете, Халси носеше бельо, така че не се изложи тотално като Бритни, но все пак беше кофти“, пише светското издание. Въпреки срамната сцена изпълнителката на “Bad at love” запазила самообладание, помахала на публиката и влязла в залата, придърпвайки непокорната си рокля. Снимката вижте  \r\n ", "date": "2018.02.09", "title": "Огромен ГАФ: Певицата Халси показа най-милото си на гала вечер в Ню Йорк (СНИМКИ 18+)"}
{"url": "http://www.bnews.bg/article/236711-zaloviha_predpolagaemiya_bos_na_nay_golemiya_narkokartel_v_meksiko", "text": "Полицията в Мексико задържа Хосе Мария Гисар Валенсия – предполагаемия бос на един от най-мощните наркокартели в страната – „Лос Сетас”, съобщава БГНЕС. По информация на местни медии Валенсия, известен и като Z43 и Ел Чарли, е задържан в четвъртък. Босът, който е с американски произход, се смята за отговорен за внасянето на кокаин и метамфетамин в САЩ. Той ръководи и транспортирането на наркотици от Гватемала към Мексико. Преди години властите в САЩ обявяват награда от 5 млн. долара за информация, която да помогне за задържането му.", "date": "2018.02.09", "title": "Заловиха предполагаемия бос на най-големия наркокартел в Мексико"}
{"url": "http://www.bnews.bg/article/236706-izvanredno_sasho_dikov_hvarlya_ostavka_sled_prodazhbata_na_bit_eto_zashto_napuska_imenitiyat_vodesht", "text": "Известният ТВ водещ Сашо Диков проговаря за намерението си да подаде оставка от БИТ ТВ, където беше програмен директор. Както ПИК писа, стана ясно, че телевизията е продадена от братя Вълневи на човек, близък до Красимир Гергов. Сашо Диков потвърди продажбата на телевизията, но заяви, че зад сделката стои продуцентът Мирослав Янев. По инормация на ПИК обаче зад него наднича Гергов. “Все още не се знае какво става. В 11,30 ще има среща с новия собственик и ще разберем какво става и какво ще става, каза директорът и твводещ Само Диков. Недоволството на досегашния собственик е от пазарната ситуация у нас, а не от резултатите ни”, допълни той и уточни, че става дума за липса на правила и инвестцията нямала възвращаемост. Едно проучване на БТВ сочи, че ние сме четвърти по доверие. При нас работят кадърни хора. Работили сме дасег при пълна свобода, коментира Диков. На въпроса за статуса на Нели Терзиева, която създаде телевизия БИТ, Сашо Диков коментира, че въпросите за Нери трябва да бъдат отправени към нея самата. Запитан за отстранението на Люба Колезич, Диков посочи, че тя е допуснала два гафа- изнесла вътрешна информация и е злепоставила собтвеника. Най- нормалното нещо което се прави в такива случаи и което ще направя е да се оттегля с г-н Вълне, а новите собственици, ако имат нужда от мен, продължавеме или не продължаваме. На това мнение това ми се случва за пети път. Както казваше Иван Славков, страшното е пърия път. Не съм мислил къде да продължавам, посочи Диков на въпроса за следващите му действия. Като даде инструкторът нареждане днес. Десен, ляв завой, слизаш от колата, каното такова. Пак казва- за пъти път ще ми бъде, от които три пъти ми се е случвало с телевизии да напускав сам и едно прекратяване на договора с Нова телевизия, коментира програмния директор. Диков изтъкна, че не познава новия собственик лицно, а само по физиономия. „Снощи г-н Вълнев ме инструктира първия човек, на когото да се обадя за продажбата на телевизията да е г-н Недялко Недялков. Вълневи са направили огромна транспортна фирма с над 1000 тира, която се оценява на стотици милиони. Може би де се окаже, че те са най- богатите българи въобще. Жалкото е, че тия хора които дойдоха тук и доказаха с най- добрите си желания, че искат да правят професионална, независима, коректна медия, трябваше така бързо да се откажат от намеренията си заради цялата тади джунгла, в която попаднаха”, категоричен бе Диков.  ", "date": "2018.02.09", "title": "ИЗВЪНРЕДНО! Сашо Диков хвърля оставка след продажбата на БИТ! Ето защо напуска именитият водещ!"}
{"url": "http://www.bnews.bg/article/236705-afganistanka_prepodava_na_detsata_bezhantsi_v_harmanli", "text": "Една жена от Афганистан бяга от ужаса в родината си. Учителката Салеха Наими е гонена заради борбата си за свобода и равни права. А докато бяга от войната, създава училища за деца на мигранти. В момента преподава в Центъра за бежанци в Харманли. Салеха е в България от година и половина. Една жена от Афганистан бяга от ужаса в родината си. Учителката Салеха Наими е гонена заради борбата си за свобода и равни права. А докато бяга от войната, създава училища за деца на мигранти. В момента преподава в Центъра за бежанци в Харманли. Салеха е учител от 39 години насам. Завършила е математика и педагогика в Кабул. „Да стана учител беше мечта на баща ми. Той бе убит от противниците на режима. Приемам професията си като обещание, което никога не мога да наруша”, разказва афганистанката. Професията й и спасението от всички препятствия в живота й. Живяла е като бежанка 18 години в Пакистан, където също е преподавала. Връща се в Афганистан пак да преподава, но през 2011 г. губи и съпруга си – той е отвлечен от муджахидините.  „Аз работех в комитет по опазване на човешките права. Позволих си да уча жените какви права имат. С други правозащитници посещавахме домовете им. Това ядосваше съпрузите им и бяхме заплашвани многократно”, спомня си Салеха. След като е пребита от бой пред учениците си, взима решение да бяга. Идва в България преди година и половина, заедно с едната си дъщеря. Другата все още е в Кабул. Салеха не я е виждала от две години и не знае дали това някога ще се случи.", "date": "2018.02.09", "title": "Афганистанка преподава на децата бежанци в Харманли"}
{"url": "http://www.bnews.bg/article/236704-potresavashta_gledka_naematelka_otkri_v_garderoba_si_chast_ot", "text": "22-годишна жена е открила част от човешки череп в гардероб в частно жилище във Велико Търново, съобщи Областната дирекция на МВР в града. Жената е потърсила съдействие от полицията. Тя е от Русе и живее под наем в Търново. Тя преглеждала гардероба, когато открила човешките останки. На мястото е изпратен екип на полицията, извършен е оглед. Образувано е досъдебно производство, работата по разследването продължава.", "date": "2018.02.09", "title": "ПОТРЕСАВАЩА ГЛЕДКА: Наемателка откри в гардероба си част от...."}
{"url": "http://www.bnews.bg/article/236701-astronomicheski_smetki_za_tok_vdigat_fakulteta_na_protest", "text": "Недоволство се надига в столичния квартал „Факултета” заради изключително високите сметки за ток. Хората през последните месеци получават фактури за между 600 лв. и 1000 лв. „Ние не можем да си позволим да работим за 300-400 лв. и да плащаме такива високи цени”, коментира пред камерата на bTV Рашо Илиев, който наскоро е платил 774 лв., а сега му предстои да даде над 800 лв. Той ни показа и дома си – с модерни електроуреди, но и отопление на печка тип „кюмбе”. „По цял ден нито съм тук, нито семейството ми, всички сме на работа”, подчерта мъжът, който преди години имал малък цех и даже за него плащал наполовина на това, което сега искат от ЧЕЗ за потреблението в къщата му. Хората от квартала, в който живеят предимно роми, се оплакват, че волтажът е нисък, спиранията на тока продължават по няколко дни, никой не знае към кое табло е, хартиените сметки не идват и електромерите не се подменят. Техниците от енергото пък никога не констатирали проблеми. Възможно ли е някой да се прикачва към коректните платци? Жителите на квартала са категорични, че няма как – сложен е СОТ, имало и охранител Тази вечер от „Факултета” организират протестно шествие по бул. „Възкресение” с искане за среща с началника на енергото. От ЧЕЗ заявиха в своя позиция, че проблемите с разпращането на хартиените фактури се дължат на неточни адреси, а направените проверки по сигнали за нереални сметки не са открили нарушения.", "date": "2018.02.09", "title": "Астрономически сметки за ток вдигат „Факултета” на протест"}
{"url": "http://www.bnews.bg/article/236692-fevruari_li_e_15_gradusa_ni_ochakvat_v_posledniya_raboten_den", "text": "През нощта над по-голямата част от страната облачността ще намалее до предимно ясно време. Минималните температури ще са между 0 и 5 градуса. \r\nВ петък ще преобладава слънчево време с временни увеличения на облачността. Ще духа до умерен вятър от запад-северозапад. Максималните температури ще са от 10 до 15 градуса. \r\nНад Черноморието ще преобладава слънчево време с временни увеличения на облачността. Ще духа до умерен вятър от запад-северозапад. Максималните температури на въздуха ще са от 11 до 14 градуса. Температурата на морската вода ще е 5-7 градуса. Вълнението на морето ще бъде 2-3 бала. \r\nНад планините ще преобладава слънчево време с временни увеличения на облачността. Ще духа силен вятър от запад-северозапад. Максималната температура на височина 1200 метра ще е около 3 градуса, на 2000 метра - около минус 3 градуса.", "date": "2018.02.09", "title": "Февруари ли е? 15 градуса ни очакват в последния работен ден! "}
{"url": "http://www.bnews.bg/article/236713-prezidentite_na_yuzhna_i_severna_koreya_si_stisnaha_ratsete", "text": "Президентът на Южна Корея Мун Дже-ин се е срещнал за кратко с церемониалния държавен глава на Северна Корея Ким Йон-нам, докато и двамата присъстваха на вечеря преди откриването на Зимните олимпийските игри в южнокорейския зимен център Пьонгчанг, съобщава южнокорейската агенция \"Йонхап\". Двамата държавни глави са си стиснали ръцете по време на приема, организиран от Мун Дже-ин, на който са присъствали и редица други световни лидери, включително американският вицепрезидент Майк Пенс. По-рано министърът на обединението на Южна Корея поздрави севернокорейския номинален държавен глава и останалата част от 22-членната севернокорейска делегация, която пристигна по-рано днес и която също включва сестрата на комунистическия вожд Ким Чен-ун. По време на престоя си в Южна Корея севернокорейските официални лица ще присъстват на церемонията по откриването на Олимпиадата по-късно днес и ще обядват с Мун Дже-ин утре.", "date": "2018.02.09", "title": "Президентите на Южна и Северна Корея си стиснаха ръцете"}
{"url": "http://www.bnews.bg/article/236702-kritikata_sled_premierata_na_50_nyuansa_slab_predskazuem_dolnokachestven", "text": "Кинокритиците охулиха филма \"Петдесет нюанса освободени\", последната част на трилогията \"Петдесет нюанса\", като един от тях го нарече \"дори по-долнокачествен от втората част\". \r\nНовият филм, продължава Роби Колин от в. \"Дейли телеграф\", има \"нула\" нюансa, \"скучни\", второстепенни сюжетни линии и сценарий от Найл Ленард, който просто е \"безсмислен\". \r\nВестник \"Гардиън\", цитиран от БТА, се съгласява, като нарича третия филм по еротичните романи на Е. Л. Джеймс \"слаб и предсказуем\". \r\nПродукцията на режисьора Джеймс Фоули беше представена премиерно във Франция тази седмица. В нея Анастейжа Стийл и милионерът Крисчън Грей най-накрая сключват брак. \r\nНо животът им е усложнен от нейния невротизиран бивш шеф и един \"дребен, нелогичен кулминационен момент с отвличане\", както го нарича \"Варайъти\". \r\n\"В името на драмата или мелодрамата, или просто лошата драма, \"Петдесет нюанса освободени\" рядко оправдава очакванията\", добавя Джордан Минцер от \"Холивуд рипортър\". \r\nСпоред Ана Хартли от \"Рап\" \"сексуалните сцени са поставени по-скоро на втори план, но ни припомнят коя е причината поредицата да се превърне в такъв феномен\". \r\nПървият филм \"Петдесет нюанса сиво\" от 2015 г., чийто режисьор беше Сам Тейлър-Джонсън, реализира над 571 милиона щатски долара приходи. Продължението \"Петдесет нюанса по-тъмно\" със сценарист съпругът на Е. Л. Джеймс Найл Ленард спечели 381 милиона долара.", "date": "2018.02.09", "title": "Критиката след премиерата на ”50 нюанса”: Слаб, предсказуем, долнокачествен "}
{"url": "http://www.bnews.bg/article/236709-kameliya_se_uredila_v_payner_s_tozi_fint_az_sam_kato_lepa_brena_no_malko_po_niska", "text": "Новият сезон на „Гласа на България”, в който Камелия отново ще бъде част от журито, стана повод да си припомни началото на своя път към музикалната сцена. Родената в Чипровци певица, която този януари навърши 47 години, сподели как е съумяла да впечатли бившите си продуценти от фолк гиганта „Пайнер”. Тя се представила за българската Лепа Брена.  \r\n  \r\n„Пеех си в оркестър, изкарвах си пари, имах си свобода и чудесно се чувствах”, спомня си Камелия. Майка й обаче държала на професионалната й реализация. Тя винаги е била амбициозна и е искала само най-доброто за дъщеря си. По онова време, когато димитровградската фирма „Пайнер” вече нашумявала, майка й настояла Камелия да пробва да стане един от изпълнителите й. Бъдещата звезда обаче нямала особено желание. Затова и всеки път, когато родителката й я питала дали се е обадила, за да попита дали търсят нови певици, Камелия си измисляла причини – „никой не вдигна”, „даваше заето” и т.н. Докато един ден майка й не набрала номера на фирмата пред нея и когато отсреща се чул отговор, Камелия била принудена да говори. \r\n„Казах: „Здравейте, обажда се едно момиче… Аз съм като Лепа Брена, но малко по-ниска”, спомни си през смях Камелия при последната си медийна изява. Изпратила свой запис във фирмата и скоро се явила на прослушване. Изпяла вечния сръбски хит „Кукувица”, както и песен с пробен български вариант на текста, който написал „един готвач от Чипровци”. \r\n„Толкова много се срамувах, че ми трепереше гласа!”, спомня си Камелия. Да преодолее стеснителността си й помогнал любимия й Цветин, с когото наскоро отбелязаха 20 години, откакто са заедно, пише \"Уикенд\"", "date": "2018.02.09", "title": "Камелия се уредила в \"Пайнер\" с този финт:  Аз съм като Лепа Брена, но малко по-ниска! "}
{"url": "http://www.bnews.bg/article/236694-sportniyat_arbitrazh_othvarli_iskovete_na_47_rusnatsi_za_uchastie_v_olimpiadata", "text": "Спортният арбитражен съд в Лозана отхвърли исковете на 47 руснаци - 45 състезатели и двама треньори, с които те настояваха съдът да задължи МОК да ги допусне до участие в Зимните олимпийски игри в Пьончанг, предаде Би Би Си. Игрите официално се откриват днес, но състезателната програма вече започна. Сред недопуснатите са биатлонистът Антон Шипулин, скиорът Сергей Устюгов, състезателят по шорт трек Виктор Ан, фигуристката Ксения Столбова. В мотивите се посочва, че Международният олимпийски комитет не е нарушил правилата и решението му не е дискриминационно. Генералният секретар на CAS Матю Риб заяви, че са проучени критериите, по които МОК е отправил поканите за участие в игрите. Съдът е сметнал, че те са приемливи, тъй като въпреки отстраняването на Олимпийския комитет на Русия заради допинг аферата, на чистите руски спортисти е даден шанс да участват в Пьончанг.", "date": "2018.02.09", "title": "Спортният арбитраж отхвърли исковете на 47 руснаци за участие в Олимпиадата"}
{"url": "http://www.bnews.bg/article/236696-sled_poboya_nad_politsai_sadat_reshava_myarkata_na_arestuvanite_video", "text": "Елин Пелин. Смяната е по искане на адвоката на Мюлер Дунавски. Според него няма как в малкия град да има справедлив процес.  \"Поисках отвод, защото считам, че моите клиенти имат право на справедлив съдебен процес. Освен професионални, създават се и приятелски връзки между полицаите\", изтъкна Димитър Марковски.   ", "date": "2018.02.09", "title": "СЛЕД ПОБОЯ НАД ПОЛИЦАИ: Съдът решава мярката на арестуваните(ВИДЕО)"}
{"url": "http://www.bnews.bg/article/236698-istinata_izleze_nayave_razbra_se_kak_tochno_sa_otvlekli_adrian_zlatkov", "text": "Похитителите на Адриан Златков са го изпреварили на включени буркани секунди преди да го отвлекат. Бандитите са чакали момчето още пред къщата му в софийското село Герман, пише в. \"Телеграф\". Младежът забелязал шкодата, модел \"Фабия комби\", със син буркан, докато изкарвал черната S-класа последен модел от двора си. Малко по-късно същата кола го изпреварила и принудила да отбие. Тези показания е дал пред разследващите след освобождаването си срещу откуп Адриан Златков, стана ясно вчера в САС. След като е било натоварено в шкодата с качулка на глава, момчето е претоварено в друга кола. По звука на двигателя жертвата можел да определи, че двигателят е бензинов, но не можел да каже нито марката, нито модел или цвят на втория автомобил. Показанията бяха прочетени от магистратите, докато анализираха събраните до момента доказателства, за да решат дали да оставят или освободят четиримата обвинени като помагачи Ивайло Борисов - Ториното, Мартин Марков, Георги Джамбазов, и гаджето му Здравка Стефанова. Ториното - сочен като дясна ръка на Златко Баретата, оставил за затъмняване на стъклата \"Шкода Фабия\" при своята приятелка Ангелина Йорданова. Шкодата карал шофьорът му Мартин Марков. След като тонирала стъклата, Ангелина направила снимка на работата си. На един от кадрите се вижда, че колата е с номер 5207 - регистрационна табела, която била открадната от \"Ауди\". Шкода със същия номер беше открита опожарена край Панчарево след отвличането на Адриан. Изгорялата кола била открадната около 2 седмици по-рано от София. Няма доказателства обаче, че става именно с тази кола е отвлечен Златков.  Прокуратурата твърди, че Адриан е прехвърлен в \"Опел Астра\" като полицейските. Такава кола Мартин Марков закаралза затъмняване на стъклата при Ангелина на 29.08. От снимката, заснела стикера за \"Гражданска отговорност\", става ясно, че возилото се води на името на Георги Джамбазов, а в последствие той е бракувал колата в КАТ. По делото обаче липсват показания на свидетели или други доказателства, че именно в нея е прехвърлен младежът. \r\n ", "date": "2018.02.09", "title": "ИСТИНАТА ИЗЛЕЗЕ НАЯВЕ! Разбра се как точно са отвлекли Адриан Златков"}
{"url": "http://www.bnews.bg/article/236695-umrya_poreden_kadar_na_gerb_v_energetikata_bog_da_prosti_georgi_gekov_mazh_na_deputatkata_teodora_georgieva_ot_kvotata_na_tsv_tsv", "text": "В следствие на влошено здравословно състояние почина изпълнителния директор на \"Булгартранз ЕАД\" георги Гегов, съобщиха от пресцентъра на Министерство на енергетиката. В този изключително трудин момент семейството на Гегов моли да бъде уважена скръбта им и правото им на уединение. 42- годишния юрист е син на бившия изпълнителен директор на фирмата Кирил Гегов. Георги Гегов живее с депутатката от ГЕРБ Теодора Георгиева. Той е завършил УНСС като магистър по \"Право\" и като \"Стратегическо икономическо развитие на енергийния пазар\" в Холандия. Работил е в сферата на енергетиката и търговията и преноса на газ, като е бил и част от юридическо- консултантския комитет по проекта Набуко. Гегов беше и директор от българска страна на \"Южен поток България\", който пост бе освободен по времето на министър Драгомир Стойчев. ", "date": "2018.02.09", "title": "Умря пореден кадър на ГЕРБ в енергетиката! Бог да прости Георги Геков, мъж на депутатката Теодора Георгиева от квотата на Цв Цв!"}
{"url": "http://www.bnews.bg/article/236697-za_peta_poredna_godina_barsa_e_na_final", "text": "Въпреки очакванията за много труден мач и възможна елиминация, \"Барселона\" постигна комфортен успех с 2:0 при гостуването на \"Валенсия\" в реванша от полуфиналите в турнира за Купата на Краля. Така \"каталунците\" спечелиха сблъсъка с общ резултат 3:0 и за пета поредна година се класираха за големия финал. В него техен съперник ще бъде тимът на \"Севиля\". Двубоят за трофея е насрочен за 21 април, като тепърва предстои да избран на кой стадион ще се проведе битката. В четвъртък вечер трибуните на \"Местайя\" бяха изпълнение до краен предел, а няколко часа преди началото на двубоя хиляди се бяха събрали пред съоръжението, за да посрещнат по впечатляващ начин своите любимци, както и да освиркат бурно съперниците. За разлика от мача на \"Камп Ноу\" преди седмица, сред титулярите на \"прилепите\" се завърнаха Гарай и Кондогбия. В състава на \"Барса\" имаше една единствена промяна - Гомеш вместо Видал. Феновете по трибуните очакваха домакински натиск в търсене на изравнителен гол, но вместо това \"лос че\" без особена съпротива отстъпиха инициативата на Меси и компания. \"Валенсия\" предпочиташе да действа на контраатака и това все пак създаде проблеми на \"Барса\". След като в 9-ата минута Меси предизвика отлично спасяване от Жауме Доменек, стреляйки опасно от пряк свободен удар, пет по-късно Родриго Морено бе близо до гол за \"прилепите\". Той засече центриране на Хосе Гая, но ударът му с глава изпрати топката в напречната греда. До почивката Родриго нанесе още един хубав шут, който бе париран от Яспер Силесен, а на другия край на игрището Суарес имаше най-добрата възможност, но изстрелът му не се оказа опасен за Доменек. Още на почивката Филипе Кутиньо зае мястото на Андре Гомеш в състава на гостите. И това се оказа перфектната смяна на Ернесто Валверде. Още в 49-ата минута бразилецът отбеляза първия си гол с екипа на каталунците след транфера от \"Ливърпул\", засичайки центриране на Суарес, който направи брилянтен пробив и на два пътя излъга Гарай. \"Валенсия\" изпадна в тежка ситуация, допускайки гол на чужд терен, и опита с по-чести атаки да потърси обрат. Защитата на \"Барса\" и Силесен обаче се справиха с най-опасните положения. В 74-ата минута именно холандският вратар на каталунците се прояви с изумително спасяване, отразявайки с дясната си ръка удар на Гая от едва да метра. А в 82-ата минута Иван Ракитич подсигури успеха на своя тим с четвъртия си гол за сезона във всички турнири. Суарес отново бе в ролята на асистент, след като се възползва от грешка на централния защитник Габриел.   \"Барселона\" елиминира \"Валенсия\" за трети пореден път на полуфиналите в турнира след 2012 и 2016 година. \"Блаугранас\" също така не са губили гостуване на \"Местайя\" от 2008 година насам, като записаха пети успех в общо 13 срещи. Каталунците си осигуриха шанса срещу \"Севиля\" да спечелят Купата за юбилеен 30-и път, както и за четвърти пореден - постижение, което не се е отдало на нито един тим от 1933 година до наши дн", "date": "2018.02.09", "title": "За пета поредна година - \"Барса\" е на финал "}
