{"url": "http://www.bnews.bg/article/237216-tir_se_preobarna_i_zapali_na_izhoda_na_sofiya", "text": "Тир се преобърна и запали на излизане от София на АМ \"Хемус\". Камионът беше запречил движението и в двете посоки на магистралата и затруднява движението. Инцидентът е станал в района на гара Яна, съобщават от МВР. Няма пострадали хора.  След няколко часа движението в посока София беше възстановено, но в посока Варна все още е ограничено, съобщиха от АПИ. ", "date": "2018.02.17", "title": "Тир се преобърна и запали на изхода на София"}
{"url": "http://www.bnews.bg/article/237213-zapadnite_balkani_vlizat_v_es_samo_s_yasni_granitsi", "text": "Има множество спорове за границите на Западните Балкани и те трябва да бъдат решени, преди да предприемем по-нататъшна стъпка. Това заяви днес председателят на Европейската комисия Жан-Клод Юнкер във връзка с възможностите за разширяване на ЕС в региона. Председателят на ЕК изрази разочарование от продължаващия граничен спор между Хърватия и Словения, който не е бил решен преди влизането им в ЕС, и каза, че иска да се предотврати подобна опасност при другите потенциални членове на Евросъюза, съобщава „Ройтерс”. Междувременно, председателят на косовския парламент Кадри Весели насрочи за утре вечер дебатите по ратификацията на споразумението за демаркация на границата с Черна гора. Той е на мнение, че по въпроса вече има широк консенсус. \"Ще сложим край на политическите и емоционалните игри и за нашите граждани ще се открият перспективите за членство в Европейския съюз и за визова либерализация. Косово няма да изгуби нито сантиметър от своята територия\", каза Весели, цитиран от агенция МИА. Вчера президентът на Косово Хашим Тачи и черногорският му колега Филип Вуянович публикуваха съвместно изявление, в което призоваха парламента в Прищина да ратифицира споразумението за границата, подписано още през 2015 г.", "date": "2018.02.17", "title": "Западните Балкани влизат в ЕС само с ясни граници"}
{"url": "http://www.bnews.bg/article/237214-vzriv_raztarsi_zavod_vav_frantsiya", "text": "Един техник е загинал, а друг е изчезнал след експлозия в завод за хранителни масла във френския пристанищен град Диеп. Заводът се намира на бреговете на Ламанша.  Все още не е известна точната причина за инцидента.  ОЧАКАВЙТЕ ПОДРОБНОСТИ!  \r\n ", "date": "2018.02.17", "title": "Взрив разтърси завод във Франция!"}
{"url": "http://www.bnews.bg/article/237215-tsska_vkara_5_na_vereya_i_izprevari_ludogorets", "text": "ЦСКА разби с 5:0 като гост \"Верея\" в мач от 21-ия кръг на Първа лига. По този начин футболистите на Стамен Белчев оглавиха класирането с актив от 50 точки. Столичани бяха близо до откриване на резултата още в 1-ата минута на срещата. Крили Десподов центрира към Енрике, който стреля с глава, но Даниел Наумов изби в корнер. 120 секунди по-късно топката вече бе в мрежата на \"Верея\". Станислав Манолев подаде към Фернандо Каранга, той финтира Иво Иванов и прати топката в мрежата.  В 16-ата минута ЦСКА стигна до втори гол. След многоходова атака отдясно топката достигна до Рафаел Енрике, който отблизо покачи на 2:0. Гостите продължиха с натиска към вратата на Даниел Наумов и до края но полувремето пропуснаха няколко добри възможности за нов гол. Тиаго стреля встрани от целта от дистанция, Роланд Алберг от няколко метра бе отказан от Наумов, а Десподов бе спрян от защитата. След подновяването на играта ситуацията на терена не се промени. Отново футболистите на Стамен Белчев бяха пълни господари на терена.  В 62-ата минута Здравко Илиев и Даниел Наумов не се разбраха при центриране в наказателното поле и Фернандо Каранга с техничен удар направи резултата 3:0. Едно от новите попълнения Роланд Алберг покачи на 4:0 в 78-ата минута, след като си размени двойно подаване с Жеан Бланко. Колумбиецът също вкара първи гол с екипа на ЦСКА. Това стана в 89-ата минута, когато Наумов не се намеси добре при далечен удар на Тиаго, а отбитата топка попадна в Бланко, който финтира вратаря и оформи крайното 5:0. ", "date": "2018.02.17", "title": "ЦСКА вкара 5 на \"Верея\" и изпревари \"Лудогорец\""}
{"url": "http://www.bnews.bg/article/237207-germaniya_sklonna_za_oblekchavane_na_sanktsiite_sreshtu_rusiya", "text": "Германският външен министър Зигмар Габриел обяви, че е склонен за облекчаване на част от наложените санкции на Русия, ако бъде осъществено примирие в Източна Украйна с помощта на миротворци на ООН, съобщава \"Ройтерс\". По думите на Габриел, \"не е реалистично\" да се настоява за пълно прилагане на мирните споразумения от Минск, преди да се предложи известно облекчаване на санкциите, наложени на Москва. Германският първи дипломат коментира, че все още са налице фундаментални различия във връзка с предложението на Русия за изпращане на мироопазващи сили на ООН в Източна Украйна, но той намира идеята за \"един от малкото реалистични варианти\" за постигане на някакъв напредък за прекратяване на насилието, при което загинаха около 10 хил. души в Донбас от 2014 г. насам. Зигмар Габриел подчерта, че осъзнава противоречието между мнението му и официалната позиция - че санкциите могат да бъдат отменени единствено при пълно изпълнение на договореностите от Минск, - но посочи, че е в интерес на света да се излезе от сегашната задънена улица. Макар Кремъл да отрича да оказва военна помощ на сепаратистите в Източна Украйна, ЕС и САЩ наложиха санкции на Русия на основание, че ги подпомага, както и заради анексирането на Крим.", "date": "2018.02.17", "title": "Германия склонна за облекчаване на санкциите срещу Русия"}
{"url": "http://www.bnews.bg/article/237210-tereza_mey_prizova_za_novo_sporazumenie_s_es_za_sigurnostta", "text": "Британската министър-председателка Тереза Мей призова в Мюнхен за ново споразумение за сигурността с Европейски съюз, което да влезе в сила следващата година, за да се гарантира военното, разузнавателното и антитерористичното сътрудничество след излизането на Великобритания от Съюза, предаде БТА. Мей акцентира върху спешната необходимост от договаряне на привилегировано сътрудничество в сферата на сигурността, без което безопасността на европейците би била застрашена, посочва Франс прес. „Времената не позволяват сътрудничеството ни да се блокира, сигурността на гражданите ни да бъде заплашена заради съперничество между партньори, поради институционална закостенялост и вкоренени идеологии. Трябва да направим това, което е най-необходимо и най-прагматично за гарантиране на колективната ни сигурност”, заяви тя пред европейски и американски висши представители на Мюнхенската конференция по сигурността. „Ключовите аспекти на бъдещото ни партньорство в тази област трябва да са в сила още от 2019 г.”, каза Мей  „Партньорството, което ще създадем, трябва да предлага на Обединеното кралство и ЕС пътища за съчетаване на усилията ни за възможно най-голяма ефективност в областите от общ интерес”, добави тя.   Министър-председателката изключи възможността за втори референдум за Brexit и подчерта, че не може да има отказ от резултата от вота през юни 2016 г. „Напускаме ЕС и не може да става и дума за втори референдум или отказ. Смятам това за важно. Хората във Великобритания твърдо вярват, че щом се вземе решение, правителствата не би трябвало да се отвръщат от него и да им казват, че са сгрешили”, отговори Мей на въпрос дали страната й би обмислила втори референдум. Британският премиер обеща и след Brexit страната й да участва активно в опазването на световната сигурност и призова за по-близко трансатлантическо сътрудничество, отбелязва ТАСС. „Нашите интереси в областта на сигурността не се изчерпват с границите на континента ни. В днешния свят сме изправени пред сериозни глобални предизвикателства. Длъжни сме да се обединим и да поддържаме по-тясно трансатлантическо сътрудничество, за да гарантираме колективната сигурност и да защитим общите ни ценности”, изтъкна Мей. „Ще противодействаме на идеологията на групировката ИДИЛ, ще разработим нов глобален подход към въпроса за имиграцията, ще гарантираме прилагането на иранското ядрено споразумение и ще се противопоставим на враждебните действия на Русия, било го в Украйна, на Западните Балкани или в киберпространството”, каза министър-председателката.", "date": "2018.02.17", "title": "Тереза Мей призова за ново споразумение с ЕС за сигурността"}
{"url": "http://www.bnews.bg/article/237198-tazhna_kartina_parkovete_ne_sa_samo_kato_laskaviya_yuzhen_vizhte_kakvo_stava_v_severniya_snimki", "text": "Оставяме коментарите на вас!", "date": "2018.02.17", "title": "Тъжна картина: Парковете не са само като „лъскавия“ Южен! Вижте какво става в Северния! (СНИМКИ)"}
{"url": "http://www.bnews.bg/article/237204-golyam_protest_sreshtu_vlastimashtite_horata_iskat_patishta_nedovolni_ot", "text": "Протести блокираха основни пътни артерии в Северозападна България. Те се провеждат едновременно на няколко места, а исканията остават едни и същи – за качествена инфраструктура. Стотици блокираха главен път Е-79 при Видин. Хората искат магистрала до София и тунел под „Петрохан”, съобщи БТВ. С искане за тунел под прохода протест се провежда и в друга точка на Е-79, на изхода на Монтана в посока Враца. Там блокадата ще остане до ранния следобед. Образували са се километрични опашки. Протестиращи казват, че искат да посрещат и изпращат децата си живи и здрави, и призоваха властимащите да не ги лъжат. Обещават да бъдат там всяка събота, докато властите не поемат ангажимент. Въпреки уверенията на регионалното министерство и пътната агенция, че в средата на годината започва процедура по строителството и изграждането на пътя край Видин, хората настояват за решение на Министерски съвет.", "date": "2018.02.17", "title": "Голям протест срещу властимащите: Хората искат ПЪТИЩА! Недоволни от…"}
{"url": "http://www.bnews.bg/article/237205-nagli_9_ot_10_kashti_na_romi_sa_nezakonni_v_plovdiv_dali_ima_kontrol", "text": "9 от всеки 10 цигански къщи в Пловдив са незаконни. Това обявиха пред БНТ кметовете на районите „Източен” и „Северен”. Не е ясно обаче колко точно са постройките, затова в квартал „Столипиново” започва тяхното описване. Заради пренаселената територия на ромските махали незаконното строителство вече завзема тротоарите, а електрическите стълбове се вграждат в къщите. Около 40 000 са жителите на най-големия ромски квартал „Столипиново\" в район „Източен\". Още 10 000 са хората, които населяват „Шекер махала\" и „Арман махала\" в пловдивския район „Северен\". Голяма част от живеещите там нямат регистрация. През последните две години от кметството в „Северен\" са премахнали 51 незаконни търговски и жилищни постройки. В „Източен\" през 2017 година са съборени 4 жилищни сгради, а от началото на тази година още две къщи и 30 търговски обекта.", "date": "2018.02.17", "title": "Нагли: 9 от 10 къщи на роми са незаконни! В Пловдив дали има контрол? "}
{"url": "http://www.bnews.bg/article/237200-bolnitsite_sa_prepalneni_prichinata_e", "text": "След преминаването на пика на грипната епидемия, започна увеличаването на броя на усложненията. В благоевградска болница се е наложило да използват и сестринската стая, основно се лекуват пневмонии, съобщава Нова ТВ. „Последната седмица е много натоварена. Има 32 разкрити легла, но сме увеличили с още 12. Имаме стая в друго отделение с наши болни. Лекарският кабинет и сестринската стая също са пригодени, за да поема болни. В този сезон се обострят хроничните белодробни заболявания“ обясни д-р Румен Кондев, завеждащ отделението по вътрешно болести в благоевградската болница. Той е категоричен, че сега се появява пикът на усложненията. От здравното заведение потвърдиха, че има дефицит на медицински сестри и затова е потърсена помощ от ръководството на болницата.Подобен проблем има и в Петрич. Има командировани две сестри заради натоварения график и невъзможността една жена да обслужи повече от 40 болни – работата им включва слагане на системи, правене на инхалации, даване на антибиотици. Преди една седмица 4-годишно дете почина след усложнения след грип, макар и настанено в болница във Враца. Лекарите не успели да се преборят за живота на малкото момиченце. Честите усложнения след грипа са бактериалните усложнения, обикновено на белия дроб пневмонии – това са признаците, които се случват при всеки пети, изкарал грип. Специалистите са категорични да не се предприема самолечение. Тази година са засечени два агресивни щама, което се оказа и големия проблем за грипната епидемия.Разходки на открито, спорт и витаминозна храна се оказват най-сигурните ни оръжия срещу зарази.", "date": "2018.02.17", "title": "Болниците са препълнени: Причината е…  "}
{"url": "http://www.bnews.bg/article/237208-ansambalat_sas_srebro_v_parviya_si_mezhdunaroden_turnir", "text": "Националният ансамбъл по художествена гимнастика в състав Симона Дянкова, Мадлен Радуканова, Теодора Александрова, Лаура Траатс и Елена Бинева, спечели сребърен медал в многобоя на първия си за годината международен турнир - Гран при на Русия. Момичетата на Весела Димитрова се наредиха втори в конкуренцията на Русия, Финландия и Узбекистан.  След първото си съчетание с 5 обръча българките излязоха напред в класирането с оценка 18,500, като допуснаха дребна грешка. За изпълнението си с топки и въжета ансамбълът ни получи 17,850. В изпълнението имаше няколко неточности, както и замяна на топка с резервна. Така с обща оценка 36,350, те се наредиха втори. Победител стана ансамбълът на Русия. В първото си съчетание домакините изпуснаха уред извън полето и получиха оценка 16,550. Второто обаче изиграха отлично и съдиите го оцениха с 19,850. Общата оценка е  36,400. Трети се наредиха момичетата от Финландия с 14,950 за обръчи и 14,900 за топки и въжета (общ резултат: 29,850). Утре (18 февруари) са финалите на отделните уреди.", "date": "2018.02.17", "title": "Ансамбълът със сребро в първия си международен турнир"}
{"url": "http://www.bnews.bg/article/237206-protesti_v_stolichen_kvartal_sreshtu_trafik_ot_tirove", "text": "Жители от столичния квартал \"Малашевци\" протестираха днес срещу трафика от камиони и големи строителни машини в квартала. След многобройниподписки, сигнали и жалби до Столичната община за отклоняване на движението те стигат и до протест. \"Децата ни са затворници. Ние не смеем да ги пуснем дори на тротоара\", коментира пред БНТ Мария Митрева. \"Не мога да разбера защо затваряме дискотеки в Слънчев бряг, а не можем да спрем тежките камиони, които минават през квартала. А тези камиони са нещо страшно\", допълва Стефан Петров.  Жителите на квартала обясняват, че шумът от преминаващите камиони е нетърпим, улиците са силно запрашени, а през последните години заради натоварения трафик е имало и много пътни инциденти. Улица \"Рояк\" е широка 10 метра и по двете й платна се движат не само коли, а също тирове и автобуси, като един от резултатите е напукани стени на къщите на хората. Тировете минават по този път, защото той е единственият, който води към Северната тангента и обратно, коментира проблемите на жителите БТВ .", "date": "2018.02.17", "title": "ПРОТЕСТИ в столичен квартал срещу трафик от тирове"}
{"url": "http://www.bnews.bg/article/237209-galena_razkri_taynata_si_za_shtastlivo_semeystvo_i_trayna_lyubov", "text": "Галена се подготвя за големия концерт „25 години радио „Веселина“ в „Арена Армеец“ на 22 февруари. Тя ще заложи на живото пеене, а заедно с Цветелина Янева и Азис ще изпеят една от най-обичаните български народни песни. „Ще има много инструменти, това означава, че ще сме ограничени от шоу, но ще покажем гласови данни и пеене“, отсича пайнерката. Самата тя все още не е готова за самостоятелен грандиозен концерт, тъй като споделя, че не се задоволява с малко и иска най-доброто за себе си и своите фенове и не може да предложи на този етап нещо, което ще представлява компромис, пише „Телеграф“. В момента Галена работи върху няколко проекта. Подготвя дуети, с които е мислила да приключва. Винаги обаче се появяват хубави предложения, в които тя ако намери хляб, се впуска в тях. Предпочита да работи с хора, с които вече има проекти – като Цветелина Янева, ДесиСлава и Фики. Подготвя и самостоятелно парче. Според Галена тя успешно лавира между ангажиментите – и личните, и професионалните и това се дължи на подкрепа, идваща от хората около нея и желание. „Няма невъзможни неща, стига да ги искаш“, отсича пайнерката и добавя, че когато е на сцена, иска да бъде най-доброто от певицата Галена, а когато е вкъщи – 100% майката и съпругата Галена. С Галин и децата са обикновено семейство, както тя го нарича – „правим това, което правят всички. Стефчо е грижовен, много ми помага. Играе си с малкия, говори му, той е страхотен батко“. Тайната за здравото и щастливо семейство, според Галка, се крие в разбирането и компромисите: „В любовта не трябва да има гордост, трябва да отстъпваш, да подкрепяш човека до себе си“. Мечтае всички около нея да са живи и здрави. „И аз, и Галин сме амбициозни хора, гоним най-доброто, той в неговата сфера, аз в моята. Мечтите ни се припокриват и за децата. Вече сме големи за смели мечти, вече имам това, което преди беше мечта, сега мечтата е то да продължи“, категорична е топ изпълнителката. \r\n ", "date": "2018.02.17", "title": "Галена разкри тайната си за щастливо семейство и трайна любов! \r\n\r\n"}
{"url": "http://www.bnews.bg/article/237211-36_godishen_mazh_e_zadarzhan_za_ubiystvoto_vav_varna", "text": "Установен е извършителят на убийството на 34-годишния психичноболен мъж от Варна. Това е 36-годишен негов приятел от детските години, съобщиха от прокуратурата в крайморския град. Жертвата е намерена на 14 февруари в безпомощно състояние пред блок в кв. „Владислав Варненчик“ („Владиславово“). Младият мъж е починал в линейка на път за болницата. Причина за смъртта са множество травматични увреждания, получени след побой от задържания. Предстои в съда да бъде внесено искане за вземане на постоянна мярка за неотклонение „задържане под стража“ за задържания, допълват от прокуратурата.", "date": "2018.02.17", "title": "36-годишен мъж е задържан за убийството във Варна"}
{"url": "http://www.bnews.bg/article/237217-izvestnite_rozhdenitsi_na_17_fevruari", "text": "Днес повод за празнуване и почерпка имат:   У нас: Антон Станков, министър на правосъдието в правителството на Сакскобургготски Антонина Стоянова, експерт в Световната организация за интелектуална собственост, учредител на фондация „Ценности“ Васил Тончев, социолог, директор на агенция „Сова-Харис“ Ивайло Герасков, актьор Иван Иванов, ексдепутат от РБ и зам.-председател на 43-ото НС  Проф. Иван Черноземски, онколог, министър в правителството на Димитър Попов Иглика Трифонова, режисьор, сценарист Марин Янев, актьор Пламен Георгиев, председател на Комисията за отнемане на незаконно придобито имущество. Силвия Атанасова, началник Отделение по Вътрешни болести в УМБАЛ \"Бургасмед\"   невключен Д-р Стоян Сопотенски, зам.-директор по лечебната дейност на „Пирогов“   По света: Алехандро Ходоровски, чилийски режисьор и актьор, мим, писател и автор на комикси, психотерапевт, спиритуалист и изследовател на картите Таро,  известен с култовите сюрреалистични класики “Къртицата“ (\"El Topo\") и „Свещената планина“ (\"The Holy Mountain\"), и с бохемската си автобиография \"Поезия без край\", а шедьовърът му \"Танцът на реалността\" излезе на български  едва през миналата 2017 г. Били Джо Армстронг, американски музикан вокалист, текстописец и китарист на пънк-рок групата Green Day и китарист на пънк-рок групата Pinhead Gunpowder Дениз Ричардс, американска актриса, позната ни като Кармен Ибанес в „Звездни рейнджъри“ на Пол Верховен, изключително популярна през 90-те години на миналия  век, бивша съпруга на Чарли Шийн. Продължава кариерата си в киното и телевизията и се занимава с приют за стари и болни кучета Джери О'Конъл, американски актьор, известен с ролите си на Куин Малъри в „Слайдърс“, на Върн Тесио в „Бъди до мен“, на Чарли Кабърн в „Кенгуруто Джак“, на детектив Уди Хойт в „Среща с Джордан“ Джоузеф Гордън-Левит, американски актьор, режисьор, сценарист и продуцент, известен още като дете с комедийния сериал \"На гости на третата планета\". Последната засега негова роля е на разобличителя Едуард Сноудън в едноименния филм на Оливър Стоун. Запален фен на Star Wars и възмутен от противоречивата реакция на феновете към, наскоро написа дълго есе в защита и възхвала на „Последните джедаи“ Доминик Пърсел, британо-австралийски актьор, най-известен с главната си роля в сериала „Джон Доу“, а също и с участието си като Линкълн Бъроуз в хитовия „Бягство от затвора“. Във филма \"В името на краля 3\", с него си партнира актрисата Ралица Паскалева (популярна като д-р Галя Стилянова от \"Откраднат живот“) Ед Шийран, британски певец, композитор и текстописец. Изминалата 2017 г. бе изключително успешна за него с хитовете му \"Perfect\" и \"Shape of You\" и излизането на третия му албум \":\" (\"Divide\"), останал най-дълго на челното място в класацията за албуми (оглавявана от него безпрецедентните 7 пъти) Майкъл Бей, Michael Bay американски режисьор и продуцент, носител на награда „Сатурн“. Известни филми режисирани от него са „Лоши момчета“, „Скалата“, „Армагедон“, „Пърл Харбър“, „Лоши момчета 2“, „Островът“, филмовата поредица „Трансформърс“. В последно време режисира „Трансформърс: Последният рицар“ и е сред продуцентите на предстоящия филм от тази вселена „Bumblebee“ Майкъл Джордан (Въздушния),  бивш американски професионален баскетболист, считан за един от най-великите играчи за всички времена Парис Хилтън, Paris Whitney Hilton наследница на империята „Хилтън\", актриса, DJ, риалити звезда. Тя ознаменува Свети Валентин с нова песен, \"I need you\" много романтично, розово и ретро) и засне и провокативна фотосесия, където позира само по цветя  Рене Русо, американска актриса и модел, позната от „Смъртоносно оръжие“, „Тор: Богът на гръмотевиците“, „Тор: Светът на мрака“, „Франк и Синдни“,  „Обратно в играта“ Саша Питърс, американска актриса, известна с ролята на Алисън Дилаурентис в сериала „Малки сладки лъжкини“ \r\n ", "date": "2018.02.17", "title": "Известните рожденици на 17 февруари\r\n"}
{"url": "http://www.bnews.bg/article/237212-veneta_raykova_zalichi_iztsyalo_tisho_sled_razvoda", "text": "\r\nTв вoдeщaтa и aĸтyaлнa пиcaтeлĸa Beнeтa Paйĸoвa ce paздeли cъc cъпpyгa cи и вeчe гo изĸapвa изцялo oт живoтa cи. Paзбиpa ce, тoй винaги щe бъдe тaм, зaщoтo e бaщa нa cинa й Πaтpиĸ, нo тя пoлaгa ycилия дa гo изĸapa пoнe oт глaвaтa cи.  \r\nДoĸaзaтeлcтвo зa тoвa e фaĸтът, чe Beни ce paздeли зaвинaги c бpaчнaтa cи xaлĸa. Tя я cмeни c дpyг злaтeн пpъcтeн, пpи тoвa c чeтиpи диaмaнтa. „И пoнeжe вeчe cъм paзвeдeнa peшиx, чe нe ми e нeoбxoдимa пoвeчe бpaчнaтa xaлĸa c пpъcтoв oтпeчaтъĸ и чepeн диaмaнт и днec я зaмeниx c тoзи aнгeлcĸи пpъcтeн ĸaĸтo aз гo yceтиx c чeтиpи диaмaнтa във фopмaтa нa ĸpъcт, зa дa мe пaзи!! Cпeциaлни блaгoдapнocти нa coбcтвeничĸaтa нa ЅЅG Mиpeлa ĸoятo изгoтви и cтapия и нoвия пpъcтeн!!“ (бeз peдaĸтopcĸa нaмeca) – нaпиca Beнeтa Paйĸoвa във Фeйcбyĸ нaд cнимĸaтa нa cтapия и нoвия пpъcтeн.  \r\nOчeвиднo paзвoдът нa Beни и Tишo e минaл мнoгo бъpзo. Двaмaтa ce paздeлиxa пo взaимнo cъглacиe и дopи твъpдят, чe ca в дoбpи взaимooтнoшeния зapaди дeтeтo. Hoв мъж в живoтa нa вoдeщaтa нa „Πaпapaци“ пo вcяĸa вepoятнocт нямa, зaщoтo тя oтбeлязa Cв. Baлeнтин caмo cъc cинa cи. Зa любoвни тpeпeти oбaчe имa вpeмe, зaщoтo e oщe caмo нa 43 г. Πpипoмнямe, чe Beнeтa и Tиxoмиp бяxa жeнeни близo 12 гoдини. Te ce зaпoзнaxa cлeд нeгoвoтo yчacтиe в „Биг Бpaдъp“ в ĸpaя нa 2004 г., ĸoгaтo тя oтpaзявaшe шoyтo, a тoй й бeшe гoлям фeн.", "date": "2018.02.17", "title": "Венета Райкова заличи изцяло Тишо след развода! "}
{"url": "http://www.bnews.bg/article/237197-bivshata_podloga_na_boyko_diana_naydenova_stana_ambulanten_targovets_na_aromatni_sapuncheta", "text": "Помните ли Диана Найденова? Ако се чудите какво прави – сапунчета. Самата тя призна, че се е захванала с изработката им, а „магазинчето“ разбира се, е на пъпа на София. Найденова сподели за феновете си с пост във Фейсбук, че сапуните й могат да бъдат купувани от Раковска. И понеже сме на тема сапуни, припомняме ви, че преди време самата тя търсеше сапун, за да си миела ръцете след интервю с Николай Бареков. \"Имам нужда от сапун, а това беше човекът, който предложи операцията \"Чисти ръце\", коментира тя интервюто в студиото на Нова телевизия, по времето, когато я даваха по ТВ. Е, сега вече си намери сапунче… собственоръчно направено.", "date": "2018.02.17", "title": "Бившата подлога на Бойко Диана Найденова стана амбулантен търговец на ароматни сапунчета"}
{"url": "http://www.bnews.bg/article/237181-lyubo_ganev_gane_palmite_na_mavritsiy", "text": "Огромният мъжага е избягал от зимните студове у нас чак на остров Мавриций. Той не пропуска да сподели снимки от почивката си с последователите си в социалната мрежа Фейсбук.  е последният пост на волейболиста под снимка, на която той се е излегнал в хамак край брега на океана под сянката на палмите. За кратко време снимката събра много лайкове и шеговито коментари в стила на Любо: „Почивката ражда шампиони!“, „Добре че хамака те е издържал ,другото е само релакс“, са само част от коментарите.", "date": "2018.02.17", "title": "Любо Ганев гъне палмите на Мавриций "}
{"url": "http://www.bnews.bg/article/237199-barekov_pomnite_li_svinskoto_chervo_dyankov_otkradnal_1_000_000_000_lv_e_dnes_prikrivat_nov_grabezh_ot_nzok_ot_270_miliona_snimki", "text": "Евродепутатът Николай Бареков постави един болезнен въпрос в профила си във Фейсбук. Време е да се замислим… Помните ли лицето \"Мистър Пица\" Симеон Дянков, което открадна 1 000 000 000 (МИЛИАРД) лева от нашите вноски в НЗОК по времето на кабинета Борисов -1? Инсталирано при Борисов като министър на финансите заедно с Трайчо на икономиката и енергетиката от подсъдимия олигарх Иво Прокопиев. Свински черва. Днес прикриват нов грабеж от 270 милиона от нашите пари в Здравната каса в поредния кабинет на ГЕРБ. \r\nПак ли среден пръст, братя българи???  ", "date": "2018.02.17", "title": "Бареков: Помните ли „свинското черво“ Дянков, откраднал 1 000 000 000 лв.? Е, днес прикриват нов грабеж от НЗОК от 270 милиона! (СНИМКИ)"}
{"url": "http://www.bnews.bg/article/237203-toaletniyat_ministar_se_obyavi_sreshtu_chevermeto_i_shkembe_chorbata", "text": "Тоалетният министър Валери Симеонов, който наляво и надясно се хвали как защитавал българските традиции, се обяви срещу шкембе чорбата и чевермето по Черноморието. Тази си позиция Симеонов изрази във Варна, където взе участие в учредяването на областен съвет по туризъм. Интересното е, че на това учредяване е редно да присъства ресорния министър на туризма, но явно вицето е вече специалист по всичко? В предходното народно събрание Симеонов яростно защитаваше производителите на домашна ракия. Проверяващите и контролните органи по Черноморието обаче от години откриват хиляди тонове нелегална домашна ракия да се продава по черноморските курорти. \r\nЩетите за бюджета са за стотици милиони левове. Излиза така, че тоалетния министър е защитник на нещо, което ощетява държавата и в същото време се обявява срещу традиция, която привлича туристите. Разбира се, че няма как да извъртите нелегално едно истинско българско чеверме на група немски туристи, но се оказва, че това не се харесва на WC министъра. Тежко ни и горко от такива управници!", "date": "2018.02.17", "title": "Тоалетният министър се обяви срещу чевермето и шкембе чорбата!"}
{"url": "http://www.bnews.bg/article/237194-vnukat_na_dyado_dobri_s_raztarsvashti_dumi_eto_zashto_tryabva_da_bade_kanoniziran_za_svetets", "text": "Светецът от Байлово, както го наричаха хората, си отиде на 103 години. Човек, далеч от материалния свят и изцяло посветен на духовното – дарил стотици хиляди на различни църкви, но живеещ като аскет. Екип на „Събуди се” разговаря с Християн Владимиров – внук на дядо Добри. „Това, което остана скрито за хората, най-вероятно е почти всичко. Голяма част от това, което излизаше по медиите, не отговаряше на истината. Скритото е, че дядо ми беше един смирен човек, отдаден на Бог и всичко, което правеше, беше с цел да върне вярата на хората в доброто и почтеността”, каза Християн Владимиров. „Същественото е, че единствената цел на дядо ми бе да възстановява църкви и манастири, които са изоставени, където няма живот. С тяхното възстановяване връщаше миряните там – това беше основната му цел. Това, че дари определена сума на храм-паметника „Св. Александър Невски” го направи популярен, но това не го прави от 10 години, а от много дълго време”, разказа още Християн. По думите му не е моментът да се говори за канонизирането на дядо Добри. Отец Силвестър от Сливенската епархия е един от свещениците, които смятат, че дядо Добри трябва да бъде канонизиран за светец.", "date": "2018.02.17", "title": "Внукът на Дядо Добри с разтърсващи думи! Ето защо трябва да бъде канонизиран за светец! "}
{"url": "http://www.bnews.bg/article/237192-zatlastyavaneto_pri_detsata_masovo_vizhte_kak_da_kontrolirate_opasniya_protses", "text": "Универсалната диета за добро здраве и външен вид налага да се набляга на зърнено-житните и бобовите храни, както и на зеленчуците и плодовете, следвани от млякото, млечните продукти, яйцата и ядките. Това каза доктор Цветанка Терзиева, началник на Клиниката по ендокринология в болница „Софиямед“, пред БНР. Сред месните изделия лекарката препоръчва да се консумират най-много риба, пилешко и пуешко месо. Според нея сред храните, които трябва да бъдат редуцирани, независимо от сезона, са мазнините, особено животинските, и продуктите, съдържащи кристална захар. Те трябва да се употребяват не ежедневно и в много ограничени количества, категорична е лекарката. Д-р Терзиева цитира проучване, проведено под егидата на Световната здравна организация, според което в България приблизително 225 хил. деца са със затлъстяване и по този показател страната ни е на 5 място в Европа. За децата е много полезно да приемат протеини и плодове в неограничено количество, смята началникът на Клиника по ендокринология. Според доктор Терзиева в детска възраст захарта не е толкова вредна колкото при възрастните, но: „Вие изграждате определен хранителен режим на това дете. Затова ограничавайте до максимум храните, съдържащи захар“.", "date": "2018.02.17", "title": "Затлъстяването при децата – масово! Вижте как да контролирате опасния процес!"}
{"url": "http://www.bnews.bg/article/237183-entusiasti_sabraha_170_000_dolara_za_pametnik_na_deyvid_baui", "text": "Статуята ще се издигне в Ейлсбъри, където певеца обичал да представя албумите си Първият паметник на музиканта Дейвид Бауи ще бъде официално открит на 25 март в Ейлсбъри, Бъкингамшир, Англия. В този град в клуб Friars Aylesbury през 1971 г., Бауи представя четвъртия си студиен албум Hunky Dory, а през 1972 г. и петата си тава The Rise And Fall Of Ziggy Stardust And The Spiders From Mars.  Собствениците на клуба Дейвид и Сю Стонз, които стартираха Kickstarter за набиране на средства за паметник на музиканта, са събрали около 170 хиляди долара и са наели за работа по проекта британския скулптор Ердю Синклер, пише Team Rock. Скулптурата е наречена \"Земният пратеник\". В чест на откриването в Ейлсбъри ще концерт ще изнесе инди бандата Callow Saints, а вечерта в театър Waterside ще бъде организирано благотворително събитие с участието на Хауърд Джоунс, Джон Отуей и групата Dung Beatles. По време на благотворителния търг феновете на Бауи ще имат възможност да закупят различни сувенири - от тениски и плакати до бронзова маска на музиканта, направена по време на снимките на „Човекът, който падна на Земята“. Стопз се надяват със събраните средства да платят разходите около създаването и монтажа на паметника – на този етап не им достигат около 70 хиляди долара. Дейвид Бауи почина на 10 януари 2016 г. на 69-годишна възраст в Ню Йорк от рак на черния дроб. През цялата си кариера той е продал над 136 млн. записи и влезе в топ десет най-успешните артисти в историята на британската популярна музика.  През 2004 г. списание \"Ролинг Стоун\" поставя Бауи на 39 място в \"100-те най-велики артисти на рок музика на всички времена\", и на 23 то място в класацията на \"100-те най-велики певци на всички времена\".", "date": "2018.02.17", "title": "Ентусиасти събраха 170 000 долара за паметник на Дейвид Бауи"}
{"url": "http://www.bnews.bg/article/237195-vizhte_misterioznata_balgarka_darila_2_miliona_na_hudozhestvena_galeriya_snimka", "text": "Коя е мистериозната българска емигрантка в Австралия Маргарита Занеф, която след смъртта си дари близо 2 млн. лева на Националната художествена галерия и още толкова на галерията в Сидни? На 14 февруари по сметките на галериите в София и Сидни постъпват суми, равняващи се на по 1 милион и 800 000 лева. И двете институции са впечатлени. Но не знаят коя е щедрата дарителка - покойната вече Маргарита Занеф, емигрирала в Австралия през 1960 г. със съпруга и сина си. \r\nНадживява и двамата и си отива от този свят през 2016 г. Онези, които са я познавали, описват Маргарита Занеф като тиха дама, която обожава децата и цветята. Синът ѝ си отива на около 50-годишна възраст. Съпругът ѝ преди около 20 години. \r\nВ огромната ѝ градина с азалии Алекс и семейството му ходели често. Маргарита Занеф живеела в малък комплекс в Сидни. Често хващала влака до Сините планини в Блекхийт, Австралия. \r\nА именно от продажбата на имота ѝ в Блекхийт са парите, постъпили по сметката на Националната галерия. След като си отиде от този свят, Маргарита Занеф направи така, че и България да я спомене. С благодарност!", "date": "2018.02.17", "title": "Вижте мистериозната българка, дарила 2 милиона на художествена галерия! (СНИМКА)"}
{"url": "http://www.bnews.bg/article/237196-za_deloto_na_apostola_dnes_i_utre_vav_voennoistoricheskiya_muzey_mozhe_da", "text": "По повод 145-ата годишнина от обесването на Васил Левски Националният военноисторически музей ще представи на своите посетители безплатно най-успешната си образователна програма: \"Васил Левски-вчера и днес\", съобщават от музея. \r\nТя ще може да бъде посетена на днес и утре от 10:30 и от 14:00 ч. в киносалона на НВИМ. Събитието се организира в почивните дни, за да може и семейната публика на музея заедно да съпреживее разказа за една от най-ярките и светли личности в нашата история. \r\nОбразователната програма по интересен и увлекателен начин ще представи идеите и делото на Апостола като нов етап в националноосвободителното движение, как той присъства в спомените на съвременниците си и какво е наследството, което ни е завещал. \r\nПосетителите ще могат да обогатят своето преживяване в музея, като разгледат и богатата на ценни експонати експозиция, в която ще се докоснат до малкото запазени вещи на Дякона, които НВИМ има честта да съхранява за поколенията–косите на Левски, запазени от майка му, кръстчето, което е носил постоянно, тасчето за вода и личния му револвер, система \"Гасер\", М 1870. \r\nВ деня, в който отдаваме своята почит към Апостола на свободата – 19 февруари, постоянната хронологична и външна експозиция на музея ще работи извънредно от 10.00 до 18.00 ч.", "date": "2018.02.17", "title": "За делото на Апостола – днес и утре във военноисторическия музей може да… "}
{"url": "http://www.bnews.bg/article/237186-tramp_poseti_postradalite_pri_strelbata_vav_florida", "text": "Президентът на САЩ Доналд Тръмп, придружаван от първата дама Мелания, посети болницата, в която се лекуват пострадали в масовата стрелба в гимназия във Флорида, предадоха световните агенции. В болницата в Помпано бийч Тръмп разговаря с лекарите и сестрите и им благодари за грижите, полагани за ранените. Тръмп каза, че те вършат невероятна работа. Президентът посети и пострадали в стрелбата. Той каза, че е много тъжно, че нещо подобно е могло да се случи, визирайки стрелбата, в която загинаха 17 души. Тръмп похвали лекарите, че са реагирали за рекордно бързо време и каза, че някои от жертвите са били докарани в болницата за 20 минути. Очаква се Тръмп да посети и офиса на шерифа на окръг Броуърд, където стана масовото убийство, за да се срещне с полицаите, реагирали първи на стрелбата. Същевременно на предварително обсъждане между членове на училищния съвет на гимназията, в която бе извършено масовото убийство, бе решено, че сградата ще бъде разрушена, а учениците ще бъдат преместени в ново здание. Стойността на операцията ще е 30 милиона долара, предаде ТАСС.  ", "date": "2018.02.17", "title": "Тръмп посети пострадалите при стрелбата във Флорида "}
{"url": "http://www.bnews.bg/article/237191-zapochvat_bezplatni_pregledi_vizhte_v_koi_bolnitsi", "text": "Столичните общински многопрофилни болници – Първа МБАЛ, Втора МБАЛ, Четвърта МБАЛ и Пета МБАЛ – от следващата седмица ще започнат да провеждат безплатни профилактични прегледи по различни специалности. Към инициативата се присъединяват и двете общински специализирани болници Първа САГБАЛ \"Света София\" и Втора САГБАЛ \"Шейново\".  Кампанията през миналата година продължи няколко месеца и от безплатните прегледи се възползваха хиляди столичани. Профилактичните прегледи в общинските болници ще се правят по график с предварителни записвания на съответната регистратура от понеделник, 19 февруари.  Всяка болница осигурява различни видове специалисти според възможностите си:  - Първа МБАЛ – УНГ болести, очни болести и хирургия   \r\n- Втора МБАЛ – кардиология, пневмология и фтизиатрия, ендокринология и болести на обмяната, нервни болести, детски болести   \r\n- Четвърта МБАЛ – вътрешни болести, заболявания на млечната жлеза, кожни и подкожни туморни формации, хернии, заболявания на жлъчно-чернодробната система и гастро-интестиналния тракт, кардиология, ендокринология, вътрешни болести. \r\n- Пета МБАЛ – очни болести, гинекология  През февруари и март Първа САГБАЛ \"Св. София\" организира профилактични прегледи за рак на гърдата, а Втора САГБАЛ \"Шейново\" – за профилактика и лечение на миомна болест.  Графици и телефони за записване ще бъдат обявени на сайтовете на съответните лечебни заведения.", "date": "2018.02.17", "title": "Започват безплатни прегледи – вижте в кои болници! "}
{"url": "http://www.bnews.bg/article/237188-trus_ot_7_2_po_rihter_razlyulya_meksiko", "text": "Земетресение с магнитуд 7,2 разтърси южните и централните части на Мексико и бе усетено и в столицата, предадоха световните агенции. Първоначално американският Геофизичен институт бе съобщил, че магнитудът е 7,5, преди да го понижи. Епицентър е бил близо до тихоокеанското крайбрежие, на 2 километра източно от град Пинотепа де Дон Луис, на 148 километра югозападно от град Оахака в южния щат Оахака и на дълбочина според Ройтерс 43 километра, според Асошиейтед прес - 24 километра, а според ТАСС - 10 километра. Щатът Оахака се намира на около 600 километра южно от столицата на Мексико, припомня Франс прес. Засега се съобщава за незначителни щети по сгради в Оахака. Няма данни засега за жертви. Няма издадена тревога за цунами. Трусът бе усетен и в Гватемала. В столицата на Мексико сградите се люляха повече от минута. Телевизиите показаха как хиляди хора излизат по улиците на мексиканската столица изплашени. На 7 септември трус с магнитуд 8,2 разтресе Мексико и отне живота на 96 души основно в щата Оахака. На 19 септември земетресение с магнитуд 7,1 отне живота на 369 души в страната в деня, в който мексиканците отбелязваха 32-ата годишнина от мощното земетресение от 1985 г., отнело живота на 10 000 души. След труса днес бяха регистрирани 60 вторични труса, като най-силният беше с магнитуд 5,9, предаде ТАСС.", "date": "2018.02.17", "title": "Трус от 7,2 по Рихтер разлюля Мексико "}
{"url": "http://www.bnews.bg/article/237180-veselin_danov_razmaza_metresata_na_slavi_nedorazumenie_mozak_bez_ganki_i_usta_kokosho_dupe_da_ne_sam_na_myastoto_na_bashta_y", "text": " Социалните мрежи от няколко дни \"врят\" от коментари против пошлата визия и просташко поведение на новата любовница на Слави Трифонов. Със свой коментар се включи политикът и бизнесмен пише във Фейсбук Данов.", "date": "2018.02.17", "title": "Веселин Данов размаза метресата на Слави: Недоразумение, мозък без гънки и уста „кокошо дупе“. Да не съм на мястото на баща й!\r\n"}
{"url": "http://www.bnews.bg/article/237201-zadarzhaha_ubiets_vav_varna_likvidiral_e_svoy", "text": "Полицията във Варна е задържала Венцислав А., който е убил своя приятел Явор. Двамата живеели заедно. Явор водил скитнически начин на живот. На 14 февруари двамата се скарали, като Венцислав нанесъл тежък побой на Явор, съобщиха за Дир.бг от прокуратурата във Варна. Пострадалият е открит пред блока си в безпомощно състояние. Подаден е сигнал на 112, но по пътя за болницата Явор починал.", "date": "2018.02.17", "title": "Задържаха убиец във Варна! Ликвидирал е свой… "}
{"url": "http://www.bnews.bg/article/237202-za_patsientite_macheniya_ot_svetata_inkvizitsiya", "text": "В миналото физическите мъчения са били начин да се демонстрира власт и да се създаде страх и ужас сред населението. Странното обаче е, че в създаването на методологията е вложена изключителна креативност и уредите са направени, така че да доставят чувство за удоволствие за мъчителя. Сега се пригответе да научите една от най-съвременните форми на мъчения в България, която е не просто изтезание, това е форма на демонстрация на нашата безпомощност спрямо властимащите, които по ирония издържаме, за да ни причиняват всичко това. Пациент на средна възраст получава силна болка в кръста след вдигане на тежест. Появява се слабост и затруднения в движението. пациентът постъпва по спешност в областна болница. Извършена е операция без предварително изследване на ЯМР. На сляпо. Има такъв термин в медицината - vivisectio. След операцията състоянието се влошава. Едва тогава се прави изследване на ядрено – магнитен резонанс и след него повторна операция на друго ниво на гръбначния стълб. Вече е късно. Пациентът остава с парализа на долните крайници и на памперс. Парализата на долните крайници и липсата на рехабилитация води до друго усложнение, настъпило още в болницата – тромбоза на дълбоките вени и белодробна емболия. По-късно е направена още една операция в друга болница, без резултат. По случая е подадена жалба в Прокуратурата, която не се е произнесла и до този момент, въпреки че определените за това срокове са изтекли отдавна. Виновни няма да има. Назначава се вещо лице, той казва, че може и така да се прави операция и проверката приключва - няма данни за престъпление. Подадена е и жалба до Медицинския одит, който (поради голяма натовареност), извършва проверката с толкова голямо закъснение, че не може да наложи наказание, заради изтекла едногодишна давност. Виновни има, наказани няма.  Пациентът се обръща към НЗОК с молба да му се издаде формуляр S2 за лечение в Германия - трансплантация на нерви. НЗОК естествено отказва. Близките на пострадалия продават почти цялото си имущество и заплащат за операцията. Операцията е успешна. Вече има движения в долните крайници, а рехабилитацията продължава.  \r\nТова е накратко историята на един обикновен български пациент. В тази история са събрани на едно място дефекти на съдебната и на здравната система. Всеки, като се тръгне от болницата и се мине през прокуратурата и медицинския одит, та се стигне до НЗОК е свършил по нещо, но никой както трябва и в срок. А ние им плащаме и заплатите и колите и офисите. Накрая ще излезе, че сами сме си виновни.", "date": "2018.02.17", "title": "За пациентите! Мъчения от светата инквизиция!"}
{"url": "http://www.bnews.bg/article/237190-vnimanie_pochistvashtite_preparati_za_vredni_za", "text": "Жените, които редовно домакинстват или работят като професионални хигиенистки, използвайки всекидневно почистващи препарати, излагат на риск здравето на белите си дробове, предупреждават норвежки специалисти, цитирани от в. \"Дейли експрес\". \r\nАвторите на проучването от университета на Берген са установили, че химикалите в почистващите препарати, сред които амоняк, в дългосрочен аспект увреждат белодробната мембрана и отслабват функциите на органа. \r\nИзследването е базирано върху данни за над 6200 жени и мъже на средна възраст 34 години, чието дихателно здраве е наблюдавано в продължение на две десетилетия. \r\nЗа целите на проучването са отчетени определени показатели при принудително издишване - принудителен жизнен капацитет (FVC) и обем на принудителното изтичане за 1 секунда (FEV1). Специалистите са установили, че спадът в показателите е по-бърз при жените, които чистят у дома, и още по-бърз при професионалните хигиенистки, в сравнение с жени, които не практикуват подобна дейност. \r\nПри професионалните хигиенистки неблагоприятният ефект върху белия дроб е сравним с този при дългогодишни пушачи. \r\nПри мъжете не е отчетено подобно увреждане, което се обяснява с факта, че те по-рядко чистят у дома или работят като професионални хигиенисти. \r\nСред жените, които редовно използват почистващи препарати, са отчетени и повече случаи на астма.", "date": "2018.02.17", "title": "Внимание! Почистващите препарати за вредни за… "}
{"url": "http://www.bnews.bg/article/237187-novi_shemi_za_ukrivane_na_dohodi_nap_obache", "text": "Над 330 млн. лв. годишно са загубите за бюджета от неотчитане на търговски обороти само в девет от най-рисковите браншове, чиято дейност НАП наблюдава. Инспекторите от приходната агенция разкриха нови схеми за укриване на приходи с използването на компютърни системи с фискална памет в последните месеци. \r\n  \r\nСред тях са печатането на касови бележки, които не се отчитат във фискалната памет, но приличат на истински фискални бонове. Друга често разпространена практика е манипулиране на софтуери, чрез които се управляват фискалните устройства, което води до неотчитане на действителните размери на приходите от продажби на стоки и услуги. \r\nПо време на летните и зимните контролни кампании на НАП са открити и софтуерни манипулации на фискални системи, при които устройствата са програмирани да отчитат например всяка втора или всяка трета продажба, вместо регистриране на целия оборот. Заради неиздаване на касови бележки, както и установени манипулации на фискални устройства, през миналата година са запечатани над 2000 търговски обекта. \r\n  \r\nС последните промени в законодателството, което регулира отчитането на продажбите, са въведени нови изисквания, според които всеки касов апарат трябва да предава по изградената дистанционна връзка и данни от всяка касова бележка към сървърите на НАП. На касовата бележка, която се предоставя на клиента, ще се отпечатва QR код. Чрез този код всяко лице ще може да провери отчитането пред НАП на издадената му касова бележка. \r\n  \r\nЗа да изпълнят новите изисквания, регистрираните по ЗДДС фирми, с изключени на тези, които използват Интегрирани автоматизирани системи за управление на търговската дейност (ИАСУТД), трябва да надградят софтуера на съществуващите си фискални устройства до края на 2018 г. А нерегистрираните по ЗДДС и тези, които регистрират и отчитат продажбите си чрез ИАСУТД – до 30 юни 2019 г. \r\nОт НАП уточняват още, че измененията могат да доведат до подмяна на устройствата, но в зависимост от техническите и функционалните параметри на използваните фискални устройства, те ще могат и да се преработят, така че да отговарят на новите изисквания. Освен това, всички разходи за надграждането или подмяната на съществуващите фискални устройства се признават за данъчни цели. \r\nВ продължение на 2 години НАП провежда лотария с касови бележки с предметни и парични награди, в рамките на която са регистрирани близо над 60 млн. касови бележки на стойност 780 млн. лв. Вижте какви са задължителните елементи на законната касова бележка на www.kasovbon.bg. С въвеждането на QR код във всяка касова бележка регистрирането на фискални бонове в лотарията ще стане значително по-лесно, допълват от НАП. \r\n  \r\n„Доброволното спазване на данъчните правила устойчиво се подобрява в последните години, но в някои браншове като заведенията за развлечения и хранене манипулирането на фискалните системи продължава. Това налага промяна в законодателството, към която ще добавим и по-сериозен данъчен контрол“, каза директорът на „Контрол“ в НАП Васил Панов.", "date": "2018.02.17", "title": "Нови схеми за укриване на доходи, НАП обаче… "}
{"url": "http://www.bnews.bg/article/237189-zashto_energoto_tarsi_800_lv_ot_semeystvo_za_neplatena_smetka_na_chuzhd_apartament", "text": "Семейство от Варна получи предупреждение, че ще остане без ток заради неплатени сметки... на чужд апартамент. Имотът e продаден преди почти 20 години, но енергодружеството търси от стария собственик над 800 лева за кражби на електричество, посочва NOVA. \r\n  \r\nПрез октомври миналата година Панайотка Железова разбира, че дължи 813 лева за ток на апартамент, който продала още през 2000 година. Веднага написала жалба, представила и нотариален акт, доказващ, че отдавна не е собственик на имота. Заплашителните писма обаче не спрели. \r\n  \r\n„Аз съм в един абсурд! Какво повече трябва да докажа, един нотариален акт е най-висшата форма да докажеш собствеността си и оттам нататък и боговете мълчат, но при тях явно не е така”, коментира Железова. \r\nПартидата на продадения имот близо 20 години останала на името на Панайотка, без тя да знае, защото новият собственик не я прехвърлил на свое име, както е по закон. През март миналата година била начислена голямата сметка. \r\nОт енергодружеството предупредили, че след 15 февруари спират тока на настоящия имот на семейството, за който сметките се плащат редовно. \r\n„Аз съм диабетичка и всяко едно писмо аз го изживявам и тука цялото ми семейство е травмирано, мислим разни комбинации къде трябва да отведем бебето, както и днес се случи, защото сме в зимен период и възможно ли е без ел. захранване да стоим и да чакаме?!”, пита Железова. \r\n  \r\nОбяснението на Енерго Про след намесата - станала е техническа грешка. Няма да спират тока на хората. Признават, че знаят за продажбата на имота и проверяват как собствеността на партидата е била сменена едва след начисляването на голямата сметка.", "date": "2018.02.17", "title": "Защо енергото търси 800 лв. от семейство за неплатена сметка на… чужд апартамент?"}
{"url": "http://www.bnews.bg/article/237193-shkembe_voyvodata_harizva_balgarski_voynicheta_v_irak", "text": "Спомняте ли си зловещата дата 27 декември 2003 г.? В Кербала, Ирак е атакувана с камион-бомба установената в града първа база на български войски в Ирак – база „Индия“ (буква „I“ в   системата за буквуване на НАТО ). Вследствие на атаката загиват петима български военнослужещи, а 27 са ранени, като базата е сериозно повредена. След инцидента българският контингент изоставя тази база и се премества във база Кило (буква „K“). По-късно контингентът бива преместен от Кербала в Дивания, откъдето се завръща в България през декември 2005 г. Атаката започва във 11:45 местно време, когато камион-цистерна навлиза в периметъра на базата. От охранителните вишки започва стрелба по камиона, а във базата се намира екип на специалните части от BUSOF, който току-що се е завърнал от ВИП ескорт и на практика това е екипът, който e бил напълно оборудван със бойно снаряжение. Част от екипа влиза във сградата и поема охраната на командира на базата, снайперистите на екипа Т.С и Т.К се качват на покрива и застрелват останалите живи във кабината. Преди това единият е ранен от картечарите на вишките. Командирът е скрит под стълбите на сградата от А.Д. и спасен от последвалата експлозия. Сградата е подложена на масиран автоматичен обстрел и стрелба с РПГ и минохвъргачки. Малко по-късно е намерено ИВУ по един от маршрутите на ВИП ескорта. Снайперистите докладват за наличие на огромен брой артилерийски снаряди във вътрешността на цистерната, които се виждат през липсващият ѝ капак. Последвалият взрив най-вероятно е активиран дистанционно. Минути след атаката срещу българската база, атентатори самоубийци нападат и логистичната база в града, както и местно полицейско управление с коли бомби. При атаките загиват 5 български войници, 2 тайландски войници, 7 иракски полицаи и 5 цивилни граждани, а между ранените са 9 военнослужещи от азиатската държава, както и над 160 полицаи и цивилни. На 30 декември 2003 г. в България е обявен национален траур в памет на загиналите български войници. Днес 15 години по-късно шкембе войводата титулуващ се като военен министър, харизва ново пушечно месо за Ирак. Мисия, която няма да ни донесе нищо освен почернени майки и бащи и лицемерни дни на траур. Вероятно затова и ВМРОвските мюрета, които дори не са стъпвали в казарма, така ожесточено проповядват въвеждането на безплатна военна служба, за да могат безпроблемно да подаряват пушечно месо на така наречените съюзници в конфликти, в които България никога не е имала нищо общо!", "date": "2018.02.17", "title": "Шкембе войводата харизва български войничета в Ирак!"}
{"url": "http://www.bnews.bg/article/237185-ludo_vreme_13_gradusa_ni_ochakvat_dnes", "text": "Днес в сутрешните часове на места в равнините ще има ниска облачност или мъгла. Около и след обяд облачността ще намалее, а видимостта ще се подобри. Максималните температури ще бъдат между 8 и 13 градуса. Вечерта от запад облачността ще започне да се увеличава и вплътнява. Над планинските райони през целия ден ще бъде предимно слънчево. Ще духа слаб североизточен вятър. Максимална температура на височина 1200 метра около 4 градуса , на 2000 метра – около минус 1. По Черноморието преди обяд ще има мъгла или ниска облачност, а след обяд ще настъпва подобрение на видимостта и разкъсване на облачността. Ще духа слаб вятър от североизток.", "date": "2018.02.17", "title": "Лудо време: 13 градуса ни очакват днес! "}
{"url": "http://www.bnews.bg/article/237182-izbraha_nay_dobrata_ot_nay_dobrite_aktrisi", "text": "Най-добра актриса на всички времена е носителка на три Оскар-а. Кинокритикът Питър Брадшоу състави списък на петте най-добри актриси на всички времена, които са получавали Оскар за най-добра актриса. От тях той избра една победителка, а класацията бе публикувана от The Guardian. Лидер е Мерил Стрийп, която печели три пъти наградата на Американската академия. Брадшоу отбеляза ролята й във филма \"Изборът на Софи\". Списъкът включва също актриса Елизабет Тейлър \"Бътърфийлд 8\", Ингрид Бергман \"Газова светлина\", Джоан Фонтейн \"Съмнение\" и Франсис Макдорманд - \"Фарго\". Изборът на читателите на The Guardian не съвпадна с мнението на Брадшоу.  Потребителите предпочитат Франсис Макдормънд, която получи Оскар за „Фарго“. По-рано Брадшоу направи класация на най-добрите актриси носителки на \"Оскар\" за най-добра поддържаща женска роля. Той избра Хети Макданиел, Глория Греъм, Клорис Лейчман, Тилда Суинтън и Виола Дейвис.", "date": "2018.02.17", "title": "Избраха най-добрата от най-добрите актриси"}
