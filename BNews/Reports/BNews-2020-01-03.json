{"url": "http://www.bnews.bg/article/265079-izvanredni_merki_na_patya_prez_uikenda_zaradi_ochakvan_zasilen_trafik", "text": "\n Пътната полиция въвежда извънредни мерките заради очаквания засилен трафик през почивните дни. \r\n\r\n Вниманието ще бъде насочено и към превенция заради предстоящото влошаване на времето. \r\n\r\n Вчера се образуваха големи задръствания от Северозападна България към столицата. \r\n\r\n В ранния следобед колони от коли блокираха трасето от Банско, а при сливането им с трафика от Гърция се оформиха тапи при Симитли. \r\n\r\n Движението се регулираше допълнително по полицейски патрули. \r\n \n\t\t\t\t\t\t", "date": "2020.01.03", "title": "Извънредни мерки на пътя през уикенда заради очакван засилен трафик"}
{"url": "http://www.bnews.bg/article/265083-britanski_sad_reshava_dali_veganstvoto_tryabva_da_e_religiya", "text": "\n Веганството трябва да бъде признато за религия и да бъде защитено от закона срещу дискриминацията - за това ще пледира британски зоолог в първо по рода си съдебно дело, съобщи Ройтерс. Жорди Касамитяна съди бившия си работодател \"Лига срещу жестоките спортове\" за неправомерно уволнение след спор за пенсионни инвестиции във фирми, правещи тестове с животни. \r\n\r\n Ищецът твърди, че етичното му веганство - убеждението да избягва каквато и да е вреда на животните, е начин на живот, който трябва да бъде възприеман като религия или друг вид дълбоко убеждение, защитено от закона. \r\n\r\n \"Етичното веганство е философско убеждение за значителна и нарастващата част от населението на Великобритания и на света\", каза Питър Дейли, адвокат на Касамитяна. \"Ако приключи успешно, това дело ще определи, че етичното веганство подлежи на защита от дискриминация\", добави той. \r\n\r\n Говорителка на организацията \"Лига срещу жестоките спортове\" съобщи, че Касамитяна е уволнен заради сериозни нарушения, които не са свързани с етичните му убеждения. Лигата не оспорва твърдението му, че убежденията му трябва да бъдат защитени, но съд в гр.Норич ще проведе отделно заседание по темата, защото тя създава прецедент за други дела. Заседание по трудово-правния спор е насрочено за февруари. \r\n\r\n Веганите избягват всички храни с животински произход, включително яйца и млечни продукти. Няма точно определение за етичното веганство, но последователите му отричат всяка форма на експлоатация на животни и отказват да носят дрехи от вълна или кожа или да използват продукти, изпробвани върху животни. \r\n \n\t\t\t\t\t\t", "date": "2020.01.03", "title": "Британски съд решава дали веганството трябва да е религия"}
{"url": "http://www.bnews.bg/article/265087-direktorat_na_doma_na_uzhasite_s_24_trupa_ne_se_chuvstvam_vinovna_zashtoto", "text": "\n Високата смъртност в дома се дължи на факта, че хората пристигат при нас с тежки заболявания, те просто не са обгрижвани до момента на пристигането си при нас. Това заяви в ефира на Нова тв Вера Дукова, директор на Дома за пълнолетни лица с деменция в с. Горско Косово, където по сигнал на омбудсмана Диана Ковачева бяха оповестени 24 смъртни случая в Дома за около година. \"Възрастовата граница също е много висока. Говорим за възрастни хора в тежко здравословно състояние, така че не мога да кажа, че се чувствам виновна за тези 24 смъртни случая'', заяви още Дукова. \"Потвърждавам, че състоянието на пациентите е изключително тежко. Хора от болничните легла ги докарват директно при нас, за да не починат в болницата, а в Дома. Въпреки това мога да кажа, че медицинското обслужване при нас е на ниво'', сподели от своя страна и лекарят в Дома за хора с деменция. \r\n \r\n  \r\n \n\t\t\t\t\t\t", "date": "2020.01.03", "title": "Директорът на Дома на ужасите с 24 трупа: Не се чувствам виновна, защото...\r\n"}
{"url": "http://www.bnews.bg/article/265090-misis_balgariya_nedelina_tsaneva_posreshtna_nova_godina_s_goreshti_matski", "text": "\n Звездна компания гостува в новогодишната нощ на носителката на титлата „Мисис България 2019” Неделина Цанева, научи BLife. \r\n\r\n Красавицата, която се омъжи през лятото на миналата година вече живее в Благоевград. Последователи на Неделина в социалните мрежи разпространиха светкавично снимки и подробности от забавленията на ВИП компанията. \r\n\r\n Стартът на вечерта е бил в най-популярната механа в града, а после купонът се е преместил в известна дискотека, където продължил до сутринта. Неделина и съпругът й, са се забавлявали в компанията на моделите, близки приятелки на Цанева,  Радостина Ангелова, Йорданка Усаинска, Джейми и Катрин Вачева. \r\n\r\n \r\n\r\n Свидетели разкриват, че мацките са се превърнали в център на внимание с ефектната си визия и стайлинг. \r\n\r\n Неделина Цанева е един от най-успешните ни модели със сериозни успехи и на международния подиум.  Наскоро се заговори, че миската е решила да се пробва на музикалната сцена, дори е готова с първата си песен. Засега тя пази в тайна всичко свързано с дебюта й, както и в какъв жанр ще е парчето. \r\n\r\n Неделина Цанева е първата носителка на титлата „Мис Силикон естетик“ в десет годишната история на „Мис Силикон“. \r\n\r\n   \r\n\r\n   \r\n \n\t\t\t\t\t\t", "date": "2020.01.03", "title": "Мисис България Неделина Цанева посрещна Нова година с горещи мацки "}
{"url": "http://www.bnews.bg/article/265084-8_metrovi_valni_pogubiha_dvama_nashi_moryatsi_v_norvezhko_more", "text": "\n Двама български моряци паднаха вчера в Норвежко море след инцидент на борда на товарния кораб \"Стара планина\". Причината за случилото се е 8-метрова вълна, която е пратила моряците зад борда.  Спасителната операция по издирването на двамата моряци бе прекратена късно снощи. Според норвежкия Съвместен спасителен координационен център (ССКЦ) при тежките климатични условия няма шанс падналите във водата да оцелеят толкова дълго време.  \r\n\r\n Операцията няма да бъде подновявана и днес. Норвежката полиция поема разследването на случая. Близките на падналите моряци са уведомени за инцидента,  но засега техните имена няма да бъдат съобщавани, уточни българският посланик в Норвегия Вера Шатилова. \r\n\r\n Инцидентът е станал при изключително тежки метеорологични условия - вятър над 20 метра в секунда и бурно море, съобщиха от Български морски флот (БМФ). Капитанът на кораба е подал сигнал до спасителния координационен център на Норвегия, а норвежката морска служба незабавно е изпратила хеликоптери, за да търсят падналите зад борда моряци. По време на инцидента корабът бил на 65 мили в открито море. Корабът се е намирал на 400 км югозападно от град Будьо. \r\n\r\n В ранния следобед вчера е започнала спасително-издирвателна операция с два хеликоптера. Спасителната операция бе затруднена поради лошото време – силен вятър и високи, 8-метрови вълни.  \r\n\r\n На борда на товарния кораб \"Стара планина\" се намират 19 души – 18 български граждани и един гражданин на Украйна. \r\n \n\t\t\t\t\t\t", "date": "2020.01.03", "title": "8-метрови вълни погубиха двама наши моряци в Норвежко море "}
{"url": "http://www.bnews.bg/article/265085-poklonenieto_pred_silva_zurleva_shte_e_na_6_yanuari", "text": "\n Поклонението пред журналистката и дългогодишен директор на Нова телевизия Силва Зурлева ще се състои в понеделник, 6 януари, от 14 часа в храма “Света София”. \r\n\r\n Доскорошният член на Борда на директорите на телевизията претърпя нещастен инцидент в къщата си в с. Ковачевица сутринта на 1-ви януари. \r\n\r\n Силва Зурлева посвещава 20 години от своята кариера на Нова телевизия. Тя е сред хората, работили за получаването на лиценза на Нова и превръщането ѝ в едва втората частна национална телевизия у нас. Тя бе и в екипа, договорил най-крупната до момента сделка на българския медиен пазар през 2008 г. Тогава Нова телевизия бе продадена от гръцкия собственик \"Антена груп\" на шведската компания MTG за рекордните 620 милиона евро. Малко след продажбата Зурлева се разделя за кратко с телевизията, но след това отново е поканена от новите собственици MTG. В свои изказвания тя неведнъж е споделяла, че освен че оглавява ръководното тяло на телевизията, неформално работи и като продуцент на новините - помага за уговарянето на интервюта и събеседници. По време на нейното управление Нова догонва успешно bTV и двете телевизии влизат в истинска конкуренция за рейтинги. Зурлева си тръгва от Нова телевизия през месец май 2019 г., малко след като медията е придобита от братята Домусчиеви. \r\n \n\t\t\t\t\t\t", "date": "2020.01.03", "title": "Поклонението пред Силва Зурлева ще е на 6 януари\r\n"}
{"url": "http://www.bnews.bg/article/265080-shte_poskapne_li_vodata_v_pernik", "text": "\n Ще поскъпне ли водата в Перник? ВиК дружеството трябва да излезе със становище днес. \r\n\r\n Министърът на икономиката Емил Караниколов вече обяви, че тя няма да се увеличава, но окончателно  дружеството трябва да подпише  решението. Подготвя се и нов график за режима на водата. \r\n\r\n Междувременно регионалният министър  Петя Аврамова ще даде информация за състоянието на всички язовири в страната, защото през последните дни се появиха нови опасения. \r\n \n\t\t\t\t\t\t", "date": "2020.01.03", "title": "Ще поскъпне ли водата в Перник?"}
{"url": "http://www.bnews.bg/article/265089-sliven_na_nokti_shte_bade_li_zasegnat_ot_vodna_kriza_video", "text": "\n Видео клипове на източения язовир \"Асеновец\" взривиха социалната мрежа. Авторът на клиповете е Даниел Рундев, който честити на сливналии новите цени на водата, предупреждавайки ги с кадрите за състоянието на язовира към днешна дата. Интересна подробност е, че от местното ВиК твърдят, че снимките били некоректни, каквото и да означава това твърдение! \r\n\r\n \r\n \r\n \r\n\r\n   \r\n \n\t\t\t\t\t\t", "date": "2020.01.03", "title": "Сливен на нокти! Ще бъде ли засегнат от водна криза!- видео"}
{"url": "http://www.bnews.bg/article/265086-uspeshno_testvaha_vaksina_protiv_altshaymer", "text": "\n Ваксината против Болестта на Алцхаймер е успешно тествана и вече се подготвя за клинични изпитания, съобщава платформата за здравни новини EurekAlert.  \r\n\r\n Действието й е насочено към отделянето на протеина бета-амилоид, който се натрупва в мозъка и предизвиква невродегенерация. Първите изследвания вече са потвърдили потенциала на терапията. \r\n\r\n Група учени от САЩ и Австралия планират да проведат клинични изследвания на действието на ваксината. Доклиничните резултати върху гризачи показват, че експерименталната ваксина е ефективна. Сега учените работят върху усъвършенстването на терапията, а след изпитанията върху животни планират да проверят действието й върху хора. \r\n\r\n   \r\n \n\t\t\t\t\t\t", "date": "2020.01.03", "title": "Успешно тестваха ваксина против Алцхаймер"}
{"url": "http://www.bnews.bg/article/265082-zhenata_na_krisko_go_trogna_do_salzi_s_tova_priznanie", "text": "\n Приятелката на Криско реши да направи равносметка на отминалата вече 2019 година. \r\n\r\n Направи го със силни думи, които трогнаха рапъра до сълзи.  Безспорно Криско изпрати една успешна година в професионален план, но най-вече в личен. \r\n\r\n Преди няколко месеца стана баща за първи път и негови приятели издадоха пред наш репортер, че детето го е променило до неузнаваемост и е станал по-отговорен.  \r\n \r\n  \r\n \n\t\t\t\t\t\t", "date": "2020.01.03", "title": "Жената на Криско го трогна до сълзи с това признание"}
{"url": "http://www.bnews.bg/article/265088-prokuraturata_gotvi_arest_na_ministar_ot_vmro", "text": "\n Прокуратурата готви арест на министър от ВМРО ? Тази информация изтече от средите на патриотите, които са крайно притеснени, че след скандала и резила с евродепутата Ангел Джамбазки предстои нов такъв. И ако с Джамбазки успяха по някакви неведоми пътища да го отърват от затвор, в сегашната ситуация на обществено напрежение все по-силно се чува дрънченето на белезниците. Според депутат от патриотичните среди този път нямало да се мине без арести и най-вероятно те щели да споходят министъра на околната среда Нено Димов. Припомняме, че Димов оглави министерството на околната среда и водите от квотата на ВМРО и бе лично предложение на Каракачанов. За почти три години Димов доказа, че е способен да се забърква в какви ли не скандали, но водната криза в Перник като че ли преля чашата!  \r\n \n\t\t\t\t\t\t", "date": "2020.01.03", "title": "Прокуратурата готви арест на министър от ВМРО?"}
{"url": "http://www.bnews.bg/article/265078-sluzhiteli_na_kat_vav_veliko_tarnovo_sa_zadarzhani_snoshti", "text": "\n При спецакцията във Велико Търново, за която ви съобщихме снощи, са задържани служители на сектор „Пътна полиция” по подозрение за фалшива регистрация на тежкотоварни камиони. \r\n\r\n Акцията е на дирекция „Вътрешна сигурност” на МВР под наблюдението на прокуратурата.  \r\n\r\n По неофициална информация тя е по сигнал. Оперативните действия са започнали още в светлата част на деня вчера.   \r\n\r\n Предполага се, че под прицела на криминалистите е транспортна фирма от региона, която регистрирала камиони, които са на територията на друга европейска държава.  В схемата обаче са засечени и служители на КАТ. \r\n\r\n От областната дирекция на МВР във Велико Търново засега отказват информация по случая. \r\n \n\t\t\t\t\t\t", "date": "2020.01.03", "title": "Служители на КАТ във Велико Търново са задържани  снощи"}
{"url": "http://www.bnews.bg/article/265081-ryazka_promyana_na_vremeto_ot_nedelya", "text": "\n Сравнително топъл въздух над Балканите ще определя времето в петък и събота. До обяд в низините, котловините и около реките ще е мъгливо. В ранния следобед ще е слънчево и сравнително ясно. Температурите ще достигнат своя максимум, който днес е в интервала от 5 до 10 градуса. Вятърът – по-осезаем в Североизточна България. \r\n\r\n В събота дневните температури ще се запазят отново между 5 и 10 градуса. След обяд и вечерта обаче облачността ще се увеличи от северозапад на югоизток. Вятърът ще се усили и в Северна България скоростта му ще достига 60-70 километра в час. Ще започне захлаждане. \r\n\r\n В планините в петък и събота ще е слънчево с по-значителна облачност в събота след обяд и вечерта. Температурите по високото – около минус 1, в ниското – до 3-4 над нулата. \r\n\r\n В неделя ще настъпи обрат във времето. Очакваме нахлуване на студен въздух от север, а между Гърция и Турция в Егейско море ще се оформи зона с ниско атмосферно налягане. \r\n\r\n Вятърът ще е силен и студен със скорост до 70-80 километра в час. В неделя ще е по-силен в западната половина на страната, а в понеделник – на юг и на изток. Дневните температури ще паднат рязко до към 1-2 градуса. Ще превали сняг с образуване на крехка снежна покривка между 5 и 10 сантиметра в Западна България, в Предбалкана и на североизток. Кулминацията на валежите от сняг ще е в южните части на Гърция и в азиатската част на Турция, където ще падне до метър нов сняг. \r\n \n\t\t\t\t\t\t", "date": "2020.01.03", "title": "Рязка промяна на времето от неделя"}
