{"url": "http://www.bnews.bg/article/255846-zadarzhaha_gratski_grazhdanin_opital_se_da_prenese_2500_kutii_tsigari_bez_banderol", "text": "\n Граничните полицаи на ГКПП „Капитан Петко войвода” задържаха гръцки гражданин, опитал се да пренесе 2 500 кутии цигари без акцизен бандерол. \r\n\r\n Цигарите били скрити в специално пригоден тайник в задната част на автомобила, управляван от 40-годишния грък, уточниха от Гранична полиция. \r\n\r\n Проверката била извършена в 19:30 ч. на 27 януари. При влизане в страната полицаите отклонили колата с гръцка регистрация за допълнителна проверка, извършена съвместно с митнически служители. При проверката са открити недекларираните цигари без бандерол.  \r\n\r\n Шофьорът на автомобила е задържан в ГПУ – Свиленград. Уведомена е районната прокуратура. Работата по случая продължава. \r\n \n\t\t\t\t\t\t", "date": "2019.01.28", "title": "Задържаха гръцки гражданин, опитал се да пренесе 2500 кутии цигари без бандерол"}
{"url": "http://www.bnews.bg/article/255838-dvama_dushi_postradaha_pri_tezhka_katastrofa_v_sofiya", "text": "\n Двама души пострадаха при катастрофа на бул. \"Ботевградско шосе\" в София, посочва NOVA. \r\nУдарили са се две коли. Пострадали са шофьорите.  \r\nЕдиният от тях е с опасност за живота, а състоянието на другия пострадал все още се уточнява. Настанени са в университетската болница \"Царица Йоана - ИСУЛ\".  \r\nПо последна информация причината за сблъсъка е отнето предимство, както и движение с висока скорост. \r\n \n\t\t\t\t\t\t", "date": "2019.01.28", "title": "Двама души пострадаха при тежка катастрофа в София!"}
{"url": "http://www.bnews.bg/article/255832-dashteryata_na_gala_ne_spira_da_se_sablicha_goreshti_snimki", "text": "\n Някои хорa не могат да спрат да си бъркат в носа, други броят плочките на тротоарите. \r\n\r\n Трети се събличат и не могат да спрат да си махат дрехите. И то бе з да са плеймейтки, моделки или „певици„.  Дъщерята на Гала продължава да радва мъжкото око. Отново залага на задни части-още миналата година Мари се престраши да пусне по-разголена снимка и бързо я застигна виртуалният успех – като заваляха лайкове и похвали, та цяла година. На новия фотос Мари е по бельо в кухнята и показва перфектен задник и безкрайни крака, пише „България Днес“. Снимките вижте \r\n \n\t\t\t\t\t\t", "date": "2019.01.28", "title": "Дъщерята на Гала не спира да се съблича (Горещи снимки)"}
{"url": "http://www.bnews.bg/article/255845-globa_do_22_miliona_evro_za_narushavane_na_zakon_za_lichnite_danni", "text": "\n След последните промени в Закона за личните данни, държавен орган ще трябва да преценява коректността на журналистическите материали и ще може да налага глоби. Според председателя на Комисията за защита на личните данни Венцислав Караджов това не застрашава свободата на словото. Той добави, че не могат да спират разследвания по собствена преценка. \r\n\r\n „Ние можем да бъдем сезирани с жалби, след нея имаме задължение да я разгледаме и да поискаме становище от медията. Ние можем да налагаме глоби само за частта, която касае обработването на лични данни, но не и относно публикацията. Лични данни са всяка информация за едно лице – ЕГН, адрес или заболяване. Изискването е тези данни да бъдат съотносими към конкретния случай”, посочи пред бТВ Караджов. \r\n\r\n Той даде пример с разследване на длъжностно лице, за което има твърдение, че е злоупотребило със своите правомощия. В такъв случай може да се публикува информация за имотите, които има въпросното лице и тяхната стойност, но те трябва да са свързани с конкретното разследване. \r\n\r\n „Когато публикува информация за имоти, няма нужда да публикува ЕГН или адрес. Можем да наложим глоба, регламентът изрично е въвел изискване тя да бъде до 22 млн. евро , но това са крайни параметри на санкцията. Не мисля, че в момента има медия, която би могла да извърши нарушение, за да получи подобна санкция”, посочи председателят на КЗЛД. \r\n\r\n Той допълни, че при налагане на санкция, Комисията е длъжна да прецени дали става въпрос за микро, малък или голям бизнес. Караджов заяви, че има и изключения от закона. \r\n\r\n „Всички администратори не могат да обработват лични данни на лица, ако нямат правно основание. Медиите са дерогирани от това задължение, те могат да събират всякаква информация без правно основание”, каза още Караджов и допълни, че всяко тяхно решение може да се обжалва. \r\n \n\t\t\t\t\t\t", "date": "2019.01.28", "title": "Глоба до 22 милиона евро за нарушаване на Закон за личните данни!"}
{"url": "http://www.bnews.bg/article/255844-otmeniha_bedstvenoto_polozhenie_v_smolyansko_ostava_chastichno_za_prevala_i_s_mugla", "text": "\n Областният управител на Смолян Недялко Славов отмени бедственото положение в Смолянско като остава само частично за прохода „Превала“, който все още не е пробит. Това става ясно от официално съобщение на администрацията на Славов. \r\n„Считано от 17:00 часа, бедственото положение за област Смолян се отменя. Остава в сила частично бедствено положение за прохода „Превала“, гласи съобщението. \r\nБедственото положение бе обявено в малките часове на 26 януари от областният управител, след като бе обявено частично бедствие, от страна на общините Смолян и Чепеларе. Причината бе в големият снеговалеж, блокираният зимен курорт Пампорово, няколко прохода, като в десетки села на областта нямаше ток, а до някои и достъп. На този етап обстановката значително се нормализира, но все още няма достъп и до смолянското село Мугла. \r\nКметът Николай Мелемов със своя заповед също отмени бедственото положение за община Смолян с изключение на с.Мугла, считано от 17:00 ч Той разпореди да се възложат неотложни аварийно-възстановителни дейности за възстановяване проходимостта на улиците и пътищата на община Смолян, гласи пък съобщението на Община Смолян. \r\n \n\t\t\t\t\t\t", "date": "2019.01.28", "title": "Отмениха бедственото положение в Смолянско, остава частично за „Превала“ и с. Мугла"}
{"url": "http://www.bnews.bg/article/255842-nyama_da_povyarvate_edin_ot_nay_zamarsenite_gradove_v_sveta_e_v_neposredstvena_blizost_do_nas_tova_e", "text": "\n Въздухът в македонската столица продължава да бъде наситен с фини прахови частици до нива, преценявани като неблагоприятни за здравето на всички, независимо от възраст и общо здравословно състояние, предаде МИА. \r\nСкопие днес отново е начело сред най-замърсените градове в света в класация на ЕърВижуъл (AirVisual), базирана в Швейцария глобална база данни за качеството на въздуха. \r\nСпоред данните нивото на фини прахови частици PM10 достига 362 микрограма на куб.м., а тези на PM2,5 - 271 микрограма на куб.м. \r\nКогато равнището на замърсеност на въздуха премине прага от 100 микрограма на куб.м. в две измервателни станции през два последователни дни, общината в Скопие е задължена да въведе извънредни мерки, посочва МИА. \r\n \n\t\t\t\t\t\t", "date": "2019.01.28", "title": "Няма да повярвате! Един от най - замърсените градове в света е в непосредствена близост до нас! Това е..."}
{"url": "http://www.bnews.bg/article/255843-ako_viknem_lineyka_no_sastoyanieto_ne_e_speshno_da_si_platim", "text": "\n Когато човек посети спешен център или извика линейка, но състоянието му не се окаже спешно, да си плати. Това предложение трябва да се разгледа на обществено обсъждане, обясни за Дарик д-р Христо Димитров, който представлява великотърновската колегия на Българския лекарски съюз. Димитров е на мнение, че е необходимо обществото да разбере, че неголемият ресурс за здраве трябва да се използва нормално. \r\n  \r\nМярката се предлага заради ограничения ресурс от ценни кадри в спешната помощ, подчерта д-р Димитров. \r\nСпешно се търсят 250 лекари за Бърза помощ в цялата страна \r\n  \r\nИдеята е да се заплаща прегледът от спешен екип на неспешно състояние, независимо дали става въпрос за домашно посещение от страна на лекаря, или посещение във филиал на спешна помощ от страна на пациента. \r\n  \r\n„Нужно е ние самите да си ограничаваме потреблението, за да има достатъчно за всички, които са спешни. За целта най-доброто самоограничаване е финансовото. Когато знаем, че ако не сме сериозно болни и си позволяваме да ползваме този ресурс, ще си платим удоволствието. В никой случай и на никой пациент няма да бъде отказана грижа и преглед. Не говорим за това някой да бъде връщан. Но когато очевидно няма нужда от спешна помощ, т.е. състоянието не налага някакви спешни действия и в същото време ангажира екипа, това удоволствие, грубо казано, ще се заплаща“, посочи д-р Христо Димитров. \r\nПредложението е част от комплекс от мерки, които лекарите настояват да бъдат обсъдени, тъй като се отнасяли до отговорността на населението към здравето. \r\n \n\t\t\t\t\t\t", "date": "2019.01.28", "title": "Ако викнем линейка, но състоянието не е спешно, да си платим"}
{"url": "http://www.bnews.bg/article/255833-zhenata_na_ludiya_reporter_omayala_mel_gibsan", "text": "\n Чаровната Алекс Петканова успяла да омае и самият Мел Гибсън. Манекенката е имала интересно запознанство покрай работата си. Красавицата има малка роля във филма „Непобедимите” и тъкмо на снимачната площадка се среща с известния актьор. \r\nВъпреки че само за малко се появява в лентата, Алекс успява да очарова холивудския ас, пише „България днес”. \r\n„Успях да се докосна и да се запозная с величие като Мел Гибсън”, с усмивка си припомня Петканова, която всеки момент ще дари мъжа си с дете. \r\n  \r\n \n\t\t\t\t\t\t", "date": "2019.01.28", "title": "Жената на Лудия репортер омаяла Мел Гибсън "}
{"url": "http://www.bnews.bg/article/255837-ekskluzivno_nov_skandal_s_imotnata_deklaratsiya_na_elena_yoncheva", "text": "\n Нов скандал с имотната декларация на Елена Йончева е на път да взриви държавата! Съгласно действащия през 2017 г. Закон за публичност на имуществото на лица заемащи висши държавни и други длъжности, образецът на имотната декларация се утвърждава от председателя на сметната палата. \r\n\r\n Утвърденият образец по това време е с дванадесет колони, като единадесета колона е с наименование \"правно основание за придобиване\", \r\nа дванадесета колона е с наименование \"произход на средствата\". \r\n\r\n В подадената от Йончева имотна декларация при встъпването ѝ в длъжност като депутат последните две колони, като по този начин не е посочила правното основание на придобитото от нея имущество за стотици хиляди левове, както и произходът на средствата с които са придобитите имоти. \r\n\r\n Интересно защо контролните органи не са обърнали внимание на този факт и прикрили ли са по този начин нарушение и прикриване на сериозна информация!  \r\n  \r\n \n\t\t\t\t\t\t", "date": "2019.01.28", "title": "ЕКСКЛУЗИВНО! Нов скандал с имотната декларация на Елена Йончева! "}
{"url": "http://www.bnews.bg/article/255831-vnuchkata_na_todor_kolev_se_omazhi", "text": "\n Внучката на големия Тодор Колев - Теодора Кулева, която гледахме в ролята на д-р Албена Войнова в \"Откраднат живот\", се омъжи за британеца Джоузеф Гууд. \r\n\r\n Това стана ясно от публикация на щастливия младоженец в социалната мрежа Фейсбук. На 24 януари той е отбелязал, че с Теодора вече са семейство. За профилите си в социалните мрежи Теодора вече е използвала новата си фамилия. \r\n\r\n Кулева стана особено популярно лице за българските зрители, след като се превъплъти в ролята на д-р Албена Войнова в хитовия сериал \"Откраднат живот\". В интервю преди време младата актриса сподели, че не иска да я смятат за връзкарка и затова, когато влиза в НАТФИЗ в класа на Стефан Данаилов, не му казва, че е внучка на Тодор Колев. \r\n\r\n Освен актьорската кариера, Теодора има и много добри гласови данни и жанрово разнообразие в репертоара си. Подобно на дядо си и тя е любителка на джазовите вокали. \r\n\r\n Хубавата си фигура пък Теодора дължи на различните спортове, с които се е занимавала, като художествена гимнастика, езда, сценична акробатика, тенис на корт. \r\n \n\t\t\t\t\t\t", "date": "2019.01.28", "title": "Внучката на Тодор Колев се омъжи"}
{"url": "http://www.bnews.bg/article/255847-dnsk_proveryava_stroitelstvoto_na_obekt_i_v_sv_sv_konstantin_i_elena", "text": "\n Строителството на нов обект в к.к. „Св. Св. Константин и Елена“ се проверява от Регионална дирекция Национален строителен контрол – Варна, съобщават от Министерството на регионалното развитие и благоустройството. \r\n\r\n Става дума за мащабното строителство в комплекса, за което мениджмънтът обясни, че е с всички необходими разрешения и се прави с цел курортът да се ползва целогодишно. Кадрите с бетон на и край плажа обаче предизвикаха недоволство в социалните мрежи. \r\n\r\n Инспекцията е започнала в петък, 25 януари, но все още няма информация за какви нарушения  следят проверяващите – на място е и началникът на ДНСК арх. Иван Несторов. Резултатите ще бъдат ясни на 30 януари. \r\n\r\n Междувременно днес започна проверката на РДНСК - Бургас в морските общини Созопол и Царево за допуснатите строежи на брега на морето. Официално са спрени и трите спорни строежа – на плаж „Алепу”, край къмпинг „Градина” и в боровата горичка край къмпинг „Арапя”. Резултатите от инспекцията по Южното Черноморие ще бъдат ясни на 1 февруари. \r\n \n\t\t\t\t\t\t", "date": "2019.01.28", "title": "ДНСК проверява строителството на обект и в „Св. Св. Константин и Елена“"}
{"url": "http://www.bnews.bg/article/255836-dve_godini_ot_vstapvaneto_si_v_dlazhnost_prezidentat_radev_s_ostri_kritiki", "text": "\n Президентът Румен Радев обяви сформирането на Съвет за стратегическо развитие на България, съставен от интелектуалци и висококвалифицирани специалисти.  Съветът трябва да предложи алтернативи на институционалния блокаж, на икономическия и идеен застой, в който се намира страната. На пресконференцията по повод две години от встъпването си в длъжност държавният глава каза също, че конкурсът за нов тип боен самолет на Българската армия е опорочен и от състезателна процедура е превърнат във фарс. Президентът се обяви за радикална промяна на политическата среда и начина на управление в България. \r\n  \r\nБългарската демокрация скоростно губи позиции. Доверието в парламента е достигнало критично ниско ниво. Законодателният процес става непредвидим и елиминира гражданското участие. Лобисткото законодателство измества безцеремонно обществения интерес, заяви Румен Радев. България има нужда от нови идеи, посочи президентът и обяви създаването на Стратегически съвет: \r\n  \r\n„Формирам съвет за стратегическо развитие на България с участието на интелектуалци и високо квалифицирани специалисти. Той ще трябва да разработи и предложи алтернативи на институционалния блокаж, на икономическия и идеен застой, в който се намира страната. Съставът на съвета ще бъде обявен с указ идните дни“. \r\n\r\n Румен Радев се обяви и за кардинална промяна на политическата среда. Според него обаче е необходима и промяна на изборните правила. \r\n  \r\n„Въпросът вече не е дали, а кога по отношение на предсрочните избори. Но за да имат те смисъл, трябва да имаме реформирани изборни правила, които да гарантират честни избори, които да ни гарантират, че сами си избираме управниците. Това означава машинно гласуване, видеонаблюдение на броенето на бюлетините и попълването на протоколите, премахването на т.нар. втори протокол от секционните избирателни комисии, който е обект на манипулации, актуализация на избирателните списъци“, каза президентът Радев. \r\n  \r\nТой обяви, че би подкрепил нов политически проект, ако той работи за модернизация на България.Друго условие е да защитава ценности, като законност, справедливост и суверенитет. \r\n\r\n Държавният глава коментира и конкурса за нов тип боен самолет за Българската армия,определяйки го като „бутафорен”. \r\n  \r\n„Докато се кълнем в Европа, разчитаме на еврофондове и чакаме да ни пуснат в еврозона, ние изхвърляме европейските участници от конкурса за нов боен самолет в разрез с процедурата, разработена по европейски модел. И правителството за европейско развитие на България твърди, че този антиевропейски избор е геостратегически. Всички тези действия засилват усещането за корупция, за лични интереси и зависимости. След провала на големите енергийни проекти, модернизацията на въоръжените сили засили убеждението, че България губи суверенитет и не е в състояние сама да взема стратегически решения. Защо се възмущаваме тогава, че не ни пускат в Шенген и еврозоната?! От законотворчеството до управленските решения сме свидетели на непредсказумост, погазване на закона и фаворизиране корпоративния интерес“, посочи президентът Радев. \r\n„Никога, като президент, не съм казвал кой изтребител е по-добър и кой трябва да купим, но винаги съм настоявал за обективна, прозрачна, равнопоставена състезателна процедура. Защото само такава може да доведе до най-добрите условия за България и до защита на нашия интерес. Конкурсът е опорочен. Той започна като състезателна процедура и приключи като фарс. Използва европейските партньори като статисти. Нашите лобисти злепоставиха стратегическия партньор САЩ, като му присъдиха служебна победа. А това няма как да се хареса на българите“, допълни той. \r\n\r\n Попитан възможно ли е взаимодействие между президента и правителството, държавният глава отговори, че не вижда база за партньорство при сегашния курс на управление, който е конфронтационен и често погазва законите. \r\n \n\t\t\t\t\t\t", "date": "2019.01.28", "title": "Две години от встъпването си в длъжност: Президентът Радев с остри критики"}
{"url": "http://www.bnews.bg/article/255830-rami_malek_specheli_nagradata_na_gildiyata_na_filmovite_aktyori_za_bohemska_rapsodiya", "text": "\n Рами Малек спечели наградата на Гилдията на филмовите актьори за най-добър актьор, за филма \"Бохемска рапсодия\", в който се превъплъщава в образа на легендарния вокал на група \"Куин\" Фреди Меркюри, съобщи АП. Призът за най-добра актриса отиде при Глен Клоуз за филма \"Съпругата\". \r\nТелевизионният комедиен сериал \"Удивителната госпожа Мейзъл\" спечели първите три награди, връчени на церемонията в \"Шрайн одиториъм\" в Лос Анджелис - за най-добър актьор (Тони Шалуб), най-добра актриса (Рейчъл Броснахан) и за най-добър актьорски състав.Gulliver/Getty ImagesДжейсън Бейтман и Сандра Оу получиха наградите за най-добър актьор в телевизионна драма. Бейтман беше отличен за ролята си в \"Озарк\" на Нетфликс, а Оу - за ролята си в \"Убивайки Ийв\". \r\nНаградата за най-добър актьорски състав във филм получи супергеройската продукция \"Черната партера\". Сред номинациите за най-добър актьорски състав в телевизионен сериал победител стана \"Това сме ние\". \r\n\r\n Наградите на Гилдията на филмовите актьори се смятат за добър индикатор за успех на \"Оскарите\", защото нейните членове са най-голямата група в Академията за кинематографично изкуство и наука. \r\n \n\t\t\t\t\t\t", "date": "2019.01.28", "title": "Рами Малек спечели наградата на Гилдията на филмовите актьори за „Бохемска рапсодия“ "}
{"url": "http://www.bnews.bg/article/255828-deyli_telegraf_se_izvini_na_melaniya_tramp", "text": "\n Британският вестник \"Дейли телеграф\" се извини на първата дама на САЩ Мелания Тръмп за публикувани неверни епизоди от нейната биография. \r\n\r\n Изданието изрази готовност да компенсира съпругата на президента на САЩ за нанесените й репутационни щети. \r\n\r\n \"Без всякакви уговорки поднасяме своите извинения на първата дама и на нейното семейство за всички неудобства, възникнали след нашата публикация с неверни факти. Като израз на нашето съжаление ние се съгласихме да изплатим на госпожа Тръмп съществена компенсация за причинените й щети, а също така да покрием разходите на нейните юристи\", се казва в публикация на \"Дейли телеграф\". \r\n\r\n На 19 януари всекидневникът публикува в свое приложение статия, озаглавена \"Загадката Мелания\". В нея били допуснати редица фактологични неточности. Една от тях е свързана с твърдението, че бъдещата съпруга на Доналд Тръмп била принудена да напусне университета в Любляна, защото не могла да вземе нито един изпит. Оказало се, че в действителност Мелания напуснала ВУЗ-а по собствено желание, за да се впусне в модния бизнес. Вестникът се извини и за твърдението в статията, че госпожата дължала успехите си като манекенка на срещата си с Доналд Тръмп. \r\n\r\n Не било вярна и характеристиката, дадена на бащата на Доналд, бизнесмена Фред Тръмп, описан като човек със \"страховит характер, вманиачен да държи всичко под свой контрол\". \r\n\r\n \"Дейли телеграф\" призна, че в публикацията е сгрешена и годината на запознанството на Доналд и Мелания - тя не била 1996, a 1998 година. Също така госпожа Тръмп не била плакала, когато узнала за победата на съпруга си на президентските избори, допълват от БТА. \r\n \n\t\t\t\t\t\t", "date": "2019.01.28", "title": "\"Дейли телеграф\" се извини на Мелания Тръмп "}
{"url": "http://www.bnews.bg/article/255835-gripna_epidemiya_i_v_oblast_montana", "text": "\n Учениците в област Монтана ще бъдат във ваканция от 29 до 4 януари включително. Това съобщи Трайка Трайкова – началник на Регионалното управление по образованието.  Учебният процес е спрян в изпълнение на  заповед  директора на Регионалната здравна инспекция от днес. С нея е обявена епидемия от грип и остри респираторни заболявания на територията на област Монтана. \r\nВ писмо до директорите на училища в областта Трайкова разпорежда да се  създаде организация за приключването на първия учебен срок и преструктуриране на учебното съдържание.  Запазват се и  графиците  за провеждане на състезания и олимпиади, както и на  междусрочната ваканция. \r\n \n\t\t\t\t\t\t", "date": "2019.01.28", "title": "Грипна епидемия и в област Монтана"}
{"url": "http://www.bnews.bg/article/255825-silna_reaktsiya_sled_priziva_na_30_svetovni_intelektualtsi_da_spasim_evropa", "text": "\n Заплашена е самата идея на Европа, континентът върви към криза, невиждана от 30-те години на XX век. За това предупредиха в отворено писмо-манифест 30 от водещите интелектуалци на нашето време. \r\n\r\n Текстът, публикуван първо във в.”Либерасион”, а после и в ред световни медии под заглавието „Домът на Европа гори”, е плод на призива на френския философ Бернар Анри-Леви хората на словото да се опълчат на възхода на популизма в навечерието на очертаващите се като ключови за бъдещето на ЕС европейски избори през пролетта. \r\n\r\n Манифестът вече няколко дни е изключително коментиран в социалните мрежи както от обикновени потребители, така и от политици, анализатори, журналисти. \r\n\r\n Едни виждат в него последен шанс за запазването на ЕС като фактор, който гарантира мира и просперитета на континента. \r\n\r\n Според други, това е „още от същото” в изпълнение на либералните елити, които с действията и бездействията си през годините са павирали пътя на крайната десница към властта. \r\n\r\n „Европа е нападната от фалшиви пророци, които се опиват от недоволството и вярват, че техният час е настъпил. Тя беше изоставена от два големи съюзника, които през последния век на два пъти я спасиха от самоунищожение; единия отвъд Ламанша, другия отвъд Атлантическия океан. Континентът е уязвим към все по-малко прикритите маневри на обитателя на Кремъл. Европа като идея се разпада пред очите ни”, пишат авторите на писмото. \r\n\r\n Сред тях са писателите Светлана Алексиевич, Марио Варгас Льоса, Елфриде Йелинек и Орхан Памук, носители на Нобелова награда за литература, Милан Кундера и Салман Рушди и много други известни имена. \r\n\r\n Те се опасяват, че евроизборите, на които се очаква националистите да постигнат невиждани резултати, може „да бъдат едни от най-пагубните, които сме виждали”: „Ще има масови прояви на ксенофобия и антисемитизъм. Всички ще бъдем сполетени от катастрофа”. \r\n\r\n „Ние вярвахме, че континентът ще се запази от само себе си, без да има нужда ние да се борим за това или да работим за него. Това, казахме си ние, е \"посоката на историята\". Трябва да изоставим незабавно това старо убеждение. Нямаме избор. Трябва да се борим за идеята на Европа или да я видим да загива под напора на популизма”, пишат още интелектуалците. \r\n\r\n Да призовават да се бие тревога „за тези подпалвачи на душата и духа”, като посочват конкретни „огнища”: „от Париж до Рим” (където са Марин льо Пен и Матео Салвини - б.р.) със спирки в Барселона (където се стигна до сблъсъци между поддръжниците на независима Каталуния и испанските власти – б.р.), Будапеща (откъдето Виктор Орбан промотира своята идея за „нелиберална демокрация”-б.р.), Дрезден (градът, от който тръгна ПЕГИДА и който е силно свързан с възхода на „Алтернатива за Германия”-б.р.), Виена (където крайната десница е официално във властта – б.р.) и Варшава (където „Право и справедливост” вече няколко години върви срещу европейските разпоредби и поставя под политически контрол институциите – б.р.). \r\n\r\n   \r\n \n\t\t\t\t\t\t", "date": "2019.01.28", "title": "Силна реакция след призива на 30 световни интелектуалци да спасим Европа"}
{"url": "http://www.bnews.bg/article/255841-gartsiya_povishi_minimalnata_rabotna_zaplata_na_650_evro", "text": "\n Гръцкото правителство повиши минималната работна заплата, пет месеца след излизането на страната от последната от трите последователни спасителни програми и мерките за икономии, диктувани от нейните кредитори, предаде ДПА. \r\nОт февруари минималната месечна заплата ще бъде 650 вместо 586 евро, обяви пред телевизия ЕРТ премиерът Алексис Ципрас. \r\n\"Доверието в нашата икономика расте... Ние можем да си го позволим\", каза Ципрас. \"Дължим го на онези, които понесоха най-много по време на кризата\". \r\nГърция бе принудена да прилага строги мерки за икономии от разразяването на дълговата криза през 2010 г. Минималната работна заплата от 751 евро през 2009 г. спадна до сегашното си ниво още през 2012 г. Гръцките кредитори - Европейският съюз, Европейската централна банка, Европейският стабилизационен механизъм и Международният валутен фонд, които продължават да надзирават икономическата политика на страната, одобриха повишаването на минималното възнаграждение на труда. \r\n \n\t\t\t\t\t\t", "date": "2019.01.28", "title": "Гърция повиши минималната работна заплата на 650 евро"}
{"url": "http://www.bnews.bg/article/255826-mazhat_na_milyankova_prodade_imot_na_lindzi_loan", "text": "\n С помощта на втория мъж на Ирена Милянкова – Никола, холивудската звезда Линдиз Лоън си купи гръцки остров. Самята тя потвърди за това в шоуто на Джими Фалън. „По всяка вероятност ще имам остров, но трябва да се върна и да преговарям още. Поне едно нещо в живота ми е наред“, разкри 32-годипната хубавица, писа „България Днес“. \r\n\r\n Компанията на Никола и Ирена били първите предложили на актрисата мястото в Гърция. Лоън вече има предприемачески инициативи там, а през май миналата година отвори хотелски комплекс на остров Миконос, след това в Родос и дори го нарече „Лоън Бийч Хаус Родос“. \r\n\r\n Звездата смята да промотира бизнеса си в Миконос и чрез МТВ риалити, което ще се фокусира върху него съвсем скоро. \r\n\r\n „Става въпрос за моя собствен плажен курорт“, обясни тя. Актрисата добави, че за бизнеса я консултират американски експерти и хора, работили дълго време в областта. \r\n\r\n Освен на Линдзи мечтата за тази година на семейство Чолакови е да привлекат и Джони Деп да си вземе още един имот. „Не искам да се хваля, но имаме доста успехи в продажбата на луксозни имоти“, сподели от своя страна Никола Чолаков, който от години се занимава с продажбата на екзотични и трудно продаваеми имоти в чужбина. Самата Ирена напусна модния бизнес и започна да помага на съпруга си в продажбата. За миналата година тя дори взе награда на фирмата им за най-бързо проспериращ служител, а малко преди това роди шестото си дете с татко Никола Чолаков. \r\n \n\t\t\t\t\t\t", "date": "2019.01.28", "title": "Мъжът на Милянкова продаде имот на Линдзи Лоън! "}
{"url": "http://www.bnews.bg/article/255829-do_dni_makedoniya_podpisva_protokola_za_chlenstvoto_si_v_nato", "text": "\n До края на тази или в началото на следващата седмица Македония ще подпише протокола за членството си в НАТО, заяви министърът на външните работи Никола Димитров в западната ни съседка, цитиран от БГНЕС. \r\n\r\n „Надявам се след това всички наши приятели да ратифицират протокола в техните парламенти. Страната ни ще заеме мястото си в пакта, след като протокола бъде ратифициран и от гръцкия парламент. Тогава влизат в сила и конституционните промени съгласно Преспанския договор”, каза още Димитров. \r\n\r\n Дипломат №1 на Македония добави, че министърът на отбраната Радмила Шекеринска ще присъства на срещата на министрите на отбраната от НАТО на 13 и 14 февруари в Брюксел, а той като външен министър ще участва събиране на НАТО във Вашингтон през месец април. \r\n\r\n Днес генералният секретар на Северноатлантическия пакт Йенс Столтенберг потвърди, че протоколът за присъединяването на Македония към НАТО ще бъде подписан в най-скоро време. „За самата ратификация ще бъде необходимо малко повече време. Всичко зависи от парламентите на 29-те държави-членки\", подчерта Столтенберг. \r\n\r\n „След като подпишем протокола, Скопие ще седне на масата\", каза още генералният секретар на пакта. Това означава, че Македония ще участва като държава наблюдател в ключовите срещи на Алианса. Пълноправен член ще бъде, след като всички 29 държави ратифицират протокола. Македонският флаг се очаква да се развее пред централата на НАТО в Брюксел най-късно в началото на следващата година.  \r\n\r\n   \r\n \n\t\t\t\t\t\t", "date": "2019.01.28", "title": "До дни Македония подписва протокола за членството си в НАТО"}
{"url": "http://www.bnews.bg/article/255822-zadarzhaha_mazh_prebil_i_zaklyuchil_priyatelkata_si", "text": "\n 38-годишен мъж е задържан за побой на приятелката си, с която живеел на семейни начала. Около 16 ч. на 25 жената потърсила помощ от полицията  и съобщила, че през последните три денонощия е била заключена в жилището си от мъжа, с когото живее.  Тя обяснила, че е успяла да избяга, след като 38-годишният ѝ партньор заспал. \r\n\r\n Жената заявила, че системно е била пребивана от него и заплашвана с убийство. Към адреса веднага били изпратени полицейски служители, които при извършения оглед открили веществени доказателства за твърденията на пострадалата. \r\n\r\n Междувременно криминално проявеният извършител напуснал дома си, което наложило да бъде обявен за общодържавно издирване, но полицията успяла да го задържи в автомобила му на територията на града. \r\n\r\n При тестването на водача за употреба на наркотични и упойващи вещества уредът отчел наличие на амфетамин и метамфетамин в пробата му. \r\n\r\n Срещу мъжа е образувано бързо производство, 38-годишният е задържан за срок до 24 часа. \r\n\r\n По случая е образувано досъдебно производство за извършено престъпление. \r\n \n\t\t\t\t\t\t", "date": "2019.01.28", "title": "Задържаха мъж, пребил и заключил приятелката си"}
{"url": "http://www.bnews.bg/article/255840-skandalno_sinat_na_minyu_staykov_ne_znael_che_go_izdirvat_s_interpol", "text": "\n При първоначалните прегледи в „Пирогов“ Стайко Стайков е казал, че е бил отвлечен, а сигналът е подаден от негов близък приятел. Това каза по време на специален брифинг главният секретар на МВР главен комисар Ивайло Иванов за това какво се е случило със сина на алкохолния бос Миню Стайков, който бе приет днес в болница. Прокурор Ангел Кънев пък уточни, че тази сутрин в държавното обвинение е входирана молба, подписана от Стайко Стайков, че едва вчера - 27 януари, е разбрал, че е издирван и е готов да сътрудничи на разследването. \r\nСинът на бизнесмена Миню Стайков е намерен пребит и е приет в болница \r\n  \r\n„Сутринта около 09:15 ч. е получен сигнал на 112 за лице в безпомощно състояние, мъж на средна възраст, около 30 години, който се намира на паркинг. Отивайки на място екипът на Спешна помощ са изчакани от човека, който е подал сигнала, след това се въведени в близка къща. Там въпросният Стайко Стайков е прегледан, лекарите са взели решение да го закарат в \"Пирогов\" и след като е закаран там, към МВР е подаден сигнал, че същият е бил отвлечен“, съобщи Иванов. \r\n  \r\n„При първоначалните прегледи в \"Пирогов\", Стайко казва, че е бил отвлечен за известен период от време, който не се уточнява какъв е. Сигналът е подаден от близък негов приятел. Това става сутринта в 09:15 ч.“, посочи главният секретар на МВР. \r\n  \r\n„Снощи между 20.00-21.00 часа такси е откарало въпросния господин до домът му. На този адрес е бил поет от неговите охранители, била му е оказана помощ от лекар, който го е прегледал през нощта. Ние по никакъв начин не сме били уведомени за това нещо“, обясни той, като припомни, че Стайко Стойков е обявен за международно издирване в началото на септември месец миналата година. \r\n\r\n Главният секретар на МВР изтъкна, че при извършваните до момента разследвания около лицето, няма сигнали за неправомерни действия към него. “Близките му твърдят, че от времето, когато е обявен за издирване не са имали контакт с него”, подчерта той. \r\n  \r\n„Към този момент ние нямаме никаква информация за извършено отвличане. Не казвам, че не е станало, но до този момент, от събраната информация от проведените беседи, нямаме такива данни“, изтъкна Иванов и обясни, че лекарят, който е прегледал снощи Стайко Стойков, също е установен. \r\n  \r\n„Имал е рана на главата, която е била обработена и зашита. Другите травми по него са охлузвания и синини“, уточни той. \r\nПрокурорът от Специализираната прокуратура Ангел Кънев съобщи, че тази сутрин в 09:00 ч. в държавното обвинение е входирана молба, подписана от Стайко Стайков, че едва вчера - 27 януари, е разбрал, че е издирван и е готов да сътрудничи на разследването. \r\n  \r\n„В 09:00 сутринта е входирана писмена молба от това лице, в която се сочи, че на 27 януари е разбрал, че се издирва и е в готовност да се яви и да съдейства на прокуратурата“, каза Кънев. \r\n  \r\n„Проверявани са адресите на всичките му близки, разпитвани са близките му, шофьорите му, дамата, с която е съжителствал, и неговите роднини. Никой от тях не е заявил в официален разпит, че Стайко Стайков е отвлечен“, обясни той. \r\n  \r\n„Той не е подал сам молбата в Специализираната прокуратура, сочи се, че текстът изхожда от него. Вътре пише, че на 27 януари той е разбрал, че е издирван. Сигналите за неговото установяване са от днешна дата“, заяви прокурор Кънев. \r\n  \r\n„Назначили сме експертиза за актуалното му здравословно състояние, да се установят травмите откога са, давността им каква е, дали е годен да участва в наказателното производство, има ли пречка за здравето му и да престоява в следствените арести. По отношение на него има издадено постановление за задържане за 72 часа“, допълни прокурорът. \r\nБаща му - Миню Стайков, беше задържан в началото на септември миналата година при спецакция на Специализираната прокуратура в офисите на „Винпром Карнобат“ ООД, „Сис Индустрийс“ ООД и „Топаз Мел“ ООД. \r\n  \r\nТогава на няколко души бяха повдигнати обвинения за участие в организирана престъпна група, създадена с цел продажба на акцизни стоки без бандерол, извършване на данъчни престъпления и пране на пари. \r\n  \r\nПо-късно бе наложен и запор над дружествените дялове и банкови сметки на бизнесмена Миню Стайков, както и възбрана над множество негови недвижими имоти в цялата страна – земеделски земи, жилища, сгради. \r\n  \r\nСинът му - Стайко Стайков, пък беше обявен за издирване с Интерпол, тъй като разследващите смятаха, че той също е бил част от престъпната схема, а не можеха да го открият, за да му повдигнат обвинения. \r\n \n\t\t\t\t\t\t", "date": "2019.01.28", "title": "СКАНДАЛНО! Синът на Миню Стайков не знаел, че го издирват с Интерпол!"}
{"url": "http://www.bnews.bg/article/255817-rusiya_iska_lichnite_danni_da_se_zaplashtat_na_potrebitelite", "text": "\n Pycĸaтa фoндaция зa paзвитиeтo нa интepнeт инициaтивитe (ФPИИ) пpeдлoжи пoпpaвĸи в зaĸoнoдaтeлcтвoтo нa Pycĸaтa фeдepaция. Hoвият зaĸoнoпpoeĸт пoзвoлявa нa pycнaцитe дa пpoдaвaт cвoитe лични дaнни. ФPИИ пoдчepтaвa, чe ceгa дeйcтвaщият зaĸoн \"Зa инфopмaциятa\" нe oпpeдeля eднoзнaчнo, нa ĸoгo тoчнo пpинaдлeжи пepcoнaлнaтa инфopмaция и зapaди тoвa няĸoи ĸoмпaнии пpoдaвaт личнитe дaнни бeз cъглacиeтo нa пoтpeбитeлитe. Peдицa дpyги ĸoмпaнии ce oпacявaт, чe пo тoзи нaчин ce cдъpжa paзвитиeтo нa лeгaлния бизнec, предава Kaldata. \r\n\r\n Aвтopитe нa пoпpaвĸитe в зaĸoнa пpeдлaгaт дa ce въвeдe пoнятиeтo \"дeпepcoнaлизиpaни дaнни\" и дa ce paзpeши тexният cвoбoдeн oбopoт. Cпopeд зaмиcълa нa ФPИИ, бизнecът щe мoжe дa ĸyпyвa oт pycнaцитe тexнитe пepcoнaлни дaнни зa oпpeдeлeнa цeнa и зa oпpeдeлeн cpoĸ. Πpи тoвa, пpoдaвaчът нa cвoитe лични дaнни щe мoжe дa избиpa, дaли e cъглaceн тe бъдaт и oбpaбoтвaни. \r\n\r\n Чpeз пpoдaжбитe нa cвoитe пepcoнaлни дaнни pycнaцитe щe мoгaт дa взeмaт пo oт oĸoлo 15 xиляди дo 60 xиляди pyбли гoдишнo (oт oĸoлo $230 дo пpиблизитeлнo $910 пo днeшния ĸypc). Cпopeд вecтниĸ Koммepcaнтъ, тoвa щe cтaнe \"мoщнa мoтивaция зa пoтpeбитeлитe дa ce peгиcтpиpaт ĸaтo caмoocигypявaщи ce лицa, ĸoeтo щe дoнece в xaзнaтa няĸoлĸo милиapдa pyбли ĸaĸтo oт физичecĸитe лицa, тaĸa и oт дaнъцитe нa юpидичecĸитe лицa, ĸoитo yчacтвaт в cъбиpaнeтo и oбpaбoтĸaтa нa пoдoбни дaнни. Бизнecът щe пoлyчи инcтpyмeнт зa лeгaлeн oбмeн нa пoтpeбитeлcĸитe дaнни и дoпълнитeлeн дoxoд, ĸoeтo щe ycĸopи pъcтa нa тoзи пaзap и щe нaмaли ceнчecтaтa иĸoнoмиĸa\". \r\n \n\t\t\t\t\t\t", "date": "2019.01.28", "title": "Русия иска личните данни да се заплащат на потребителите"}
{"url": "http://www.bnews.bg/article/255818-svetovniyat_16_kam_balgarskite_fenove_chaka_ni_strahoten_turnir", "text": "\n Световният №16 Данийл Медведев, който игра осминафинал на Australian Open през тази седмица, вече се е настроил за тежки битки и на Sofia Open. \r\n\r\n Руската звезда отпадна от бъдещия шампион Новак Джокович, като му взе сет, а сега е време да играе пред българските фенове на най-силния турнир от сериите АТР 250. Надпреварата е от 3 до 10 февруари 2019 г. в \"Арена Армеец\", а Медведев отправи своето послание към родните привърженици на тениса. \r\n\r\n \"Здравей, България! Аз съм Данийл Медведев и идвам да играя на . Sofia Open 2019. Сигурен съм, че ще бъде страхотен турнир - само погледнете играчите, които са потвърдили участие. Очакват ни здрави битки и невероятен турнир\", заяви Медведев. Вижте посланието му във видеото. \r\n\r\n През 2018 г. Данийл грабна титлата в Сидни (побеждавайки на финала австралиеца Алекс де Минор на негова земя). Той завоюва и титлата в Уинстън-Сейлъм с 6 чисти победи (побеждавайки на финала американеца Стив Джонсън на негова земя). \r\n\r\n Медведев постигна най-големия си успех в Токио, печелейки турнира от сериите АТР 500 (побеждавайки на финала любимеца на японската публика Кей Нишикори на негова земя). Руснакът игра и последователни полуфинали в Москва и Базел (беше победен от бъдещите шампиони Карен Хачанов и Роджър Федерер). \r\n\r\n   \r\n \n\t\t\t\t\t\t", "date": "2019.01.28", "title": "Световният №16 към българските фенове: Чака ни страхотен турнир!"}
{"url": "http://www.bnews.bg/article/255814-iliyana_yotova_predlaga_kulturen_institut_i_natsionalna_platforma_za_vrazka_s_balgarite_v_chuzhbina", "text": "\n \"Време е за нова политика и взаимоотношения с нашите сънародници навън. Време е да осъзнаем мащабите на техния потенциал, да ги включим в националните политики и решения, да търсим мнението им.\" Това заяви вицепрезидентът Илияна Йотова на пресконференцията по повод 2 години от встъпване в длъжност на президентския екип. \r\n\r\n Като основна част от политиката с българите в чужбина вицепрезидентът предлага създаването на Български културен институт и национална интернет платформа за връзка на сънародниците ни помежду им и с българската държава. \r\n\r\n След задълбочено проучване на международния опит и практиките на чуждестранните културни институти в България, след срещи с над 80 интелектуалци, Илияна Йотова и екипът й изготвиха концепция за създаване на Български културен институт - институция за културна дипломация, за разпространение на българския език и за връзка с българските общности. \"Имаме институционално съгласие и разбиране за важността и актуалността на тази идея, остава да я осъществим\", посочи вицепрезидентът. \r\n\r\n Готов е проектът на интернет платформа за общуване на българите по света - помежду им и с българската държава. Президентската институция ще сложи началото с пилотен проект, който впоследствие да се превърне в национална платформа с отделен бюджет. \r\n\r\n През втората година от мандата дейността на Илияна Йотова бе посветена на формиране на политики със сънародниците ни в чужбина. \"Българите зад граница са представители на българската нация по света, носители на традиция, на култура, на българския език. Те не са другите българи\", изтъкна вицепрезидентът. \r\n\r\n През 2018 г. Илияна Йотова и екипът й се срещнаха и работиха заедно с българските исторически общности, с българските общности от страните от Централна Европа, със сънародниците ни от Западна Европа, САЩ и Южна Америка. Цялостна държавна политика за тях поискаха българите в чужбина. \r\n\r\n Според вицепрезидента от актуализиране се нуждаят Законът за българите в чужбина, Законът за българското гражданство, Законът за чужденците в България, постановления на МОН, Законът за дипломатическата служба. \r\n\r\n \"Безспорен приоритет е запазването и разпространението на българския език, който в историческите диаспори е застрашен от изчезване\", изтъкна Илияна Йотова. Необходима е последователна стратегия за стимулиране на семействата от български произход, на преподавателите в училища с преподаване на български език, за програми и квалификации, за откриване на двуезични училища. \r\n\r\n Илияна Йотова предлага създаването на Национален фонд за подпомагане на съботно-неделните училища, защото не е достатъчен само националният бюджет. Средствата могат да бъдат част от общ фонд за политики за българите в чужбина, каквато е практиката в много страни. \r\n\r\n Специално внимание според Илияна Йотова българската държава трябва да обърне на чуждестранните студенти от български произход в българските висши учебни заведения. 2 хиляди млади хора със стипендия от българската държава завършват всяка година с българска диплома. Проведените няколко Студентски лаборатории с такива студенти показаха необходимостта от преглед на законодателството, от премахването на административните пречки пред тях, от разглеждането им като професионален и кадрови потенциал. \r\n\r\n По думите на Илияна Йотова е крайно време да се реши въпросът с представителството на т.нар. нова емиграция чрез създаването на обществени съвети към консулските служби и определянето на техния статут, отговорности, правомощия. \r\n\r\n Вицепрезидентът посочи неангажирането под никаква форма на българите в чужбина като голям пропуск на Българското председателство на Съвета на ЕС. \"Отношението на България към сънародниците прозира и във факта, че досега не са сериозно анализирани рисковете за тях във Великобритания\", отбеляза Илияна Йотова. \r\n\r\n \"Политиката за сънародниците ни зад граница е важна, но наша отговорност е да спрем напускащите страната\", изтъкна вицепрезидентът. Илияна Йотова посочи, че чрез лозунга \"Системата ни убива\" хората показаха, че не искат да оцеляват по единично, да оцеляват ден за ден, без перспектива. \"Изчерпаха се възможностите за отиграване на всяка топка при всеки възникнал конфликт. Необходима е държава, която се грижи за своите граждани, а не ги разглежда като поданици\", изтъкна вицепрезидентът. Българите се чувстват извън държава и така все повече се късат връзките помежду ни като граждани, изчезват отговорностите. \r\n\r\n Според Илияна Йотова националната кауза се съдържа в отговорите на въпросите каква България искаме за децата си, как ще постигнем единението - вътре и вън в страната. \r\n\r\n \"На разделението и партизанщината трябва да противопоставим държавата, която не е остаряло понятие, а представлява най-сериозния дефицит на България\", изтъкна Илияна Йотова. \r\n\r\n Според вицепрезидента трябва да пазим и показваме страната си - с най-старата държавност, наследник на богато историческо наследство, създала третата християнска цивилизация (тази на славяните). \"Точно това не направихме по време на европредседателството\", отбеляза Илияна Йотова. Вицепрезидентът започна от Карлово, от вилата на Евлоги Георгиев, кампания за съхранение на паметта за българските будители. \r\n\r\n В изказването си Илияна Йотова акцентира и върху необходимостта от реформи в Европа и предстоящите избори за Европейски парламент, като посочи, че е необходима национална позиция по ключови европейски въпроси. \r\n\r\n Подробните отчети на дейността на трите комисии към вицепрезидента - Комисия по българско гражданство, Комисия по помилване и Комисия по предоставяне на убежище, могат да бъдат намерени в секциите им на сайта на президентската институция. \r\n \n\t\t\t\t\t\t", "date": "2019.01.28", "title": "Илияна Йотова предлага културен институт и национална платформа за връзка с българите в чужбина\r\n"}
{"url": "http://www.bnews.bg/article/255834-barekov_za_kazusa_yoncheva_absolyutno_nerazbiraemo_ot_moralna_i_yuridicheska_gledna_tochka_zhurnalist_da_pravi_ofshorki_za_da_si_kupi_tehnika_i_da_si_otpuska_sam_zaplatata_ot_12_500_leva", "text": "\n БиНюз попадна на любопитен коментар на евродепутатът Николай Бареков по казуса \"Йончева\".  \r\n\r\n \r\n\r\n \"Ето възможен изход от казуса “Елена Йончева”, който би удовлетворил и прокуратурата и КТБ и БСП и самата Елена. След като тя твърди, че е получила от КТБ финансиране от 700 000 лева за закупуване на техника в нейната офшорка, нека бъде така разумна и да възстанови техниката (или сумата за нея). Друг е въпросът дали тази техника е подарък за Елена Йончева и защо не е била ипотекирана някъде срещу отпуснатите пари. Размерът на самата сума също буди подозрение, защото на един журналист му трябват камера 1бр., 2 броя батерии за нея, сателитен телефон и монтажен лаптоп. Всичко това заедно със софтуера би струвало макс 50 хиляди лева. Къде тогава са се дянали останалите 650 хиляди лева от КТБ? Самата Йончева днес е потвърдила по телевизията, че техниката е налична и би трябвало незабавно да се оцени. Като изпълнителен директор на Нюз 7 през 2012 година закупих телевизионна техника от CNN, включително камери - роботи, за 5 милиона лева. Теглихме кредит от банката и ипотекирахме в замяна цялата налична техника. Тогава юрист там беше същия Божидар Миладинов, който е правил схемите с офшорката на Елена Йончева. След фалита на КТБ синдиците прибраха цялото обезпечение от Нюз 7 и го пуснаха на части на търг. Така с моя подпис бяха спасени милионите от патримониума на КТБ и фалиралата телевизия и никой не беше ощетен. Като мениджър бях длъжен да пазя и стопанисвам грижливо повереното ми имущество от Борда на компанията, която представлявах заедно с втория изпълнителен директор по финансовите въпроси. Друг е въпросът, че е абсолютно неразбираемо от морална и юридическа гледна точка журналист (при това с претенции за разследващ) да прави офшорки, за да си купи техника и да си отпуска сам заплатата от 12 500 лв при положение, че Нюз 7 и Тв 7 разполагаха с най-добрите камери и компютри за монтаж в света по това време. При положение, че никога не е била журналист на договор в Тв 7 или Нюз 7 - Елена щеше да получи всичко необходимо от мен само срещу един договор за временно ползване като външен продуцент. Но тя нямаше и такъв договор с нас. Наистина не мога да намеря логика в нейните действия по това време.\" \r\n \n\t\t\t\t\t\t", "date": "2019.01.28", "title": "Бареков за казуса \"Йончева\": Абсолютно неразбираемо от морална и юридическа гледна точка журналист да прави офшорки, за да си купи техника и да си отпуска сам заплатата от 12 500 лева!"}
{"url": "http://www.bnews.bg/article/255811-sram_za_yunoshite_ni_padnaha_s_dvutsifren_rezultat", "text": "\n Националният ни тим по футбол до 17 години записа изключително позорен резултат на турнира \"Купа за Развитие\" в Беларус. \r\n\r\n Родните национали паднаха от Белгия с 0:10 в мач за седмото място в крайното подреждане. \r\n\r\n Водени от Любомир Божанков, младите ни национали бяха буквално разпиляни от съперника, който вкара по 5 гола във всяко от полувремената, които бяха от по 40 минути. \r\n\r\n В събота родният тим записа още една срамна загуба - с дузпи от непретенциозния тим на Таджикистан. \r\n\r\n В групата България все пак успя да запише една победа - с 1:0 над Украйна, но след това падна с 0:4 от Словакия. \r\n \n\t\t\t\t\t\t", "date": "2019.01.28", "title": "Срам за юношите ни, паднаха с двуцифрен резултат"}
{"url": "http://www.bnews.bg/article/255815-izbirateli_ot_edin_angliyski_grad_preduprezhdavat_london_ne_predavayte_brekzit", "text": "\n Докато Великобритания се измъчва с въпроса дали да напусне ЕС, някои избиратели в един древен английски град имат послание към политиците в Лондон: \"Не предавайте Брекзит!\". \r\n\r\n Лабиринтът на кризата с европейското членство, в който попадна Обединеното кралство, приближава към своя край с изключително разнообразен избор от варианти, в това число Брекзит без сделка, сделка в последната минута, предсрочни избори, или отлагане и нов референдум. \r\n\r\n В Честърфилд, северен английски град, привърженик на Брекзит, който може да понесе икономически удар, ако Великобритания изпадне от ЕС, някои избиратели са категорични, че биха предпочели излизане без сделка и че ще обърнат гръб на политиката, ако Брекзит бъде осуетен.. \r\n\r\n \"Трябва да е Брекзит без сделка - нито ще умрем от това, нито ще рухнем. Ние сме Велика Британия, спомнете си!\", каза 70-годишната Валъри Куигли, привърженик на Брекзит, която по традиция гласува за Консервативната партия на премиера Тереза Мей. Куигли, която от 26 години държи магазин за дамско облекло, твърди, че Мей се справя добре при тежки обстоятелства. \r\n\r\n \"Ако някой друг смята, че може да се справи по-добре от Тереза Мей, нека да се пробва. Според мен Брюксел и ЕС са уплашени до смърт, че си тръгваме\", добави тя. \r\n\r\n Макар и недостатъчно представителна извадка, отговорите на хората от Честърфилд показват разлома между 17,4-те милиона избиратели, подкрепящи Брекзит, и елита в Лондон, който като цяло смята Брекзит за нещо вредно. \r\n\r\n Мей, някога неохотна привърженичка на членството в ЕС, която спечели премиерския пост в смута след референдума за Брекзит през 2016 г., е предупредила, че неизпълнението на народния вот ще застраши социалната кохезия, подкопавайки доверието в британската демокрация. \r\n\r\n РАЗДЕЛЕНА НАЦИЯ \r\n\r\n В стъпка, която може да наруши вековна конституционна договореност, някои депутати искат да отнемат от правителството контрола върху Брекзит, за да не допуснат икономически катастрофалното според тях напусакане без споразумение. \r\n\r\n През 2016 г. 51,9 процента от избирателите подкрепиха излизането от ЕС, докато 48,1 процента гласуваха за оставане. \r\n\r\n Социологическите проучвания показват, че Обединеното кралство остава дълбоко разделено, макар че сега незначително мнозинство подкрепя оставането. \r\n\r\n Изследванията сочат, че много малко избиратели, подкрепящи Брекзит, са променили мнението си и че макар според някои анкети да има признаци за нарастваща подкрепа за нов референдум, резултатите варират в зависимост формулировката на въпроса. \r\n\r\n В Честърфилд, пазарен град на 240 км северно от Лондон, чиято история датира още от римско време и е прочут с църквата си, подкрепящите напускането избиратели са категорични, че искат ясно скъсване с клуба, в който Обединеното кралство влезе през 1973 г. \r\n\r\n \"Гласувахме или да останем в ЕС, или да напуснем ЕС. Нямаше вариант \"сделка\". Аз гласувах да напуснем\", каза 51-годишният предприемач Дейвид Мосън, собственик на изнесен бизнес. \r\n\r\n Брекзит без сделка означава, че няма да има преходен период и излизането ще стане изведнъж - кошмарен сценарий за международния бизнес и мечта на \"твърдите\" \"брекзитъри\", които искат решително скъсване. \r\n\r\n Управителят на \"Банк ъв Ингланд\" Марк Карни заяви, че излизането без преход може да се окаже подобно на петролния шок от 70-те, макар че според някои привърженици на Брекзит подобни прогнози са тактика за сплашване. \r\n\r\n Депутатът на Честърфилд от опозиционната Лейбъристка партия Тоби Пъркинс миналата година предупреди в близкия завод на \"Тойота\", че Брекзит без споразумение би имал опустошителен ефект върху автомобилната индустрия. Близо 80 процента от местните жители работят в завода, каза Пъркинс. \"Тойота\" вече заяви, че Брекзит без сделка може временно да спре производството в завода. \r\n\r\n НА КАРТА Е ЗАЛОЖЕНА ДЕМОКРАЦИЯТА \r\n\r\n Пъркинс, чийто избирателен район е контролиран от лейбъристите през по-голямата част от 20 век, е гласувал за оставане на референдума през 2016 г., но на 15 януари е гласувал против сделката на Мей. \r\n\r\n Дебора Чатауей, 52-годишна шивачка, е гласувала за лейбъристите на изборите през 2017 г. пуснала бюлетина за лейбъристите, но заяви, че вече няма да гласува за тях. Тя е гласувала за оставането в ЕС, но се страхува от Брекзит без сделка и затова смята, че лейбъристите и другите партии трябва да се сплотят около Мей. \r\n\r\n \"Смятам, че всички партии, лейбъристите и останалите, трябва да застанат зад Тереза Мей и да ни осигурят добро споразумение за страната, и нека да го приемем, така е най-добре за всички\", каза тя. \r\n\r\n Но страховете от \"предателство\" се усещат остро.. \r\n\r\n \"Ако те се отметнат от народния вот, как бихме могли после да гласуваме за каквото и да било друго?\", каза Мосън, който на последните избори е гласувал за консерваторите. \r\n\r\n Джеси Лили, на 66 години, бивш работник в завод, по-рано е гласувал за лейбъристите, но смята, че те вече не представляват работническата класа. Той иска напускане без споразумение и се тревожи, че политиците ще спрат Брекзит. \r\n\r\n \"Те ще отворят кутията на Пандора, без да си дават сметка какво ще излезе оттам. Първо ще ни предадат, а после ще ни кажат, че трябва да има нови избори или нов референдум? Хората просто вече пръста си няма да помръднат. Това ще създаде проблеми за следващите 20 години\", обясни той. \r\n \n\t\t\t\t\t\t", "date": "2019.01.28", "title": "Избиратели от един английски град предупреждават Лондон: Не предавайте Брекзит!"}
{"url": "http://www.bnews.bg/article/255813-mvr_stayko_staykov_sam_e_otishal_v_pirogov", "text": "\n Синът на бизнесмена Миню Стайков - Стайко Стайков сам е отишъл в \"Пирогов\", където е разказал своята версия за случилото се с него, съобщиха пред Dir.bg от МВР.  \r\n\r\n 29-годишният мъж се е появил в спешната болница тази сутрин. Той твърдял, че е бил отвлечен и пребит, след което е оставен от биячите край София. Стайко Стайков е разпитан от полицейски служители и в момента се проверява версията му за това какво се е случило с него. Все още няма официална информация от \"Пирогов\" с какви наранявания е Стайков, но според неофициални данни той е с множество рани по тялото и главата.  \r\n\r\n Пред bTV адвокатът му Любомир Таков каза, че тази сутрин е депозирал молба в Специализираната прокуратура за сътрудничество по случая \"Стайков\" и едва след това е разбрал, че клиентът му се намира в \"Пирогов\". По думите на Таков близки на Стайков са го открили в района на парк \"Витоша\" в безпомощно състояние, след като той сам им се е обадил и е поискал помощ. \r\n\r\n Таков се надява в рамките на деня да се срещне с клиента си. \r\n\r\n Стайко Стайков бе обявен официално за издирване с червена бюлетина от международната полицейска организация Интерпол в началото на октомври. Още след акцията срещу баща му Миню Стайков в началото на септември той беше обявен за издирване с международна заповед за арест по обвинението, че е член на престъпна група за данъчни престъпления, пране на пари и нелегално производство на цигари. \r\n \n\t\t\t\t\t\t", "date": "2019.01.28", "title": "МВР: Стайко Стайков сам е отишъл в \"Пирогов\""}
{"url": "http://www.bnews.bg/article/255819-aleks_raeva_se_gmurka_v_doha", "text": "\n По традиция и тази година певицата и актриса Александра Раева замина за топлите страни, за да се гмурка \r\n\r\n Този път тя отлетя за столицата на Катар – Доха. „Когато не се гмуркам, просто си почивам! Пожелавам ви готин уикенд, приятели!“, написа Алекс във Фейсбук и си качи снимка от плажа, писа „ТелеграФ“. \r\n\r\n  Бившата половинка на диджей Дончо сподели, че качва видеа от подводните си приключения в Инстаграм, но запази в тайна с кого е отпътувала.   \r\n \n\t\t\t\t\t\t", "date": "2019.01.28", "title": "Алекс Раева се гмурка в Доха "}
{"url": "http://www.bnews.bg/article/255827-hotel_v_peru_ruhna_po_vreme_na_svatba", "text": "\n Хотел в Перу рухна по време на сватба. Най-малко 15 от гостите са загинали, а 30 души са откарани в болница с наранявания. \r\n\r\n Според местните власти причината са проливните дъждове, които са подкопали основите на хотела, вследствие на което е рухнала подпорна стена. \r\n\r\n В издирването на хора под отломките от падналата сграда са участвали над 200 пожарникари. \r\n \n\t\t\t\t\t\t", "date": "2019.01.28", "title": "Хотел в Перу рухна по време на сватба "}
{"url": "http://www.bnews.bg/article/255821-ivana_krade_idei_ot_galena", "text": "\n Януари месец е по-специален за певицата Ивана. Има два повода за празник - рождения си ден на 31-ви, както и подписването на договора с \"Пайнер\". А тази година бележи професионален юбилей - цели 20 години на професионалната сцена. \r\n\r\n По този повод звездата е решила да направи нещо грандиозно. Тя ще отпразнува юбилея си на сцената на пловдивски клуб, заедно със своя бенд ще пеят на живо за нейните най-верни почитатели. За да поздравят рожденичката и нейните специални гости, в Града под тепетата ще дойдат много звездни имена от българската музика, а едно от тях е Силвия Кацарова.  \r\n\r\n Певицата на народа, както наричат Ивана, е подготвила и изненада за присъстващите на рождения й ден – нов, доста впечатляващ музикален проект, извън границите на поп-фолка. \r\n\r\n Уви, мераците й за нещо иновативно удариха на камък. Почитателите на фолк музиката веднага скочиха срещу нея, че копира по-успешната си колежка Галена. На 21 януари изпълнителката на \"Феноменален\" отпразнува своите 15 години на сцена с пищно парти в столичен клуб. И за пореден път тя задава тон на гилдията в коя посока да поемат след нея.  \r\n\r\n \"Едва ли Ивана помни изобщо откога пее, но нали Галена празнува, дай сега всички да се изредят\", пишат в социалните мрежи възмутени почитатели. Каквото и да си говорим, едва ли ще има певица, която да може да надхвърли това, което направи Галена. А тя показа и истинско уважение към своя фенклуб, като им подари лимитирана серия календари, пише show blitz.bg \r\n \n\t\t\t\t\t\t", "date": "2019.01.28", "title": "Ивана краде идеи от Галена "}
{"url": "http://www.bnews.bg/article/255810-3_5_g_zatvor_za_mazha_pregazil_s_hamar_pensioner", "text": "\n Върховният касационен съд окончателно определи присъда от 3 години и шест месеца затвор за Иван Янакиев, който преди три години  прегази с джипа си \" Хамър\" пенсионер на оживена улица в Пазарджик. \r\n\r\n Тежката катастрофа стана на 18 декември 2015 година и доведе до масови протести в града. Разследването установи, че при движение с превишена скорост Янакиев е помел с огромния автомобил пресичащия пътното платно 70-годишен Никола Лазаров и го е убил на място. Според експертизата джипът се е движил с 84 километра в час в момента на удара при ограничение от 50. Спирачният път е бил 106 метра, изтъкнаха от прокуратурата по време на делото. \r\n\r\n Съдебно-медицински експертизи установиха, че смъртта на пенсионера, който се прибирал с покупки, е причинена от тежки черепно-мозъчна и грабначно-мозъчна травми, наранявания в гръдната и коремната области, разкъсване на аортата, счупване на много от ребрата, разкъсване на далака и черния дроб. Възрастният човек е починал минути след произшествието. \r\n\r\n През 2017 година окръжният съд в Пазарджик издаде първата присъда на Янакиев от 3 години и половина затвор, а по-късно тя беше потвърдена и от Пловдивския апелативен съд. \r\n\r\n Подсъдимият обжалва наказанието пред ВКС с мотив, че има допуснати процесуални нарушения при разглеждането на делото в предишните инстанции. Висшите магистрати обаче не намират такива и окончателно потвърждават присъдата. Според решението, което не подлежи на обжалване, Иван Янакиев няма право да управлява автомобил в продължение на 4 години. \r\n\r\n По информация на \"24 часа\" осъденият ще изтърпява наказанието си в затвора в Пазарджик. \r\n\r\n След инцидента се разбра, че той има над 15 наказания за шофиране с превишена скорост и наложена глоба за управление на автомобил след употреба на амфетамини. \r\n \n\t\t\t\t\t\t", "date": "2019.01.28", "title": " 3,5 г. затвор за мъжа, прегазил с \"Хамър\" пенсионер"}
{"url": "http://www.bnews.bg/article/255808-vanshnite_ministri_ot_es_se_sabirat_da_obsadyat_obstanovkata_vav_venetsuela", "text": "\n Външните министри от ЕС ще обсъдят в четвъртък на заседание в Букурещ обстановката във Венецуела, съобщи говорител на Европейската служба за външна дейност. \r\n\"ЕС е готов да подкрепи промяна на основата на демократичен и конституционен процес. ЕС изрази пълна подкрепа за парламента в Каракас и за нови, свободни и честни избори президентски по международните изисквания\", добави говорителят. \r\nТой не уточни колко време ЕС дава на властите във Венецуела, за да произведат нови избори. В изявлението на върховния представител на ЕС по външната политика и сигурността от 26 януари се посочваха \"няколко дни\" време за предприемането на действия. \r\n\"Необходими са действия в следващите дни, защото сегашната обстановка не може да продължава\", заяви говорителят. Очакваме ясен сигнал от венецуелските власти и ЕС е единен по този въпрос, допълни той. \r\nГоворителят отрече да има несъответствие между позициите на ЕС и на някои европейски столици. Не виждам несъвместимост на позициите досега, поясни той по повод призивите на някои европейски правилества за срок за решаване на венецуелската криза до осем дни, както и за признаването на властта на самопровъзгласилия се за държавен глава Хуан Гуайдо. \r\n \n\t\t\t\t\t\t", "date": "2019.01.28", "title": "Външните министри от ЕС се събират да обсъдят обстановката във Венецуела"}
{"url": "http://www.bnews.bg/article/255820-politsiyata_razchisti_kolite_na_protestirashtite_taksimetrovi_shofyori_v_madrid", "text": "\n Испанската полиция изтегли колите на протестиращите таксиметрови шофьори от бул. „Пасео де ла Кастелана” в Мадрид. Недоволството им създаде огромни проблеми с трафика в испанската столица, след като основната пътна артерия остана два дни под блокада. \r\n\r\n Стотици таксиметрови шофьори паркираха автомобилите си по булеварда в знак на протест срещу компании като Uber и Cabify, предлагащи алтернативен транспорт, но не подлежащи на законовите регулации. Според водачите, така се създава нелоялна конкуренция е сектора. \r\n\r\n Испанското правителство се съгласи да въведе нови регулации в сектора, според които колите на Uber и други подобни компании, ще трябва да имат лиценз като на другите таксита . Също така, на всеки 30 конвенционални таксита, разрешение за превоз на пътници ще има един автомобил от конкуренцията. \r\n\r\n Таксиметровите шофьори не се съгласиха с предложението и поискаха по-строги ограничения за конкуренцията им. Според тях подобен закон ще увеличи клиентите на компании като Uber. \r\n\r\n Шофьорите на таксита в Мадрид протестират от миналия понеделник. \r\n\r\n   \r\n \n\t\t\t\t\t\t", "date": "2019.01.28", "title": "Полицията разчисти колите на протестиращите таксиметрови шофьори в Мадрид"}
{"url": "http://www.bnews.bg/article/255794-zlatka_raykova_v_predbrachna_treska_bramchi_s_dzhip_kato_tank", "text": "\n Златка Райкова лично се е заела с организацията на предстоящата сватба с Благой Георгиев \r\n\r\n Папараците на „България Днес“ изловиха сексбомбата с чудовищен черен джип в края на седмицата. Златка без проблем паркира приличащия на танк джип и хукна по магазините. От един дизайнер на друг, от едно студио в друго, през девет рокли в десета, скандалната мъжемелачка цял ден не подви крак. \r\nДори когато е на улицата Златка не се запуска, радва хората с екстравагантни модни решения. Дебело зелено яке с пухкава качулка пази силиконовите й форми да не изстинат. Стройните крака са обути в прилепнали дънки, а на ходилата се мъдрят толкова изтънчени маратонки, че със сигурност са безбожно скъпи. \r\nНай-важното и скъпо нещо по Златка  е, разбира се пръстенът!  Годежната халка ярко блести на безименния й пръст и се вижда отдалеч. \r\n \n\t\t\t\t\t\t", "date": "2019.01.28", "title": "Златка Райкова в предбрачна треска, бръмчи с джип като танк "}
{"url": "http://www.bnews.bg/article/255800-stava_interesno_elena_yoncheva_se_okaza_sas_solidno_bogatstvo", "text": "\n Елена Йончева разполага със солидно богатство. Това става ясно от публичната ѝ имуществена декларация. \r\n\r\n Ето какво показват декларираните от нея данни: \r\n\r\n През 1986 г. на 22 годишна възраст Йончева е придобила апартамент от 81 кв.м. в София за 10000 лв. През 2005 г. Йончева придобива 1/3 от вила с вилно място в София за 0 лева. През 2006 г. тя придобива апартамент от 73 кв.м., апартамент от 249 кв.м., магазин 53 кв.м. и гараж 11 кв.м., всичките в град София за общо 0 /нула/ лева. \r\n\r\n През 2015 г. Йончева придобива 7167 кв.м. гора в район Панчарево на обща стойност 451000 лева. Йончева е декларирала още и вземане-производство по несъстоятелност за 190000 лева от местно лице. Депутатката е декларирала кредит към ДСК за 10000 лева, както и собственост в АТВ / Авторска телевизия -ЕООД/ и Блек ребел- ООД. \r\n\r\n Наша проверка установи, че фирмата \"Блек ребел-ООД\" е учредена на 19.01.2015 г. с капитал от 101 лева.  Фирмата \"Авторска телевизия- ЕООД\" е учредена от Елена Йончева на 15.10.1996 г. с капитал от 50000 лева. От публикуваните финансови отчети става ясно, че през последните години фирмата е работила на загуба и е осигурявала едно или две лица. \r\n\r\n Днешната депутатка е притежавала и обща фирма с френски гражданин, която е преустановила дейността си през 2007 г. не  открихме данни за публикувани финансови отчети и резултати от дейността на фирмата. \r\n\r\n На 23.04. 2012 г. чрез фирмата си \"Авторска телевизия-ЕООД\" Елена Йончева учредява заедно с регистрираната на Вирджинските острови \"Далий Трейдинг Лимитид\" дружеството \"Офроуд- ООД\", което се управлява и представлява от управителя Елена Йончева. \r\n\r\n И тази фирма по подобие на  едноличната фирма на Йончева \"Авторска телевизия-ЕООД\" е работила на сериозна загуба, което е много странно и предизвиква някои съмнения върху думите на Йончева пред различни медии. \r\n\r\n Например Йончева твърди, че не разполага с телевизионна техника, но чрез Авторска телевизия, тя е притежавала техниката на фирмата \"Офроуд\". Към днешна дата Йончева все още не е изяснила тази техника чия собственост е на ТВ7 или на Офроуд?!  \r\n  \r\n \n\t\t\t\t\t\t", "date": "2019.01.28", "title": "СТАВА ИНТЕРЕСНО! Елена Йончева се оказа със солидно богатство!"}
{"url": "http://www.bnews.bg/article/255809-obyaviha_gripna_epidemiya_vav_vratsa", "text": "\n От  28 януари със заповед на директора на Регионалната здравна инспекция е обявена грипна епидемия в област Враца. Заповедта е издадена поради рязкото повишаване на заболеваемостта от остри респираторни заболявания и достигнати критични стойности от 257/10 000 население и доказаната циркулация на грипен вирус тип А. \r\nПрекратяват се учебните занятия в училищата на територията на Община Враца, като само вучилище „Св. св. Кирил и Методий“ след извършване на сутрешния филтър във вторник - 29 януари, ще се вземе решение дали ще бъде прекратен учебният процес. \r\nСпоред издадената заповед в детските заведения ще се провежда още по-строг ежедневен филтър. Установените болни деца ще бъдат връщани по домовете, а заболелите лица от персонала няма да се допускат на работа в детските заведения. \r\nВ лечебните заведения за извънболнична помощ временно се прекратявят детските и женски консултации, не се провеждат профилактични имунизации и реимунизации. \r\nНа територията на лечебните заведения за болнична помощ се прекратяват свижданията и плановите операции. \r\nГрипната епидемия ще бъде отменена с втора Заповед на директора на Регионалната здравна инспекция. \r\n \n\t\t\t\t\t\t", "date": "2019.01.28", "title": "Обявиха грипна епидемия във Враца"}
{"url": "http://www.bnews.bg/article/255799-veganka_proyade_meso_i_raztsaftya", "text": "\n Много пъти сме чували истории за това как хората преминават на веганска диета или стават вегетарианци. Всички те излизат с хиляди аргументи в подкрепа на теорията, че яденето на месо бавно убива човечеството.  \r\n\r\n Всички те ни уверяват, че са станали по-щастливи, по-красиви и по-трайни. Това момиче обаче направи обрат. В продължение на четири години Кристел консумира растителна храна, но отново реши да яде месо.  \r\n\r\n Кристел публикува видеоклипове в канала на YouTube под псевдонима KasumiKriss. И сега бившата вегетарианка реши да сподели с абонатите резултатите, получени от диетата, обогатена с храни от животински произход.  \r\n\r\n Пред вас са снимки преди и след това. Ефектът е впечатляващ и донякъде изненадващ. През последните години месото и храните с животински произход на подложени на обструкция. През последните 4 години Кристел е била вегетарианка.  \r\n\r\n Тя, подобно на много съвременни млади хора, стана жертва на анти-рекламата  на месо. Момичето е пробвало върху себе си \"прелестите\" на растителната храна и в един момент забелязва, че външният й вид е далеч от идеалния. \r\n\r\n Решава да проведе експеримент и три седмици яде висококачествено говеждо месо. Това време беше достатъчно, за да може кожата на лицето да се отърве от червените петна и бледността.  \r\n\r\n Освен това, Кристел отново почувствала прилив на жизнени сили в тялото, тя лесно започна да вдига тежки неща и осъзна, че усещането за \"безжизненост\" и летаргия е останало в миналото. \r\n\r\n Защо според вас веганите предпочитат да крият истинското състояние на нещата и да уверят всички, че животът им е станал много по-добър след като се откажат от месото?/jenata.blitz.bg \r\n \n\t\t\t\t\t\t", "date": "2019.01.28", "title": "Веганка прояде месо и разцъфтя"}
{"url": "http://www.bnews.bg/article/255803-prouchvane_pokazva_71_ot_balgarite_smyatat_che_politicheskata_sistema_raboti_za_bogatite", "text": "\n 71% от българите смятат, политическата система в България работи за богатите. Това сочат данни от проучване на агенция \"АФИС\". \r\n\r\n Запитани, \"За кого работи политическата система в България\" - за богатите, за средната класа или за бедните?\" - само 7% преценяват, че нашата демокрация изразява интересите на всички еднакво, а 2% от хората твърдят, че системата работи за бедните. \r\n\r\n Отново 2% допускат, че установените порядки обгрижват с предимство \"средната класа\". А 11% избират междинен отговор - че днешната система не работи за никого. \r\n\r\n Според европейската служба в периода 2012-2016 разликата между доходите на най-богатите и на най-бедните 20% от българите се увеличава от 6.2 до 7.9 пъти. Данните за 2017 показват, че тя надмина 8 пъти. \r\n\r\n На въпрос дали имущественото неравенство в България нараства или намалява, близо 63% или почти две трети от българите отговарят, че то се увеличава. Само 7% са на обратното мнение. А всеки четвърти (26%) предполага, че социалните разлики остават на същото ниво. \r\n\r\n Възприятието за растящо неравенство е обратно пропорционално на доходите. Сред хората с до 150 лв. месечно на човек от домакинството, нагласата, че неравенството расте, обхваща далеч по-голям дял отколкото е средният за страната - 81%. В тази подоходна категория само 10% смятат, че различията остават на същото ниво и нито един не споделя мнението, че имуществената ножица се затваря. \r\n\r\n Тъкмо обратното се забелязва при хората, които разполагат с 1000 лв. или повече месечно. Само 48% в тази категория отбелязват растящо разслоение, 33% не виждат промяна, а 17% смятат, че неравенството намалява. \r\n\r\n На въпрос дали са равни пред закона бедните и богатите в страната само 4% отговарят положително. 25% смятат, че са равни само в някои случаи, а 69% са категорични, че няма равенство между бедните и богатите. \r\n\r\n Според проучването 39% оценяват зависимостта на властта от бизнеса като \"силна\", докато на обратното мнение са само 7%. А 38% виждат зависимост, заличаваща разграничението между двете. Те избират отговорът \"Властта е бизнес, бизнесът е власт\". \r\n\r\n Данните показват, че идеологията и политическата ориентация влияе върху кохезията, но дори темата за неравенството достига ниво, което прокарва разделителни линии в обществото. \r\n \n\t\t\t\t\t\t", "date": "2019.01.28", "title": "ПРОУЧВАНЕ ПОКАЗВА: 71% от българите смятат, че политическата система работи за богатите\r\n"}
{"url": "http://www.bnews.bg/article/255807-vnimanie_lavinna_opasnost_v_rila_pirin_i_rodopite", "text": "\n Висока лавинна опасност има в Рила, Пирин и Родопите. Това съобщиха от Планинска спасителна служба (ПСС) към Българския червен кръст, цитирани от \"Фокус\". През почивните дни е паднал много сняг и в момента има повишаване на температурите, което увеличава лавинната опасност. \r\n\r\n Туристите трябва да бъдат изключително внимателни при движение във високите части на планината. Времето е облачно. Температурите варират между 0 и -5 градуса. Във високите части на планините има слаби до умерени ветрове. Навсякъде снежната покривка е достатъчна за каране на ски, но не трябва да се излиза извън обработените терени.  \r\n\r\n Лифтовите съоръжения работят навсякъде.  \r\n\r\n Няма инциденти с туристи през изминалото денонощие. \r\n \n\t\t\t\t\t\t", "date": "2019.01.28", "title": "ВНИМАНИЕ: Лавинна опасност в Рила, Пирин и Родопите"}
{"url": "http://www.bnews.bg/article/255801-folkpevitsata_liyana_razdelih_se_s_tsetso_ne_mi_e_kazval_che_shte_se_zhenim_prez_septemvri", "text": "\n Пред репортерката Елизабет Методиева и предаването „Папараци” певицата Лияна потвърди новината, че е приключила отношенията си с бизнесмена Цветан Петков. \r\n\r\n Ччалга звездата живее сама от известно време и е решила отново да възобнови музикалната си кариера. Малко след като ШОУ гръмна със сензационната новина за ВИП раздялата, нейният приятел излезе с отворено писмо до медиите, в което се опита да ни оровергае и дори заяви, че още есента ще вдигне сватба с Лияна. \r\n\r\n  Оказва се, че Лияна не е била осведомена за намеренията му да мине под венчило. И на този етап тя няма намерение да го прави, но не го изключва като възможост. Може един ден да се влюби и да пожелае да бъде булка, но това няма да е с вече бившият й приятел. \r\n\r\n „Сама съм и се чувствам самодостатъчна, имам си дете и това е най-чистата любов. Нямам намерение и желание да споделям живота си с когото и да било”,сподели тя пред светския репортер Елизабет Методиева. \r\n\r\n „Живея на определено място сама и то от доста време. Не виждам пътя си с никого. Не мога да подаря времето си на мъж. Навикът се превръща във втора природа. Твърде дълго съм живяла сама и ми хареса. Никога няма да се откажа от този розов свят, защото там се чувствам добре. И на никого няма да позволя да ме раздели с мечтите ми”, допълва тя. \r\n\r\n  Тези думи на Лили, както и 3-годишното й отсъствие от сцената породиха съмнение, че бизнесменът я ограничавал от сценичните й изяви. През това време натрупала много творческо вдъхновение, което предстои да бъде опаковано в редица песни и видеоклипове. \r\n\r\n До броени дни се очаква новото й парче „Принцеса”. Видеото е посветено на жените, които са жертва на домашно насилие. „Майка съм на голямо момиче и знам какви вълнува младите, за какво си говорят. Знам и на кого искат да приличат”, заявява тя. На мнение е обаче, че най-усмихнатите лица на кориците на списания, на видеоклипове и интервюта всъщност крият лична драма, за която не искат да говорят. И ако всички тези млади момичета знаят тези подробности от живота на своите идоли, те никога няма да искат да приличат на тях и да се стремят да живеят техния живот. \r\n \n\t\t\t\t\t\t", "date": "2019.01.28", "title": "Фолкпевицата Лияна: Разделих се с Цецо, не ми е казвал, че ще се женим през септември  "}
{"url": "http://www.bnews.bg/article/255812-tarsyat_peeshti_artisti_za_myuzikala_lyubovta_nikoga_ne_umira_ot_a_l_uebar", "text": "\n 6 февруари 2019 г, 14.00, зала 108, Държавна опера Варна \r\n\r\n Държавна опера при Театрално-музикален продуцентски център Варна обявява конкурс за участие в премиерната постановка на „Любовта никога не умира“, продължение на мюзикъла „Фантомът на операта“ от А. Л. Уебър. Кастингът ще се проведе на 06.02.2019 г. от 14.00 часа в зала 108 на Театрално-музикален продуцентски център Варна, пл. „Независимост“ 1 \r\n\r\n Търсят се артисти за ролите: \r\n\r\n 1. Фантом - драматичен тенор \r\n\r\n 2. Кристин - сопран \r\n\r\n 3. Мег - сопран \r\n\r\n 4. Жири - майка на Мег, мецосопран \r\n\r\n 5. Густав - момче около 10 годишно \r\n\r\n 6. Гангъл, Скуелч и Флек \r\n\r\n 7. Раул – баритон \r\n\r\n Кандидатите трябва да се представят с ария от мюзикъла и ария по свой избор от друга творба. Нотите на арията за посочената от тях роля в „Любовта никога не умира“ ще им бъде изпратена по електронен път, след като се регистрират за участие в кастинга. \r\n\r\n Необходимите документи: автобиография, европейски формат и мотивационно писмо се подават на E-mail: artsecretary@tmpcvarna.com \r\n\r\n За информация: Бойка Василева, артсекретар на Държавна опера Варна, тел. 052 – 66 50 30 \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.01.28", "title": "Търсят пеещи артисти за мюзикъла „Любовта никога не умира““ от А. Л. Уебър "}
{"url": "http://www.bnews.bg/article/255805-izvanredno_otvlechen_i_prebit_e_sinat_na_minyu_staykov", "text": "\n Отвлечен, пребит и захвърлен бил синът на Миню Стайков - Стайко Стайков, пише \"24 часа\". \r\n\r\n От МВР заявиха за news.bg, че към момента проверяват информацията и не могат да потвърдят. \r\n\r\n Мъжът е открит край София. Сега е в института за спешна медицинска помощ \"Пирогов\" с множество травми. \r\n\r\n Към момента няма друга информация или потвърждение от близките на пострадалия. \r\n\r\n Припомняме, на 5 септември, специализираната прокуратура започна разследване и влезе в офисите и на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД. \r\n\r\n Ден по-късно стана ясно, че Специализираната прокуратура е повдигнала обвинения на осем души за участие в организираната престъпна група, ръководена от Миню Стайков. \r\n\r\n Стайков е обвинен, че ръководител на организирана престъпна група за производство на цигари без бандерол, данъчни престъпления и пране на пари. \r\n\r\n Става въпрос за собственика на \"Винпром Карнобат\" и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д. \r\n\r\n Тогава Стайко Стайков не беше открит и го обявиха за издирване в Интерпол. \r\n\r\n По-късно стана ясно, че прокуратурата е забравила да внесе шест тома от материалите по делото. \r\n\r\n През ноември Спецсъдът запорира имуществото на Миню Стайков. Месец по-късно го остави за постоянно в ареста. \r\n\r\n На заседанието по делото от 11 декември Миню Стайков влезе в инвалидна количка. Според защитата му, за престоя зад решетките той е отслабнал с 10 кг. \r\n \n\t\t\t\t\t\t", "date": "2019.01.28", "title": "ИЗВЪНРЕДНО! Отвлечен и пребит е синът на Миню Стайков\r\n"}
{"url": "http://www.bnews.bg/article/255798-gala_se_naliva_s_rakiya_v_efir", "text": "\n Гала буквално успя да избие рибата с визията, с която се появи в ефир. Водещата се показа с маска на лицето, а облеклото й приличаше повече на пижама, отколкото на тоалет за национален ефир.Водещата на \"На кафе\" призна, че не е болна. \"Нямам грип, но от днес има грипна епидемия в столицата. Всички са притеснени от заразата, която върлува\".  Минута по-късно готвачите в предаването поднесоха ракия на блондинката и ко-водещите, които вдигнаха наздравица и започнаха да се наливат! \"Моята работа днес е да пия ракия. Ох, май не прозвуча както трябва. Да се лекувам с ракия исках да кажа\", заяви водещата. \r\n \n\t\t\t\t\t\t", "date": "2019.01.28", "title": "Гала се налива с ракия в ефир"}
{"url": "http://www.bnews.bg/article/255790-mazhat_na_mariya_ilieva_propusna_parviya_rozhden_den_na_sina_si", "text": "\n Бащата на детето на Мария Илиева – Георги Михайлов пропусна първия рожден ден на сина си. \r\nНеверният възлюбен на певицата предпочете компанията на новата си приятелка, за която е известно, че е 16 години по-млада от Мария, и не отиде на партито за ЧРД на детето. \r\n„Преди точно 1 година се появи ти и осмисли живота ми... Честит Рожден ден, Александър! Бъди здрав, бъди щастлив, мечтай смело и вярвай в доброто! Обичам те!“, написа 41-годишната певица под фотос със сина си, в профила си в Инстаграм. \r\nКадри с таткото кръшкач обаче липсват. Според запознати Георги е оставил грижите за детето изцяло в ръцете на Мария Илиева, пише „Телеграф“. Тя пък нямала нищо против да е самотна майка, тъй като отношенията им били доста обтегнати и редките срещи били единствения компромисен вариант. \r\nКато добра майка Мария се погрижила празникът на малкия Сашко да е изпълнен с положителни емоции, усмивки и изненади. \r\n\r\n   \r\n \n\t\t\t\t\t\t", "date": "2019.01.28", "title": "Мъжът на Мария Илиева пропусна първия рожден ден на сина си"}
{"url": "http://www.bnews.bg/article/255804-otlozhiha_deloto_sreshtu_bivshiya_voenen_ministar_nikolay_nenchev", "text": "\n Състав на Софийския градски съд отложи делото срещу бившия военен министър Николай Ненчев. \r\n\r\n Той е обвиняем за неизпълнение на служебните си задължения - не е осигурил авиационната безопасност и летателната годност на самолети от изтребителната авиация на ВВС. \r\n\r\n Причината е, че все още има непостъпила информация от Министерство на отбраната по зададени въпроси. \r\n\r\n Съдът настоява и за преписка на доклада от проведената работна среща между българската делегация в Полша на 21 януари 2019 година. \r\n\r\n По време на днешното съдебно заседание в залата не се явиха адвокатът на бившия министър на отбраната - Менко Менков и вещото лице по делото. \r\n\r\n Съдът счете, че вещото лице няма да бъде призовавано за следващото съдебно заседание, а ще се изисква от него даване на писмено становище. \r\n\r\n Прокуратурата поиска от съда нови материали и документи по делото с мотив, че няма какво да бъде извършено по делото, но защитата отхвърли аргументите на държавното обвинение. \r\n\r\n Съдът насрочи следващото съдебно заседание за 26 февруари. \r\n\r\n След края на съдебното заседание, адвокат Божков обясни пред медиите, че делото е много сложно, а фактологията и томовете също били обемни. \r\n\r\n Той уточни, че всички свидетели по делото са разпитани и съдебният процес е в своята финална фаза, но по никакъв начин не може да се ангажира кога ще приключи. \r\n\r\n \"Закон в правосъдието е изясняване на обективната истина, а не в изпълнението на някакъв план на петилетка\", подчерта защитата. \r\n\r\n Адвокат Божков заяви, че не може да даде отговор и да обясни какво представлява докладът, от който съдът изисква преписка, без да го види. \r\n\r\n Припомняме, процесът срещу Николай Ненчев по това дело тръгна в края на месец февруари 2017 г. \r\n\r\n Припомняме, според обвинението, министър Ненчев не е осигурил авиационната безопасност и летателната годност на военно въздухоплавателни средства от изтребителната авиация на ВВС на Република България. От това са настъпили значителни вредни последици за Българската армия и случаят е особено тежък. \r\n\r\n Това е причината на 05 януари 2017 г. на Николай Ненчев да повдигнатобвинение за извършено престъпление по служба при условията на продължавано престъпление - с две отделни деяния, които поотделно съставят едно и също престъпление - чл. 282, ал.3, във вр. с ал.2, във вр. с ал.1, вр. с чл. 26, ал. 1 от НК . \r\n \n\t\t\t\t\t\t", "date": "2019.01.28", "title": "Отложиха делото срещу бившия военен министър Николай Ненчев\r\n"}
{"url": "http://www.bnews.bg/article/255802-bozhinov_zahapa_dzhizasa_za_big_bradar", "text": "\n Звездата на Ботев (Враца) Валери Божинов даде интервю пред Sportal.bg, в което говори по различни теми. \r\n\r\n Той коментира фразата си за Враца и Ню Йорк и сподели кога е плакал от сърце. Спортистът бе категоричен, че никога не бил взел участие в риалити предаване като „Биг Брадър” и така индиректно ухапа колегата си Благой Георгиев, който бе един от съквартирантите в къщата миналата година: „Никога не бих влязъл в риалити предаване. Ако искаш след футбола да градиш и името ти да работи за теб, не може да влезеш в реалити шоу. Не е професионално, не е отговорно, хората няма да те гледат сериозно. Ще кажат: \"Чакай, ти как искаш да си мениджър, треньор или директор, а правиш някакви щуротии и дивотии\". Няма смисъл”, отсича футболистът. \r\n\r\n Той признава, че не епо сълзите, но пуснал няколко, когато се раждали децата му. „Не съм човек, който ще плаче на филм. Може би... За последно съм плакал от сърце, от душа и съм изпитвал любов, когато се раждаха децата ми Валери и Никол. За това нещо няма как да не плачеш”, откровен е Божилов. Той не пропуска и да обясни защо е сравнил Враца с Ню Йорк: Казах го заради престоя ми в Китай. Нищо лично към Китай, но направих равносметка между предишния ми град в Китай и Враца. Всеки ми казваше: \"Как така ще живееш във Враца? Казах, че в сравнение с китайския град, в който бях Враца е като Ню Йорк. \r\n \n\t\t\t\t\t\t", "date": "2019.01.28", "title": "Божинов захапа Джизъса за Биг Брадър "}
{"url": "http://www.bnews.bg/article/255787-broyat_na_zaginalite_pri_srutvaneto_na_stena_na_hvostohranilishte_v_braziliya_prodalzhava_da_raste", "text": "\n Броят на загиналите при срутването на стена на хвостохранилище в град Брумадиньо, югоизточна Бразилия, нарасна на 58, а 305 души са обявени за изчезнали. Това съобщи снощи говорителят на службата за гражданска отбрана на щата Минас Жераис, подполковник Флавио Годиньо, цитиран от Франс прес. \r\n\r\n Очаква се броят на жертвите да нарасне още след откриването на автобус с трупове вътре, добави говорителят. \r\n\r\n Реки от кал заляха Брумадиньо в петък след срутването на стена на хвостохранилище на мина за желязна руда. Бразилските власти възобновиха спасителните операции вчера след кратко прекъсване поради опасения, че стена на друго хвостохранилище в района може да се срути. \r\n \n\t\t\t\t\t\t", "date": "2019.01.28", "title": "Броят на загиналите при срутването на стена на хвостохранилище в Бразилия продължава да расте"}
{"url": "http://www.bnews.bg/article/255788-san_tereza_mey_nyama_da_pribegne_do_tvard_brekzit", "text": "\n Британският премиер Тереза Мей няма да прибегне до твърд Брекзит. Това разкрива в. \"Сън\". \r\n\r\n Таблоидът се позовава на източници от правителството. Според тях Тереза Мей е обещала на своите министри да не допуска твърд Брекзит и да търси сделка с ЕС. \r\n\r\n В същото време премиерът не е готов да направи съответно публично изявление, тъй като това ще направи позицията ѝ в преговори с Брюксел по-слаба. \r\n\r\n От друга страна Великобритания не изключва вероятността да обяви военно положение с цел избягване на хаос в случай на Брекзит без споразумение, съобщават британски медии. \r\n\r\n В  съответствие със закон от 2004 г. министрите обсъждат мерки като въвеждане на полицейски час, забрана за пътуване, конфискуване на имущество и най-драстичната - разполагане на въоръжени сили по улиците на страната за потушаване на евентуални безредици, пише \"Сънди таймс\". \r\n \n\t\t\t\t\t\t", "date": "2019.01.28", "title": "\"Сън\": Тереза Мей няма да прибегне до твърд Брекзит"}
{"url": "http://www.bnews.bg/article/255793-mariya_ignatova_gushnala_50_bona_po_praznitsite", "text": "\n Мария Игнатова е изработила повече пари от любимия си Димитър Рачков покрай коледните и новогодишните партита, които е водила. Самата актриса се похвалила пред колеги, че е спечелила близо 50 000 лева като конферасие, тъй като през декември е имала 12 ангажимента. Половинката й бил по-малко търсен и инкасирал половината от нейната сума.  \r\n\r\n И Мария, и Митко от години печелят доста добре, като забавляват публиката на частни партита. И двамата са особено търсени от родни богаташи и всякакви сноби, които искат да се изфукат пред гостите си, че Рачков и Игнатова специално ще забавляват отбраната публика, пише \"Уикенд\". В края на миналата година и в началото на тази обаче блондинката се оказала по-ангажирана от екранния и житейския си партньор. Горделивият Рачков дори се оплакал пред колеги, че напоследък Мария го слагала в малкия си джоб по приходи. „Явно Мария има повече фенове от мен. Сигурно, защото е руса, се котира по-добре от мен”, иронизирал ситуацията Митко.   \r\n \n\t\t\t\t\t\t", "date": "2019.01.28", "title": "Мария Игнатова гушнала 50 бона по празниците "}
{"url": "http://www.bnews.bg/article/255792-mira_dobreva_fuchi_s_dzhip_za_100_bona", "text": "\n Мира Добрева се похвали, че вече движи из софийските улици с нов лъскав джип БМВ за около 100 000 лева. През уикенда блондинката поздрави приятелите си в социалната мрежа с „Добро утро” и кадър с червения звяр от Бавария, видя HotArena. Не е тайна, че чаровната тв водеща е голям почитател на германския автомобилния гигант.  \r\n„Вероятно е подарък от мъжа ѝ Жоро Тонев, за да му прости някоя изневяра или пък си го е купила сама с хонорара от „ВИП Брадър”. Първият вариант е по-вероятен, защото Мира е голяма спестовница, никога няма да даде 100 бона за кола”, коментираха от обкръжението на Мира пред „Уикенд”. \r\nЗлатоградската амбиция работи в държавната телевизия срещу скромна заплата, но от много години се радва само на расови автомобили, които обикновено са подарък от Жоро Торнев, който обича да глези красивата си съпруга. \r\nПреди червения джип красавицата шофираше сребристо БМВ Х5 за около 50 бона. Трибуквеният звяр вече е продаден, а на неговото място в гаража се мъдри чисто нов „братовчед” за 100 бона. Колата не е поръчкова, но има всички нужни екстри, отговарящи на звездния статут на собственичката. Мира Добрева не работи за пари, а за слава, шушукат в коридорите на БНТ. Тя не зависи от заплатата си в държавната медия, но обича да показва скъпите си тоалети и чанти, пише \"Уикенд\".  \r\nСлучайно или не, Мира взе точно 100 бона от участието си във „ВИП Брадър”. Преди да влезе в Къщата изкусителката твърдеше, че се е „продала” на сеирджийското шоу, защото имала банков кредит, който трябвало да изплати. Очакваше се тя да почне работа в Нова телевизия, но трансфера така и не се осъществи.  \r\n  \r\n \n\t\t\t\t\t\t", "date": "2019.01.28", "title": "Мира Добрева фучи с джип за 100 бона "}
{"url": "http://www.bnews.bg/article/255806-dzhip_plamna_kato_fakla_v_burgas_podozirat_umishlen_palezh", "text": "\n Луксозен джип \"Гранд Чероки\" е пламнал като факла на бургаската улица \"Гурко”. Сигнал в полицията е подаден малко след полунощ, като към мястото веднага бил изпратен екип от огнеборци. \r\n\r\n В рамките на минути пожарният автомобил вече бил пристигнал, но за съжаление по-голямата част от джипа вече била обхваната от пламъците. \r\n\r\n Пожарникарите все пак успели да загасят Черокито, което се оказало собственост на частна бургаска фирма. Причините за пожара, както и стойността на нанесените щети все още се установяват, съобщават от полицията. \r\n\r\n По информация на \"Флагман\" обаче не е изключено да става въпрос за умишлен палеж. \r\n \n\t\t\t\t\t\t", "date": "2019.01.28", "title": "Джип пламна като факла в Бургас, подозират умишлен палеж"}
{"url": "http://www.bnews.bg/article/255791-dashteryata_na_gloriya_se_otkaza_ot_dietite_vtalyava_se_s_fotoshop", "text": "\n Симона Загорова окончателно се е отказала от диетите. Дъщерята на Глория от малка била свикнала да я подлагат на глад. Амбициозната ѝ майка години наред следяла всяка калория, която момичето поглъщало, тъй като виждала, че има склонност към пълнеене, и не искала да изпуска нещата от контрол. До скоро фолк иконата успяваше да удържа апетита на своята наследница. В последните месеци обаче Симона решила да се „еманципира” от своята властна майка и обявила, че ще яде, колкото иска, пише \"Уикенд\".  \r\nРезултатът е рязко напълняване, заради което младата певица е остро критикувана от медии и фенове. Въпреки това обаче тя не се отказвала от решението си да се храни, както иска, и твърдо отказвала да мине на диета. Предпочита да се вталява с фотошоп.  \r\n  \r\n \n\t\t\t\t\t\t", "date": "2019.01.28", "title": "Дъщерята на Глория се отказа от диетите, вталява се с фотошоп "}
{"url": "http://www.bnews.bg/article/255789-kartina_za_1_mln_otkradnaha_ot_tretyakovskata_galeriya", "text": "\n Картина за $1 млн. беше открадната от Третяковската галерия в Москва. \r\n\r\n Похитена е творба на известния художник Архип Куинджи - \"Ай-Петри. Крим\". Това потвърдиха руските медии. \r\n\r\n Те посочват, че кражбата е станала по време на тематична изложба. Очевидци съобщават, че по време на кражбата жена е вдигнала скандал за открадната шуба. \r\n\r\n Това е предизвикало суматоха в галерията. \r\n\r\n Властите веднага са обявили картината за открадната, за да не може да бъде препродадена. Силите на реда водят разследване. \r\n \n\t\t\t\t\t\t", "date": "2019.01.28", "title": "Картина за $1 млн. откраднаха от Третяковската галерия\r\n"}
{"url": "http://www.bnews.bg/article/255785-bedstvenoto_polozhenie_v_smolyanska_oblast_ostava", "text": "\n Нормализира се обстановката в Смолянска област. Бедственото положение обаче ще остане в сила,докато се отворят всички пътища и се възстанови електрозахранването във всички населени места.  \r\n\r\n За БНР заместник-областният управител Адриян Петров уточни, че основният туристически поток вече се е изтеглил. Той добави, че някои селища се захранват с електричество от агрегати и все още има населени места без ток, като ако не бъде възстановено електрозахранването в близките часове, там също ще бъдат доставени агрегати.  \r\n\r\n Усложнена остава обстановката община Сърница, където второ денонощие не може да бъде открита аварията по електрическото трасе Сърница - Медени поляни. Работата там е затруднена заради трудно проходимия планински терен. Градът и околните села и тази нощ ще се захранват с ток чрез агрегати.  Разчистен пътят до хотелите край язовир Доспат, където имаше блокирани от снега туристи. \r\n\r\n По-рано областният управител на Смолян Недялко Славов съобщи, че във всички населени места на община Доспат електроснабдяването е възстановено. \r\n\r\n ,,Не повече от 10 в Смолянска област са населените места без ток, главно малки села в общините Смолян и Борино. Нормализира се ситуацията и по пътищата'', каза областният управител. \r\n \n\t\t\t\t\t\t", "date": "2019.01.28", "title": "Бедственото положение в Смолянска област остава"}
{"url": "http://www.bnews.bg/article/255782-kasim_dal_se_otreche_ot_naslednika_si_korman_koyto_mu_dokara_mareshki_za_zet", "text": "\n НПСД иска оставката на Орхан Исмаилов, който обяви участие в коалицията на Веселин Марешки \"Воля - българските родолюбци\", без да има решение на ръководните органи за това. \r\n\r\n \"Не можем да бъдем с Марин льо Пен в една коалиция. От крайната левица до крайната десница как да се съберем\", обяви Касим Дал. \r\n \n\t\t\t\t\t\t", "date": "2019.01.28", "title": "Касим Дал се отрече от наследника си Корман, който му докара Марешки за зет!"}
{"url": "http://www.bnews.bg/article/255795-unikalno_cherna_mechka_spasi_trigodishno_momche_v_sasht", "text": "\n Тригодишно момче, което е оцеляло само две денонощия в гората при ниски температури, е заявило пред полицията и семейството си, че е получило помощ от приятелска мечка, която е била с него през цялото време, информира АП. \r\n\r\n В четвъртък вечерта спасителни екипи отговорили на сигнал за плачещо детенце. Те открили Кейси Хатаеуй в храсти. Момчето било мокро и премръзнало, но здраво. Кейси се изгубил във вторник при толкова неблагоприятни метеорологични условия, че последвалото издирване било прекратено. \r\n\r\n В гората в Северна Каролина момчето е получило помощ - може би наистина, може би въображаема, но със сигурност е била полезна. Щатът е дом на много черни мечки. \r\n\r\n Местен шериф коментира, че Кейси е разказал, че е срещнал приятел в гората- мечка. Кейси Хатаеуй споделил това и пред леля си. \r\n\r\n \"Той каза, че се е размотавал с мечка два дни\", написа леля му Бреанна Хатаеуй във \"Фейсбук\". \"Бог му изпрати приятел, за да го пази. Бог е добър Бог. Случват се и чудеса\", добави тя. \r\n\r\n Момчето си е играело с други две деца в задния двор на баба си във вторник, но не се е върнало в къщата с тях. Тогава температурата е била около -6 градуса по Целзий. \r\n\r\n Кейси се е отървал само с няколко драскотини. След откриването му от спасителите той поискал вода и при майка си. \r\n \n\t\t\t\t\t\t", "date": "2019.01.28", "title": "УНИКАЛНО! Черна мечка „спаси” тригодишно момче в САЩ\r\n"}
{"url": "http://www.bnews.bg/article/255781-vremeto_stud_i_dnes_valezhite_obache_spirat", "text": "\n През деня облачността ще се увеличи, ще е предимно висока и средна, но валежи са малко вероятни.  \r\n\r\n Видимостта в следобедните часове ще се подобрява, но на отделни места в низините и котловините, през по-голямата част от деня, ще остане намалена. Вятърът ще се ориентира от юг-югозапад, ще е слаб до умерен и с него ще се пренася по-топъл въздух. Дневните температури ще са в широки граници: от 1 - 3 градуса в Северозападна до 10 - 12 градуса на места в Югоизточна България и Предбалкана. \r\n\r\n Над Черноморието облачността ще е предимно значителна, но валежи не се очакват. Вятърът ще е умерен от юг-югозапад. Максималните температури ще са от 8 градуса по Северното Черноморие, до около 12 градуса по Южното. \r\n\r\n Над планините, след временното разкъсване, през деня облачността отново ще се увеличи. Вятърът ще се ориентира от югозапад и ще е умерен до силен. Максималната температура на височина 1200 метра ще е около 5 градуса, на 2000 метра - около минус 1 градус, съобщават от НИМХ. \r\n \n\t\t\t\t\t\t", "date": "2019.01.28", "title": "ВРЕМЕТО! Студ и днес, валежите обаче спират "}
{"url": "http://www.bnews.bg/article/255784-prezidentat_i_vitseprezidentat_otchitat_vtorata_godishnina_ot_mandata_si", "text": "\n Днес президентът Румен Радев и вицепрезидентът Илияна Йотова отчитат втората годишнина от встъпването си в длъжност днес. На специална пресконференция двамата ще отбележат свършената работа до момента и набелязаните акценти в програмата занапред. За тези две години Румен Радев наложи 12 пъти вето на различни законопроекти, които върна за преразглеждане в Парламента. \r\n  \r\n \n\t\t\t\t\t\t", "date": "2019.01.28", "title": "Президентът и вицепрезидентът отчитат втората годишнина от мандата си \r\n\r\n"}
{"url": "http://www.bnews.bg/article/255796-skandalno_ekstradirat_balgarin_v_sasht_targuval_s", "text": "\n Българин, който се занимава с търговия с биткойни, ще бъде екстрадиран в Съединените щати. Решението е на Софийския апелативен съд. 51-годишният Росен Йосифов, който от 2015 г. управлява у нас фирма за търговия с виртуални валути, е задържан в дома си миналия декември, предаде Би Ти Ви. \r\n\r\n По искане на САЩ – да бъде екстрадиран и след това съден за „конспирация за извършване на рекетиращо престъпление” и „пране на пари”. „Това, което ние прочетохме по документите, изпратени от САЩ, е, че един от неговите клиенти наистина е участвал в някаква група, занимавала се с измами на територията на САЩ \r\n\r\n . Баща ми никога не е бил в САЩ, никога не е бил в Румъния. Когато тези сделки се случват в България, е пълен абсурд някой в Щатите да иска да те съди по тяхното законодателство”, посочи Виктория Йосифова – Кънева, дъщеря на Росен Йосифов. \r\n\r\n Пред близките си Йосифов разказал, че не помни румънския клиент, разследван от американските служби. „Фирмата на баща ми има над 1000 клиенти през последните 4 години и половина. Тя е легална фирма, регистрирана в Търговския регистър”, допълни Виктория. \r\n\r\n Софийският апелативен съд е одобрил окончателно екстрадирането на Йосифов. Кога точно ще се случи – засега не е ясно. По всяко от обвиненията българинът е заплашен от 20 години затвор. От прокуратурата все още няма коментар по казуса. \r\n  \r\n \n\t\t\t\t\t\t", "date": "2019.01.28", "title": "СКАНДАЛНО! Екстрадират българин в САЩ, търгувал с....\r\n\r\n"}
{"url": "http://www.bnews.bg/article/255783-protest_grazhdani_okupirat_ministerski_savet_dnes_iskat_ostavkata_na", "text": "\n Протест в защита на природата ще се проведе пред Министерския съвет. \r\n\r\n Недоволството е провокирано от строежите по морето и хората искат оставката на министъра на околната среда и водите Нено Димов. \r\n\r\n Според протестиращите трябва да се наложи забрана на строителството върху защитени зони. И също така спиране на всички строежи и проекти по Черноморието и в планините, които са одобрени при незаконосъобразни устройствени планове и разрешения за строеж. \r\n\r\n Протестиращите настояват и за отнемане на концесиите, с които се злоупотребява. \r\n \n\t\t\t\t\t\t", "date": "2019.01.28", "title": "ПРОТЕСТ! Граждани окупират Министерски съвет днес! Искат оставката на..."}
{"url": "http://www.bnews.bg/article/255797-raparite_skochiha_sreshtu_krisko_zaradi_pesnite_mu_sas_slavi", "text": "\n Рапърът отново не е сред номинираните в различните категории. Габровецът не фигурира нито за „Най-добър изпълнител“, нито в тази за „Песен на годината“, писа „България Днес“. \r\n\r\n Според запознати той не е сред номинираните заради непрестанните му дуети със Слави Трифонов. Габровецът записа два хита с Дългия за няколко месеца, а се говори, че подготвят и трето общо парче. \r\n\r\n От хип-хоп гилдията здраво скачат на популярния изпълнител. Те се вдигат на бунт срещу него, тъй като според тях той вече не прави песни в този стил. Колегите му считат, че той е минал от отбора на чалгата и отдавна е загърбил рапа. \r\n\r\n Той е в конфронтация със 100 Кила, а именно Килата е един от фаворитите за най-добър изпълнител в гилдията. Варненецът има сериозна конкуренция в лицето на победителя от „ВИП Брадър“ – Тото. \r\n\r\n След като излезе от къщата, кариерата на певеца тръгна яко нагоре и всяка негова песен е хит. \r\n\r\n   \r\n \n\t\t\t\t\t\t", "date": "2019.01.28", "title": "Рапърите скочиха срещу Криско заради песните му със Слави"}
{"url": "http://www.bnews.bg/article/255786-ot_dnes_sofiya_e_v_gripna_epidemiya", "text": "\n Училищата ще бъдат затворени до следващия понеделник - или от 28 януари до 4 февруари включително. Към това се добавя и 5 февруари, когато е междусрочната ваканция и така първият учебен ден ще бъде на 6. \r\n \n\t\t\t\t\t\t", "date": "2019.01.28", "title": "От днес София е в грипна епидемия"}
