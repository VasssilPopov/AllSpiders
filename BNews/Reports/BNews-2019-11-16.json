{"url": "http://www.bnews.bg/article/264347-yurist_za_pochinaloto_v_bolnitsa_dete_vazhno_e_tozi_sluchay_da_se_izyasni_za_da_ne_se_povtori", "text": "\n Министерството на здравеопазването проверява три столични болници заради смъртта на 3-годишно дете. Според родителите детето е имало остра вирусна инфекция, впоследствие и сепсис. По думите им чакането за прием в болница с часове се оказало фатално. \r\n\r\n \"Първият проблем възниква още сутринта при първото посещение в педиатрията. За мен е много важно да се изясни причината защо детето дори не е прегледано”, коментира в „Тази събота” по bTV адвокат Христина Николова. \r\n\r\n Според нея се касае за бездействие на медицинския екип, както и за организационен проблем – не е имало свободен лекар, който да прегледа детето. \r\n\r\n „Проверката трябва да се концентрира върху тези два въпроса и да ги изясни. Ако е налице немарливо бездействие, то безспорно се касае за медицинска грешка. Ако е налице организационен проблем, то сериозно трябва да се замислим защо има толкова малко педиатри в една основна педиатрична болница”, каза още адвокатът. \r\n\r\n „Второто посещение в болница „Лозенец” ме изумява. Там детето е прегледано от специалист и е върнато вкъщи”, допълни Николова. \r\n\r\n „За мен не е важно само да има наказания, а да се изследват причините защо се е стигнало до тук, за да не се повтаря подобен случай. Не е целта да се анатемоса един или друг лекар”, обясни адвокатът. \r\n\r\n По думите й е важно на проверката да присъства представител на родителите, за да може да няма нищо потулено и да се установи истината. \r\n\r\n Адвокат Николова обясни още, че делата за медицински грешки в България се увеличават, което е показател, че хората все повече търсят правата си. \r\n\r\n „Наложително е изпълнителите на медицинска помощ да започнат да говорят с родителите и да променят отношението си към тях. Когато има допусната грешка, да не се стига до съдебни дела, защото от това печеливши няма”, на мнение е Христина Николова. \r\n \n\t\t\t\t\t\t", "date": "2019.11.16", "title": "Юрист за починалото в болница дете: Важно е този случай да се изясни, за да не се повтори"}
{"url": "http://www.bnews.bg/article/264350-zatvaryat_nay_golyamoto_letishte_v_grenlandiya_zaradi_klimatichnite_promeni", "text": "\n Най-голямото летище в Гренландия ще бъде затворено заради климатичните промени. Летището северно от столицата Нуук обслужва 11 000 самолета годишно и служи за база за пътувания из огромния остров. \r\n\r\n Причината за затварянето е разтопяването на пермафроста. Вечно замръзналата земя, върху която е построено летището, започна да се топи от по-високите температури. Това причинява напуквания и пропадания на пистите. \r\n\r\n Според управата на летището до 5 години дейността им ще е невъзможна. Гренландия ще се принуди да строи ново летище, като разчита на помощ от Военновъздушните сили на Дания за осъществяването на проекта. \r\n\r\n   \r\n \n\t\t\t\t\t\t", "date": "2019.11.16", "title": "Затварят най-голямото летище в Гренландия заради климатичните промени"}
{"url": "http://www.bnews.bg/article/264348-vazduhat_v_sofiya_pak_trovi_stolichani", "text": "\n За опасност от повишени нива на фините прахови частици в София съобщава БНТ. \r\n\r\n По тази причина от Столичната община съветват хората да не излизат с личния си автомобил, а да използват градския транспорт. \r\n\r\n Започват и проверки за контрол на промишлените и битовите източници на замърсяване, както и на строителните обекти. \r\n\r\n По данни на Еър София от снощи замърсяването на някои места в столицата е достигнало над 300 микрограма на кубичен метър. Това надхвърля над 6 пъти допустимата норма. \r\n\r\n Припомняме, заради замърсяването на въздуха Софийският градски съд осъди Столичната община да мие улиците поне веднъж месечно. \r\n \n\t\t\t\t\t\t", "date": "2019.11.16", "title": "Въздухът в София пак трови столичани "}
{"url": "http://www.bnews.bg/article/264352-kzk_e_potvardila_izbora_na_kontsesioner_na_letishte_sofiya", "text": "\n Комисията за защита на конкуренцията (КЗК) е оставила без уважение жалбите на четиримата класирани на задни позиции претенденти да вземат на концесия летище София срещу избора на консорциума \"Софт Кънект\" за частен оператор на аеропорта, съобщава \"Свободна Европа\" \r\n\r\n Според антимопонолния орган техните претенции са неоснователни, решението обаче може да се обжалва в 14-дневен срок през тричленен състав на Върховния административен съд, съобщи Медиапул.  \r\n\r\n На 17 юли министерството на транспорта   реши да отдаде 35-годишната концесия на столичното летищена френско-германския консорциум \"Соф Кънект\" с водещ партньор парижкия инвестиционен фонд \"Меридиам\" и партньор оператора на летището в Мюнхен - \"Флугхафен Мюнхен\". \r\n\r\n Отхвърлените кандидати за концесионери на летище София обжалваха решението за отдаване на най-голямото летище в България на консорциума \"Соф Кънект\". \r\n\r\n Консорциумът предложи годишно концесионно възнаграждение от 24,54 млн. евро (трето по размер сред кандидатите) или 32% от размера на общите приходи от всички дейности за текущата година (второ по размер) и обеща най-малко инвестиции от всички петима кандидати - 608 млн. евро. \r\n\r\n   \r\n \n\t\t\t\t\t\t", "date": "2019.11.16", "title": "КЗК е потвърдила избора на концесионер на летище София"}
{"url": "http://www.bnews.bg/article/264351-kamion_i_dve_koli_katastrofiraha_na_severnata_skorostna_tangenta", "text": "\n Камион и две коли катастрофираха тази сутрин на Северната скоростна тангента. 19-годишно момиче е пострадало. \r\n\r\n Инцидентът е станал около 08:00 часа. Най-вероятната причина е гъстата мъгла, както и висока скорост. По предварителна информация двете коли са се движели една след друга. Наближавайки камиона, първият автомобил намалява, но този зад него не успява и го удря. Тогава първата кола се удря в камиона. \r\n\r\n Има съмнение, че на пътното платно е имало и разсипан пясък. \r\n\r\n Движението при 14-ия километър в посока Варна беше временно ограничено. Обходният маршрут беше през път II-18 Околовръстен път на София. Към 13 ч. движението при 14 км на Северната тангента вече е възстановено, съобщават от АПИ.   \r\n \n\t\t\t\t\t\t", "date": "2019.11.16", "title": "Камион и две коли катастрофираха на Северната скоростна тангента "}
{"url": "http://www.bnews.bg/article/264357-vlak_pregazi_18_godishna_shampionka_po_boks_zagina_na_myasto", "text": "\n Бронзовата медалистка от европейското първенство по бокс Амина Булах загина по зловещ начин. 18-годишната украинка беше прегазена от влак в село Тарасовка. \r\n\r\n Според информацията на местната боксова федерация, Булах е загинала при връщането си у дома след посещение на аптека. Тя не е чула приближаващата се влакова композиция, тъй като е слушала музика със слушалки. \r\n\r\n Амина Булах е шампионка на Украйна по бокс. \r\n\r\n   \r\n \n\t\t\t\t\t\t", "date": "2019.11.16", "title": "Влак прегази 18-годишна шампионка по бокс! Загина на място! "}
{"url": "http://www.bnews.bg/article/264355-deputat_na_karakachanov_ot_vmro_harizal_na_negramotni_romi_firma_s_dalgove_za_milioni", "text": "\n Нов депутат се закле вчера в парламента. Стоян Божинов зае мястото на подалия оставка Атанас Стоилов. Последният се отказа от депутатската банка и стана кмет на Сандански. Общо 7 са народните избраници, напуснали законодателната си дейност. Един от тях стана общински съветник, останалите седнаха в кметските столове. \r\n\r\n Освен пресен депутатски имунитет, Стоян Божинов има сложна история с НАП и с банка, разкрива разследване на сайта Биволъ. \r\n\r\n През юли 2013 г. активистът на ВМРО Стоян Божинов, който сега влиза в Народното събрание на мястото на новоизбрания кмет на Сандански, продава фирмата си “СМРМ Транс” ЕООД на лицето Въчко Въчков. Към този момент фирмата дължи почти половин милион лева на НАП. Повече от година по-рано, през април 2012 г., НАП е издала на фирмата ревизионен акт за 489 254,07 лв. за отказано право за приспадане на данъчен кредит по фактури. \r\n\r\n \r\n\r\n Новият собственик оспорва в съда ревизионния акт на НАП, но той е окончателно потвърден от ВАС с Решение 1322 от 2017 г.. Междувременно чрез фирмата Въчко Въчков тегли кредити от ДСК и успява да натрупа задължения за впечатляващите 3,6 милиона лева общо към НАП и Банка ДСК. \r\n\r\n \r\n\r\n Новият собственик на фирмата Въчко Въчков има общо 3,6 милиона лв. задължения и запор. \r\nС продажбата на фирмата, дължаща близо половин милион на хазната, Стоян Божинов подобрява рекорда на бившия депутат от ГЕРБ Димитър Гамишев. Както разкри Биволъ, през 2016 г. Гамишев успява да се отърве от фирма, която дължи на НАП 200 000 лв, като я продава на “сламен човек”. \r\n\r\n След развихрилия се скандал Гамишев подаде оставка като депутат, а НАП му заведе дело за възстановяване на сумата. Освен това данъчните поискаха да се обявят за недействителни 134 подобни сделки за прехвърляне на имущество за над 20 млн. лв. (информация на в. Сега) \r\n\r\n Божинов: “Супер чист съм, но съм прекаран” \r\n\r\n Биволъ се свърза за коментар със Стоян Божинов през социалната мрежа Facebook. Той беше категоричен, че е “супер чист” и е бил “прекаран” от лошия мениджмънт на фирмата, поверен на друго лице – Мария Митева. \r\n\r\n “Фирмата реално се управляваше от друго лице, с генерално пълномощно и аз нямах подписан нито един документ и след като видях, че фирмата трупа задължения, помолих генералния пълномощник да прехвърли фирмата на неин служител и да се съди колкото си иска с НАП. Пълномощникът така и направи. Пълномощникът се казва Мария Митева. През цялото време фирмата е обслужвана счетоводно и управлявана от Мария Митева. Аз не съм разписвал нито една сделка”, заяви Божинов. \r\n\r\n Запитан дали все пак той не се чувства отговорен за големия дълг, Божинов доразви обяснението си: \r\n\r\n \"Аз не съм се занимавал с тази фирма, просто я бях предоставил на Мария да работи. Когато разбрах, че не работи добре, я помолих да я прехвърли на някой неин приятел, което и направи. И аз съм прекаран в случая\". \r\n\r\n Стоян Божинов не се съгласи с напомнянето, че случаят прилича на този на Гамишев. “Задължението не е било окончателно, а после тази фирма е взимала кредити и държавата е могла да си вземе всичко. Не знам защо не го е направила.” – каза той. “А и законодателството е било друго.“ \r\n\r\n Не става ясно обаче как прехвърлянето на задълженията към друго лице, което “да се съди с НАП”, решава репутационния проблем с неплащането на данък в такъв размер и използването на подставени лица. \r\n\r\n Мария Митева е била разпитвана от Окръжна прокуратура – Варна по наказателно дело за данъчни измами. Досъдебното производство № 330 ЗМ-477/2015 г.е образувано на 25.04.2012 г. след подадено уведомление от ТД на НАП във Варна. Сигналът на НАП е срещу фирмата “Макском 81” ЕООД, а сред фирмите, на които са издавани фактури, фигурира и “СМРМ Транс”. Митева твърди при разпита, че сделката е била реална и разплатена по банков път. \r\n\r\n Делото е спирано и възобновявано няколко пъти през 2013, 2014, 2015 и 2016 г. НАП обаче постоянства и дори през 2016 г. успява да осъди Прокуратурата да продължи досъдебното производство, след като наблюдаващия прокурор го прекратява за пореден път. Това става с определение номер 47 от 18.03.2016 г. на Окръжен съд – Разград. По-нататъшната съдба на това досъдебно производство не е известна. \r\n\r\n През 2010 г. транспортният бизнес на семейството на Божинов претърпява неудачи в Гърция. Властите в южната ни съседка конфискуват камиони със стока на фирмата “Сторос” ЕООД, която тогава е собственост на майката на Божинов. Задържани са и шофьорите и започват наказателни дела. \r\n\r\n “Няма осъдени шофьори. Не е осъдена и фирма Сторос. Там спедиторите бяха правили някакви далавера. Те са осъдени, гръцки спедиторите. Ние сме били добросъвестни, но за съжаление така е в транспорта.” – коментира Божинов този случай. \r\n\r\n Впоследствие камионите са продадени на търг от гръцката държава на безценица. Божинов разказа, че обмислял да съди гръцката държава, тъй като фирмата му претърпяла щети без да има вина. Но тежките процедури и големият депозит го разубедили да завежда дело в Гърция. \r\n \n\t\t\t\t\t\t", "date": "2019.11.16", "title": "Депутат на Каракачанов от ВМРО харизал на неграмотни роми фирма с дългове за милиони "}
{"url": "http://www.bnews.bg/article/264345-dnes_tsarkvata_pochita_sv_matey", "text": "\n Църквата почита св. апостол и евангелист Матей, който пръв написал Евангелие. Имен ден днес празнуват Матей, Матия, Матея, Матьо, Матю и Матеус. \r\n\r\n Матей бил родом от Капернаум, Галилея, наричали го още Левий. Матей бил митар - събирач на данъци. На брега на Тивериадското езеро край Капернаум, където се събирали данъците, Христос се спрял и го призовал да върви след него. Матей го последвал. \r\n\r\n От това време Матей бил винаги с Христос в числото на дванадесетте негови ученици. Той написал своето Евангелие по молба на апостолите осем години след възкресението на Спасителя. Той пръв описал събитията от земния живот на Господ. \r\n\r\n Днес е професионален празник и на данъчните инспектори.  \r\n \n\t\t\t\t\t\t", "date": "2019.11.16", "title": "Днес църквата почита св. Матей "}
{"url": "http://www.bnews.bg/article/264346-izrodi_darzhat_starets_3_dni_bez_voda_za_da_mu_vzemat_apartamenta", "text": "\n Потресаващ случай на домашно насилие в Пловдив излезе наяве в последната полицейска сводка. Близо 80-годишен мъж с тежка инвалидност е държан под ключ в продължение на три дни от свои роднини, изнудвали го да им припише наследствен имот.  \r\n\r\n Старецът бил прикован на легло и оставен без вода и храна. След повече от 72 часа е намерен в безпомощно състояние. Веднага е потърсена закрила за възрастния пловдивчанин и благодарение на неправителствените организации той е настанен в хоспис. \r\n\r\n „Имали сме случаи, синове и дъщери да заключват хладилниците на родителите си, както и заплахи за убийства. Ставали сме свидетели на грозни изрази като: „Айде, умирай по-бързо” или „Ти още ли си жив”. Всичко това е с цел придобиване на наследства. През последните шест месеца сме консултирали шестима мъже”, разказа пред колегите от \"Трафик Нюз\" адвокат Милена Кадиева, НПО-експерт. \r\n\r\n Тя добави, че благодарение на кампаниите и информационните мероприятия, хората все по-често говорят за проблемите си вкъщи. По думите й, много от жертвите на домашно насилие подават жалби и се обръщат към тях, едва когато са животът им е заплашен. \r\n\r\n Друг пример на брутално домашно насилие е за млада жена от пловдивско, която е била наръгана от мъжа си. Той близо 5 години я е тормозел, биел и дори насилвал сексуално. Насилникът отнесе присъда от Районния съд в Пловдив за кървавата разправа. \r\n\r\n „По време на програмата направихме анализ на делата в Районен съд, свързани с домашното насилие, за три години назад. Средно на година е имало 250 дела от този тип. След справка от 30 производни заседания става ясно, че средната възраст на малтретираните жени е 45 години. Най-младата е на 23, а най-възрастната на 80. При мъжете средната възраст е 55 години. За три години са образувани 297 преписки и само между 100 и 150 стигат до съда”, каза още адвокат Кадиева, като апелира, всеки станал по един или друг начин жертва на насилие да се обръща към МВР и прокуратурата. \r\n\r\n През последните 6 месеца фондацията са организирали три семинара и форуми, с цел повишаване на компетенцията на различни представители на институциите. \r\n\r\n Идеята на организацията е да се организират семинари във всичките структурни звена на МВР, за да се запознаят компетентните органи с всички признаци на домашно насилие.   \r\n \n\t\t\t\t\t\t", "date": "2019.11.16", "title": "ИЗРОДИ! Държат старец 3 дни без вода, за да му вземат апартамента"}
{"url": "http://www.bnews.bg/article/264353-novoizlyupenatata_evrodeputatka_elena_yoncheva_izhvarcha_ot_bsp", "text": "\n Както BNews прогнозира още пролетта, Елена Йончева бързо ще се сниши и ще бъде забравена в Брюксел. Червената хиена натири БСП и сега захлебва по 28 хиляди евро на месец. Разследваната за пране на пари евродепутатка напълно отсвири борбата с корупцията, която обещаваше да води в Европа. Йончева знае, че ако се обади, прокуратурата веднага ще и поиска имунитета и ще я орезили в Брюксел. Горките избиратели наивни на БСП. \r\n\r\n Йончева съвсем го е закъсала, съобщават и колегите от ПИК, позовавайки се на свои източници в редиците на червените. Според вътрешна информация от БСП, Йончева ще бъде привикана в най-кратък срок, за да дава обяснения пред Изпълнителното бюро за това, че не върши никаква работа като евродепутат, изпратен от левицата. \r\n\r\n Повече от три месеца, откакто зае мястото си в Брюксел, освен да се уреди с жилище и да се настани удобно, „откритието“ на Корнелия Нинова не е свършила никаква работа. Нито пък е виждата на влиза в пленарната зала на европейския парламент и да прави изказвания по ключови за България теми. \r\n\r\n   \r\n \n\t\t\t\t\t\t", "date": "2019.11.16", "title": "Новоизлюпенатата евродепутатка Елена Йончева изхвърча от БСП "}
{"url": "http://www.bnews.bg/article/264354-btv_sluguva_na_vlastta_i_oligarhiyata_vmesto_da_informira_naroda", "text": "\n През последните години БТВ (Баджак или Босфор ТВ) безогледно прави политически пиар, вместо истинска журналистика или новини с поне няколко гледни точки. Посланието “Всички гледни точки” е пълна измама от соросоидната телевизия. Основно новините на БТВ работят за имиджа на партията на Прокопиев и Иван Костов. Също така вдигат и оклюмалия рейтинг на най-дебелия военен министър в цялата ни история Каракачанов. \r\n\r\n Всяко посещение на шишкавия войвода из провинцията се отразява от БТВ с живи връзки. Защо ли? \r\n\r\n Може би обяснението не е чак толкоз скришно като се знае любовта на малкия акционер Красимир Гергов към евтини имоти, пазарувани от държавата. Същите имоти от бившите военни поделения щедро разпродава и неговият съименник от Министерство на отбраната. Интересно как ли Каракачанов ще връща казармата като разпродаде на безценица на олигарсите всички бивши поделения. \r\n\r\n Общите интереси на Красимир Гергов, далечен братовчед на Тодор Живков и на Красимир Каракачанов, са заровени в тъмното им комунистическо минало, както и във факта, че двамата са били активни доносници на ДС преди 89 година. \r\n\r\n Отделна тема е любовта на баджак новинарите от БТВ към партията на олигарсите ДъБъ. Отдавна се мълви, че навремето Костов си е купил влияние в БТВ при даването на първия частен лиценз за телевизия. Днес нюзрума на славната някога телевизия е кошер с оси на втора заплата (под масата) от спонсорите на мейнстрийма. Соросоидните дирижират фалшивите новини в БТВ. \r\n\r\n Вчера при отразяването на протестите  за избор на главен прокурор наглеците натопиха едва ли не бившия си легендарен колега Николай Бареков (Мистър Имаме новина), че бил организатор на единия протест чрез някой си Симеон Милков, който бил активен в протестите срещу кабинета Борисов през 2013 и активист на унищожената от олигархия партия ББЦ. Оттогава са минали, разбира се, цели 6 години. Борисов е винаги на власт в комбинация от подлоги. ББЦ не съществува от цели четири, а Николай Бареков стана основна жертва на олигархията и репресивния държавен апарат. При това от пет години не е активен в българската политика, а имаше успешна международна кариера в Европа. Но на кого ли му пука за истината? Важното е фабриката за лъжи БТВ да бълва помия и фейкове, за да не могат гражданите да видят гаврата на олигархията с държавата и народа. \r\n\r\n Колкото повече плондери се надуват по БТВ, толкова повече олигарси като Гергов и Прокопoв (по думите на бивш главен  прокурор) ще трупат тлъсти пачки на гърба на държавата и обществените ресурси. А БТВ от телевизия се превърна в перачница на лъжи и мръсни кинти. \r\n \n\t\t\t\t\t\t", "date": "2019.11.16", "title": "БТВ слугува на властта и олигархията, вместо да информира народа "}
