{"url": "http://www.bnews.bg/article/236090-riana_se_razgardi_na_stsenata_na_grami", "text": "Риана е способна на всичко, когато е на сцената. На 60-ите годишни награди \"Грами\" певицата се появи в розова рокля с тънки презрамки и изпя \"Wild Thoughts\". \r\n29-годишната звезда не се притесняваше от нищо, но стана обект на подигравки в социалните мрежи. Повод за това стана роклята, която тя както обикновено носеше без сутиен. \r\nС розовата рокля на дизайнера Адам Селман тя отново събра погледите, но точно това едва ли може да притесни Риана, която остава вярна на стила си - да се облича така, както на нея ѝ харесва.", "date": "2018.01.29", "title": "Риана се разгърди на сцената на ”Грами”"}
{"url": "http://www.bnews.bg/article/236097-karakachanovoto_ministerstvo_izhvarlya_voenen_invalid_ot_apartamenta_mu", "text": "Ръководеното от Красимир Каракачанов Министерство на отбраната, решило да изхвърли военен инвалид от ведомствения му апартамент, съобщи БТВ. Трагедията е огромна, тъй като бившия военен е с 22 години служба в армията, но е покосен от тежък инсулт и е на легло. Човекът трудно сдържа сълзите си от нанесената обида .От предизвиканото притеснение, че посред зима остават на улицата, инсулт получава и съпругата на военния. Така нечовешкото поведение на Каракачановото министерство поставя на легло двама достойни българи служили честно и почетено на България. Вероятно за непознавания военния морал и офицерска чест министър Каракачанов това не означава нищо, но за един български офицер това означава всичко! Така ли г-н Каракачанов, ще привличате младите в армията, като се подигравате с военните инвалиди?", "date": "2018.01.29", "title": "Каракачановото министерство изхвърля военен инвалид от апартамента му!"}
{"url": "http://www.bnews.bg/article/236092-desi_fotosesiyata_zahapa_krachmarskite_miski", "text": "„България е единствената държава, в която се организират всякакви измислени и комични конкурси и разбира се, се печелят от девойки, които нямат нищо общо с красота, сексапил или други качества“, категорична е силиконката. „Не е класно да се явиш на конкурс, който се провежда в дискотека, мили “миски”! Да въртите дупета пред влажните погледи на вече пияните клиенти на заведението. В крайна сметка излиза, че в България всеки може да си организира конкурсчета. След няколко години всички българки ще са миски“, допълва Деси. \r\n ", "date": "2018.01.29", "title": "Деси Фотосесията захапа \"кръчмарските миски\""}
{"url": "http://www.bnews.bg/article/236095-brutalno_mazh_razdava_yumrutsi_v_bolnitsata_v_dobri_postradala_e", "text": "Медицински специалист от клиничната лаборатория в многопрофилната болница за активно лечение в Добрич е била нападната днес по обяд, информира bTV. Причината за агресията все още се изяснява. Майка с дете е посетила лабораторията, за да бъде направено кръвно изследване на детето. Половин час след това жената се появява отново в лабораторията с мъж и след като му казва: „Това е лаборантката“, мъжът удря служителката с юмрук и я поваля на земята. Пострадалата лаборантка е настанена в отделението по неврохирургия с контузия на главата. Директорът на здравното заведение е информирал полицията и окръжния прокурор на Добрич. Нападателят, който е познат на полицията, е задържан. По случая е образувано досъдебно производство.", "date": "2018.01.29", "title": "Брутално! Мъж раздава юмруци в болницата в Добри! Пострадала е… "}
{"url": "http://www.bnews.bg/article/236084-bogdana_karadocheva_stava_pochetna_sofiyanka", "text": "Певицата Богдана Карадочева да бъде удостоена със званието „Почетен гражданин на София”. Това предлага инициативен комитет, в който влизат Васил Найденов, Катя и Здравко от дует „Ритон”, Михаил Белчев, Маргарита Петкова и др. В четвъртък столичният общински съвет ще гласува присъждането на най-високото отличие на Столичната община на голямата певица. Карадочева е посветила на София една от най-известните си песни „София, моя любов”.  ", "date": "2018.01.29", "title": "Богдана Карадочева става почетна софиянка"}
{"url": "http://www.bnews.bg/article/236089-mazh_se_gramna_s_pushka_v", "text": "Мъж на 61 години се е прострелял в сърцето със законно притежавана ловна пушка в дома си в Бургас, съобщиха от полицията. Сигнал е подаден днес, малко след 12:30 ч. \r\nОт полицията съобщават, че напоследък мъжът имал здравословни проблеми. Към момента се извършва оглед от следствено-оперативна група. Разпитват се свидетели на инцидента. \r\nТялото на мъжа ще бъде откарано за аутопсия в бургаската болница.", "date": "2018.01.29", "title": "Мъж се гръмна с пушка в… "}
{"url": "http://www.bnews.bg/article/236096-kuche_ubi_3_godishno_dete", "text": "Жестокият инцидент се е разиграл в пазарджишкото село Мокрище. Куче прегриза гърлото на 3-годишно дете в пазарджишкото село Мокрище, съобщи БТВ. Животното е било вързано, но детето се е приближило и е било нападнато. Собственикът на кучето е задържан.", "date": "2018.01.29", "title": "Куче УБИ 3-годишно дете! "}
{"url": "http://www.bnews.bg/article/236087-mariya_ilieva_rodi_sin_na_beden_tartey_georgi_postoyanno_krankal_pevitsata_za_pari", "text": "Мария Илиева няма да може да се отдаде на спокойно майчинство с първото си дете Александър, защото трябва да изкарва пари за памперси и да издържа гаджето си Георги Михайлов. Младежът изобщо не е милионер и бизнесмен, какъвто го представя любимата му Мария, а е най-обикновено момче без солидни банкови сметки, писа „Таблоид“. Всъщност Георги е нереализирал се футболист. Той е имал кратка професионална кариера, завършила безславно в гръцки отбор. В момента Михайлов бачка като обикновен работник в Белгия и няма пари да издържа Илиева и бебето. Ден преди раждането на бебето Александър, таткото все още си е стоял в Белгия, а не е бил до бременната си в деветия месец половинка. Поп певицата гушна първородната си рожба на 25 януари в 11,30 ч. в столичната болница „Света. София“. Бащата Георги Михайлов, който е с 12-години по-млад от певицата, е присъствал на щастливото събитие.  Младежът и семейството му живеят и работят в Брюксел, но нямат бизнес за милиони. Преди да емигрират, са живеели в обикновена панелка от 50 квадрата в столичния квартала „Дружба“. „Никакви милионери не са. Яко да й е дупе на Мария, ще трябва да бачка и за Георги и за бебето, че няма кой да ги издържа”, коментираха пред вестника ни техни познати. Те добавиха, че именно парите и това, че го издържа добре, са привлекли Михайлов към 40-годишната певица, по същата причина я е приело и семейството на младежа. От обкръжението й издадоха пред вестника, че тя не спряла да се бъхти по участия през цялата бременност. В арт средите се говори, че нещата между Мария Илиева и годеника й хич не са безпроблемни. Певицата обаче крие истината и твърди, че отношенията между двамата са брилянтни. Тя недоволствала, че младежът предпочита да мързелува, вместо да работи здраво и лежи на нейните плещи за издръжка. „Той е като жиголо – непрекъснато я крънка на за пари”, коментират изумени техни приятели.", "date": "2018.01.29", "title": "Мария Илиева роди син на беден търтей! Георги постоянно крънкал певицата за пари"}
{"url": "http://www.bnews.bg/article/236074-dara_kuponyasva_s_dj_livin_r", "text": "Едно от емблематичните лица на електронната музика в Гърция –Dj Livin R, пристигна у нас за своето първо клубно участие. Столичният „Bedroom Premium club“ буквално бе взривен от хаус легендата. Визитата на музикалния продуцент и DJ е част от поредицата хитови артисти, които ще гостуват на клуба през цялата 2018 г. Livin R превзе музикалните класации в Гърция с ремиксите си на световни хитове, a през 2017 колаборацията му с Marina Satti – „Mantissa“ оглави всички челни позиции. Именно това е песента, която 10 седмици бе номер 1 в официалния чарт на музикалната платформа „Shazam“ за България. Според официалните статистики над 130 000 българи са потърсили песента чрез своите мобилни устройства. Специален гост на Livin R бе тийн сензацията Dara. Tя не се сдържа и в кулминацията на нощта застана рамо до рамо с него зад пулта. Певицата получи своите първи ди джей уроци лично от звездата, а самата тя се пошегува, че скоро може да си смени амплоато. Не на шега обаче двамата обсъждаха свой евентуален музикален проект. И това е повече от логично, защото Livin R има няколко подобни дуетни проекта в биографията си. Музикалните критици в Гърция го определят като „открояващ се артист, заради своя уникален стил“, а телевизия „МAD“ го отличава с цели 3 статуетки на годишните си музикални награди. Едновременно с това DJ Livin R e автор и водещ на една от най-старите и същевременно успешни радио програми – „Последен шанс да танцуваш“. През 2012 година той печели хит номер 1 в Русия със своя трак „Secret Sin“, a две години по-късно „Тhat night“ е обявен за победител в националните класации на Турция, Сърбия и Гърция. През 2017 оригиналът на песента на „Sofi Tukker – Drinkee“ получава номинация за Грами, а ремиксът в негово изпълнение е отличен високо от клубната култура в Гърция.", "date": "2018.01.29", "title": "Дара купонясва с Dj Livin R "}
{"url": "http://www.bnews.bg/article/236079-bez_panika_ima_i_po_vredno_ot_mrasniya_vazduh_i_to_e", "text": "Водещият рисков фактор за респираторни заболявания е тютюнопушенето – четири цигари на ден отговарят на 24 часа експозиция на средното замърсяване с фини прахови частици в Пекин, например, където е много по-високо от тук. Това каза пулмологът д-р Петър Чипев в предаването „Тази сутрин“ по bTV. „24 часа отопление на твърдо гориво отговаря на изминаване на 3500 км с дизелов автомобил, произведен след 2010 г. Направете сметка колко е вредно отоплението на твърдо гориво спрямо движението на автомобили“, добави той. Пулмологът призова хората да „не се паникьосват, когато говорим за мръсен въздух. Все пак София е замърсена, има превишаване в някои части на деня два-три пъти над нормата, но това не е Делхи, където е 12 пъти над нормата, а там живеят близо 20 млн. души. В рамките на последния месец в нашите кабинети идват хора със съвсем причудливи оплаквания, които приписват на мръсния въздух“.", "date": "2018.01.29", "title": "Без ПАНИКА: Има и по-вредно от мръсния въздух и то е… \r\n"}
{"url": "http://www.bnews.bg/article/236076-tamno_minalo_slavi_trifonov_napiral_za_rolya_v_porno_film", "text": "Кукувецът искал да блесне в прохождащата тогава порно индустрия у нас, но понеже бил стеснителен и едва ли не приличал на чехльо, се срамувал да покаже и лицето си. Затова Слави настоявал да се снима с маска. Нямал нищо против камерата да показва мъжкото му достойнство, с което Трифонов непрекъснато се изтъква и претендира, че то е доста голямо. Хонорарът, който Слави щял да вземе в началото на 90-те за сравнително кратко изпълнение в стил чук-чук, щял да бъде 3000 лева тогавашни пари, разказват пред „Таблоид” запознати с първите стъпки на учиндолеца в шоубизнеса. Сюжетът на порно сценария бил със скандален социално-исторически подтекст – родни хайдути нападат турския везир и неговия харем, връзват везира за едно дърво и се отдават на шеметен секс с ханъмите. Естествено Трифонов нямало да играе везира или заптие, а щял да бъде един от войводите, които трябвало да демонстрират на държанките на везира как един български мачо обладава жените. И режисьорът, и операторите били току-що завършили ВИТИЗ и били нахъсани да направят сефтето в киното точно в порното. Но не им било писано да впишат това в творческите си биографии. Малко преди снимките в наето за целта студио в София проектът пропаднал, защото начинаещите бизнесмени, които давали парите за еротичното видео били заплашени от мутри от една от известните по онова време трибуквени групировки. Кинаджиите и наетите момичета и момчета се изплашили, тъй като това можело да им коства живота, в най-добрия случай да се разминат с пукната глава или счупена ръка и затова прекратили снимките още преди да са започнали и си обрали партакешите от въпросното студио. Явно вече вървяла усилена борба за първенство в начинаещата порно индустрия.. Така първият секс филм у нас с исторически сюжет не успява да се реализира и Слави не успява да блесне в него с изява под прикритие.", "date": "2018.01.29", "title": "ТЪМНО МИНАЛО! Слави Трифонов напирал за роля в порно филм "}
{"url": "http://www.bnews.bg/article/236088-moskovski_ne_izdarzha_zakriva_futbolniya_otbor_na_bdzh_no_nyama_da_podava_ostavka", "text": "\"Оставката винаги си я нося в джоба и за мен не е проблем да я подам, но в момента не виждам основания за отправяне на квалификации и тези, които са неверни\". Това каза по време на извънредна пресконференция в МТИТС министърът на транспорта, информационните технологии и съобщенията Ивайло Московски, предаде БТА. Той отговори на обвиненията, отправени по-рано днес от БСП, които по думите му съдържат \"неверни твърдения спрямо министерството и колегите ми и ултиматум към мен, който не знам как да приема\", коментира министърът. Що се отнася до обвиненията в корупция в изказаните теми не намирам нищо, което да е сериозен повод да искам оставката и на колегите си, каза министър Московски. От 2009 г., след управлението на БСП, заварихме БДЖ с 850 млн. лева задлъжнялост и 60 млн. оперативни загуби. Към днешна дата те са малко над 300 млн. лева, следователно няма как при тежка корупция финансовите показатели да се подобряват, посочи той. \"Ремонт на локомотиви не се прави, има поддръжка\", коментира Московски по повод друг упрек от страна на социалистите. \"Благодарение на БСП е затворен последният завод за ремонт на локомотиви и в момента единственият вариант за ремонт на локомотивите е да бъдат закарани в друга държава, посочи още транспортният министър. По повод излъчените репортажи за нарушения на трудовата дисциплина в БДЖ, възложил съм проверки, каза Московски. За да приключи темата с футболния отбор, разбрахме се той да бъде закрит, каза министърът. Тезите, че по времето, когато аз съм бил министър, са арестувани най-много шефове на \"Автомобилна администрация\", показва, че не е имало политически чадър над тези хора, за разлика от времето на БСП, коментира той. Половината от футболния отбор не са служители на БДЖ, не е ползвана и една стотинка от дружеството, каза изпълнителният директор на БДЖ Владимир Владимиров. Единственото общо е името на отбора - \"Локомотив\". Около депата на БДЖ има занемарени площадки и идеята ни е да ги възстановим като спортни площадки, каза той. Що се отнася до работното време - няма нито един тренировъчен ден в работно време. Спортува се след работно време и в събота и неделя, категоричен бе Владимиров. \"В БДЖ няма нито кухи длъжности, нито фиктивни заплати\", категоричен бе Владимиров. Управителят на БДЖ \"Товарни превози\" Любомир Илиев каза, че от 87 поддържани локомотива има само три рекламации. Той каза, че предстои промяна при начина на отчитане на извънредния труд и се очаква той да намалее с 30%. Илиев посочи още, че всеки един локомотив, излязъл от техническа поддръжка, преминава през проверката на седем човека, като последният е машинистът. Това по думите му прави невъзможно излизането му с технологични проблеми. \"БДЖ си стъпва на краката, погасява дълговете си и върви към стабилизиране, което дразни БСП. Тях ще ги свързват единствено с фалитите на железницата и затова не могат да ни простят\", коментира мотивите за нападките от страна на левицата и исканите оставки министър Московски.", "date": "2018.01.29", "title": "Московски не издържа: Закрива ФУТБОЛНИЯ отбор на БДЖ, но… НЯМА да подава оставка! "}
{"url": "http://www.bnews.bg/article/236077-novi_kriterii_za_parvolatsite_roditeli_gotovi_za_protest_pred", "text": "Родители на бъдещи първокласници готвят протести заради критериите за прием на техните деца. Според тях новите правила са неприемливи и дискриминационни. Някои от родителите вече са пуснали възражение в Столичната община относно променените критерии. \r\n\"Основното ми възражение срещу новите правила е предложеното определяне на нови, за пореден път, прилежащи райони към училищата. Според тях се въвежда допълнителен ограничаващ принцип на кандидатстване - едно дете ще може да ползва предимство при кандидатстване само в едно училище, в чийто прилежащ район попада неговият адрес\", каза пред камерата на Bulgaria ON AIR Мария Димитрова, майка на бъдещ първокласник. \r\nТя подчерта още, че при тези промени територията на прилежащите райони на отделните училища е много различна. Според Димитрова това води до възможност само за едно училище, в което да бъде записано детето. \r\nДруги родители пък обявиха новата мярка, която въвежда Столичната община, за дискриминационна. По думите им с нея отпадат много други важни критерии и вече многодетните семейства не са с предимство. \r\n\"Трима възрастни ще трябва да ходят на три различни места на първия учебен ден и си представете въртележката сутрин и следобед, когато се прибират децата от различните училища\", подчерта майка на три деца в ефира на \"България сутрин\". \r\nДруги родители на няколко деца пък се възмущават от това, че всяка година правилата за прием в първи клас се променят и по този начин няма сигурност за това дали техните деца ще могат да посещават едно и също училище. \r\nМайките на бъдещите първокласници се обявиха за преразглеждане на определянето на прилежащите райони, които да включват поне две училища. Според тях прилежащите и административните райони трябва да са едни и същи. \r\nМария Димитрова настоя още Столичната община да изготви съвместно с граждани и родителски организации едни правила за прием в първи клас, които да са достатъчно справедливи, ясни и да работят дългосрочно, за да се спре промяната на критериите всяка година. \r\n ", "date": "2018.01.29", "title": "Нови критерии за първолаците - родители готови за протест пред… "}
{"url": "http://www.bnews.bg/article/236080-gripat_udrya_v_sartseto_nay_zastrasheni_sa", "text": "Проучване на канадски изследователи установява, че при пациенти с регистрирана инфекция от тип А, тип Б и други вируси, има повишена чувствителност на сърдечния миокарден инфаркт. Все пак това е индивидуално въздействие при всеки пациент, подчерта в \"България сутрин\" кардиологът д-р Павел Николов от МБАЛ \"Александровска болница\". \r\nТой коментира това по повод грипната епидемия, в която се намира половин България. Лекарите прогнозират пикът на заболяванията да бъде тази седмица. \r\n\"Затова трябва да се реагира максимално бързо още при първите симптоми на засегната нервна система\", категоричен бе дежурният лекар от клиниката по кардиология пред Он еър. \r\n\"Няма конкретно доказани механизми, които да определят точно защо тези пациенти имат такава чувствителност при миокардите\", продължи въпроса с данните на канадските изследователи д-р Николов. \r\nПо думите му става въпрос за хронично болни хора със сърдечно-съдови заболявания, исхемична болест, по-слаб имунитет и праг на заболеваемост. \r\nКато предпазна мярка кардиологът посочи ваксините. \"Благодарение на тях много страшни болести са изчезнали отдавна. Те трябва да се правят, когато човек е напълно здрав\", обясни д-р Николов. \r\nИ продължи, че една ваксина не може да даде 100% защита срещу заболяването, но ваксинираният човек може да го премине в много по-лека фаза.", "date": "2018.01.29", "title": "Грипът удря в сърцето! Най-застрашени са… "}
{"url": "http://www.bnews.bg/article/236086-bum_v_zalozhnite_kashti_tam_e", "text": "Заложните къщи са претъпкани с бижута, часовници, смартфони, лаптопи и най-различни вещи, които хората „продават“, за да вържат двата края. Това установи проверка, направена от в. „Телеграф“. Оказва се, че през януари хиляди българи са принудени да залагат коледните си подаръци, за да платят сметките или да погасят бърз кредит, който са изтеглили преди празниците. Големите вериги, които кредитират срещу залог, за заредени до пръсване и чакат да изложат примамливите продукти на тезгяха. В същото време повечето клиенти се надяват да успеят да откупят нещата си, преди срокът да е изтекъл. „Факт е, че през януари има повече работа, дори и за по-малки обекти като нашия. Много колеги минават временни на 24-часов режим на обслужване. Тенденцията е в началото на годината да получаваме по-хубави залози, нови вещи, неща, които са още в гаранция. Това е добре, както за хората, защото получават повече пари, така и за нас, защото имаме по-голяма печалба“, разказва Митко, който работи в столична заложна къща. Заложните къщи са примамлив вариант за хората в безизходица. От една страна няма нужда да кандидатстваме и да чакаме, за да вземем пари, от друга не се изисква доказване на платежоспособност, а от трета - парите се взимат на момента. Не на последно място остава и надеждата, че на заплата ще си откупим заложените вещи. „Никога не питаме за целите, за които ще се използват парите. Това е практика на банките, не на заложните къщи. Някои хора обаче сам си споделят, докато попълваме документите. Много често ги мъчат именно заеми – дали от близки и роднини, дали от кредитори. Друг път закъсват с вноската за апартамента или пък не могат да си платят наема и сметките. Понякога е много тежко да гледаш такива хора. Случвало се е и да идват и да залагат халката например“, споделя още Митко. След като оставим дадената вещ в заложната къща, имаме срок 1 до 30 дни, в които може да си я откупим. Плащаме стойността, която сме получили, и допълнителните лихви, според тарифите на фирмата. Някои обекти оредлагат и гратисен период. Ако и след изтичането му нямаме възможност да „върне,“ парите, то нашата вещ вече се предлага за продан. Хората от бранша споделят, че най-често се залагат златни бижута. Една от причините е, че за тях обикновено се дава по-висока цена, туй като за разлика от техниката, накитите по-бавно губят стойността си. Така например, ако сме си купили сматфон за 1000 лв., в някои заложни къщи ще ни предложат например 500-600 лв. Дори и да е абсолютно нов. За бижутата обаче често процентът на предлаганата сума е 70-80% от реалната стойност. Въпреки това след златото, среброто и часовниците се подрежда именно техниката. Телефони, лаптопи, фотоапарати, телевизори, кафемашини и друга битова техника, са сред най-честите артикули в заложните къщи. Все по-често се предлагат и електронни игри и конзоли. Наред с всичко това в някои обекти могат да се намерят велосипеди, дивани, инструменти, фитнес уреди, апарати за кръвно, та дори и бебешки колички. В този сезон често се предлага също зимна екипировка, ски, щеки и др.", "date": "2018.01.29", "title": "БУМ в заложните къщи! Там е… "}
{"url": "http://www.bnews.bg/article/236093-shemata_e_yasna_mashite_na_belgradskiya_izmamnik_v_opit_da_minirat_i_bez_tova_obrecheniya_na_proval_sadeben_protses_po_deloto_ktb", "text": "Достигнала информация до  Схемата на банкера се оказва изключително плоска – чрез своите маши да извади избирателен списък с хора, които да докажат, че основният свидетел по делото „КТБ” Бисер Лазов „лъже” и по този начин да минира и без това обречения на провал съдебен процес. Според наши достоверни източници в прокуратурата към следственото дело има списъци с имената на десетки политици. Едни от най-фрапиращите суми обаче са били получени на ръка от лидера на патриотите и настоящ военен министър Красимир Каракачанов и дясната ръка на Георги Първанов (Агент Гоце) по линия на МВР и Държавна сигурност Румен Петков. По информация на BNews, която може да бъде потвърдена от прокуратурата, двамата са прибрали по 1 млн. лв. – толкова колкото Кънчо Стойчев и Андрей Райчев в деня на размисъл на изборите за Европейски парламент. Не случайно и медиите на съдения за милиони олигарх Иво Прокопиев, начело с флагмана Клуб Z, продължават да припомнят, че единственият набеден от Бисер Лазов и омаскарен от всички поръчкови медии в България е евродепутатът Николай Бареков. В пасквилите им обаче, разбира се, никога не се уточнява, че бившият журналист е единственият, който бе подложен на обстойна проверка от НАП и прокуратурата, които в заключенията си констатираха, че не откриват финансови нередности. По време на следственото дело всички посочени лица от Бисер Лазов са били разпитвани. В тази връзка медията ни отправя въпрос към военния министър с какво го държат, кога е бил разпитван от прокуратурата и какво са го питали по време на разпита, виждал ли е в прокуратурата списъка, съставен лично от Цветан Василев за взети от него суми пари?", "date": "2018.01.29", "title": "СХЕМАТА Е ЯСНА! Машите на белградския измамник в опит да минират и без това обречения на провал съдебен процес по делото „КТБ”"}
{"url": "http://www.bnews.bg/article/236078-keyt_dari_kosata_si", "text": "Херцогинята на Кембридж дари част от косата си за изработването на перуки за онкоболни деца. Фризьорът на 36-годишната Катрин отрязал около 18 см от косата ѝ.  Косата щяла да бъде изпратена в благотворителната организация \"Little Princess Trust\", която подпомага изработването на перуки за деца, загубили своята по време на химио- или лъчетерапия. Идеята за дарението дошла спонтанно на кралската особа, докато фризьорът ѝ я подстригвал в двореца Кенсингтън.  Тя споделила с фризьора си, който я подкрепил. Косата е била изпратена под чуждо име, според източник на \"Дейли екпрес\". Това се е случило преди няколко месеца, когато Катрин подкъси косата си.", "date": "2018.01.29", "title": "Кейт дари косата си"}
{"url": "http://www.bnews.bg/article/236052-aleksandra_bogdanska_izbyaga_ot_ludiya_reporter_vav_viena", "text": "Александра Богданска чукна 24-ия си рожден ден във Виена без своя съпруг Даниел Петканов Моделката си подари екскурзия до столицата на Австрия, където се вижда, че се забавлява в компанията на свои приятели, писа „Телеграф“. От снимките става ясно, че Алекс е без Дани, защото той е бил зает с професионалните си ангажименти и нямало как да придружи своята любима на почивката.", "date": "2018.01.29", "title": "Александра Богданска избяга от Лудия Репортер във Виена "}
{"url": "http://www.bnews.bg/article/236094-shok_v_sofiya_student_iska_da_slozhi_kray_na_zhivota_si_snimki", "text": "Преди минути млад мъж е направил опит за самоубийство в Студентски град. Драматичната ситуация се разиграва в близост до НСА. Към момента не е известна причината мъжът да иска да посегне на живота си. На място има пожарна и много полиция. Благодарение на бързите реакции на служителите на реда действията на отчаяния мъж са били осуетени за минути.  ", "date": "2018.01.29", "title": "ШОК в София! Студент иска да сложи край на живота си! (СНИМКИ)  "}
{"url": "http://www.bnews.bg/article/236083-filmov_syuzhet_kak_mazh_predotvrati_alo_izmama_bez_da_iska", "text": "Шуменец предотврати телефонна измама, в която се оказа замесен, без да знае, съобщиха от пресцентъра на ОД на МВР. 55-годишният мъж за малко да изпълни ролята на куриер и да достави парите от подлъгана възрастна жена на нейните измамници. Шуменецът бил пуснал обява за продажба на куче, на която отговорил мъж, но поискал да му закара животното в Русе, защото нямал възможност да пътува. Обещал да покрие пътните разноски, ако не се стигне до сделка. Шуменецът се съгласил. В неделя сутринта получил обаждане от потенциалния клиент, които го помолил за услуга – да отиде до адрес в града, да вземе един сак и да му го занесе заедно с кучето. Същевременно на 27 и 28 януари измамници манипулативно прилагали различни сценарии на 72-годишна шуменка. Започнали от сценария с болен роднина, който се нуждае от лечение и трябват пари. След като жената се усъмнила, че се опитват да я измамят, непознатите започнали да я заплашват, а накрая приложили и сценария „акция за залавяне на измамници“. В събота следобед успели да я убедят, че не са телефонни измамници и я накарали да постави всичките си пари и ценности в торба и да ги прибере в хладилника си, за да не може никой да ги намери, ако влезе в дома ѝ. В неделя около 10:00 ч. ѝ звъннали на стационарния телефон и ѝ казали, че трябва да постави ценностите в чанта. Жената изпълнила нареждането и сложила в сак събраните 7270 лв., 1120 евро, четири златни пръстена, синджир и два чифта обеци, увити в дрехи. Сака предала на появилия се на вратата шуменец. Мъжът го взел и тръгнал към Русе, но след като няколко пъти по телефона му дали различни инструкции къде да отиде, той се усъмнил, обадил се в полицията и предал сака. Работата по образуваното досъдебно производство продължава. Подобна ситуация имало и в Кюстендил. Възрастна жена била измамена от обадил ѝ се по телефона мъж, който се представил за полицай и помолил за съдействие за залавянето на престъпници. Той обяснил, че властите наблюдават измамници, но било добре да ги задържат с веществени доказателства. Затова жената събрала всички налични пари – 2378 лв., и златните накити и ги пуснала през балкона. Мъжът, който трябвало да вземе парите, бил нает за куриер по телефона от фирма за дограма от Русе. Той бил пратен да занесе „чертежи“ за смяна на дограмата на жилище, а за изпълнението на курса щял да получи хонорар от 300 лв. След като взел пакета, мъжът с изненада установил, че в него има пари и накити, разбрал, че това е измама и занесъл парите и ценностите в полицията в Кюстендил. Парите и ценностите са върнати на жертвата. По случая е започнато досъдебно производство в РУ Кюстендил.", "date": "2018.01.29", "title": "Филмов сюжет: Как мъж предотврати АЛО измама… без да иска! "}
{"url": "http://www.bnews.bg/article/236073-bum_gripat_zatvori_nad_600_uchilishta", "text": "Над 600 училища в страната днес няма учебни занятия заради обявена грипна ваканция, обобщиха от Министерството на образованието и науката (МОН). В София-град 276 училища няма да учат до 6 февруари включително. Грипната ваканция е от началото на тази седмица до петък, а първите две дни от следващата седмица е междусрочната ваканция, която е в сила за всички училища. 138 училища в област Бургас са в грипна ваканция до 2 февруари включително. В София-област няма да има учебни занятия в 98 училища. В област Габрово в 13 училища няма да има учебни занятия. Обявена грипна ваканция има в 47 училища в област Хасково и в 44 училища в област Ямбол. Днес няма да учат в 2 училища в област Видин – СУ „Хр. Ботев” – гр. Белоградчик, в ОУ „Васил Левски” – с. Бойница, както и в  ОУ „Св. Св. Кирил и Методий” – с. Ставерци – община Долна Митрополия, област Плевен. В София-област грипната ваканция се прекратява. От утре учениците са на училище.", "date": "2018.01.29", "title": "БУМ! Грипът затвори над 600 училища! "}
{"url": "http://www.bnews.bg/article/236081-i_futbolistite_na_bdzh_vzrivyavat_politicheskiya_mir_ot_bsp_se_nahvarliha_na_moskovski_i_poiskaha", "text": "Даваме 24 часа на министър Ивайло Московски да освободи ръководството на БДЖ, ако не го направи - ще искаме неговата оставка. Това каза зам.-председателят на ПГ на „БСП за България“ Георги Свиленски, предаде „Фокус”. „Това го искахме и преди две години. Той не го направи и каза, че държи на ръководството и застава зад него. Ако Московски продължава да държи на него, ако не го освободи - утре ще поискаме неговата оставка“, коментира Свиленски. По думите на депутата от левицата служители в БДЖ са били заплашвани с думите: „Мъртъв си“. „Представяте ли си каква наглост имат служители към подчинените си”, посочи той. Свиленски поиска още Сметната палата да направи одит в БДЖ, а Инспекция по труда да провери работното време на машинистите. Служители на БДЖ работят часове извън допустимата норма и извършват некачествени ремонти на локомотиви и подвижен състав, заяви депутатът от БСП Димитър Данчев. „До август 2016 г. министър Московски не знаеше, че в БДЖ има футболен отбор. Този отбор, обаче се оказа частна структура, извън дружеството и това бе признато от изпълнителния директор”, каза още народният представител. Той попита- защо спортистите в този клуб са назначени в БДЖ,  след като са картотекирани като футболисти. Свиленски бе категоричен: \"Корупцията продължава да съществува във всяко едно държавно  дружество.\" Пред журналисти Московски посочи, че е възложил проверки по темите, оповестени в телевизионен репортаж за БДЖ. „Не мога да коментирам записаните разговори. В момента, в който се появи анонса, съм възложил проверка по всички теми, които са заложени в телевизионния репортаж. Когато колегите приключат, тогава ще мога да коментирам“, каза  той и обясни, че е редно човекът, който е бил заплашван, да си подаде оплакване.  Московски посочи, че не може да коментира \"какви пари струват футболисти, нито нищо, защото най-вероятно има и шахматисти и други спортисти в държавните железници – там са хиляди работещи, но поне на мен не ми е известно да бъдат назначавани хора, защото имат хобита. Назначават се по други критерии и ако има нарушения, всеки, който трябва, ще си понесе отговорност“. Министърът уточни, че в първия си мандат правителството е заварило дружеството фалирало и с 850 млн. лева дългове, които в момента са около 300 млн. лева.   ", "date": "2018.01.29", "title": "И футболистите на БДЖ взривяват политическия „мир“! От БСП се нахвърлиха на Московски и поискаха… "}
{"url": "http://www.bnews.bg/article/236082-mis_balgariya_2013_se_sgodi_za_voleybolist", "text": "Нанси Карабойчева е казала \"да\" на любимия си - волейболния национал Добромир Димитров. Нанси сподели щастливата новина в профила си във Фейсбук. \r\n\"Преди месец (на 27-ми) казах “ДА” на най-прекрасния мъж. Мина вече достатъчно време, за да го осъзная...\", написа Нанси. \r\nТя се обясни на Добромир в любов: \"Благодаря ти, Банче, че ме подкрепяш винаги, дори когато не вярвам в себе си, че ме окуражаваш, когато се колебая, че ме слушаш, когато и сама не се чувам.. и най-вече, че ме обичаш, дори когато аз не се харесвам, благодаря!!! Обичам те!\" \r\nКарабойчева и Димитров са заедно от повече от пет години. Те не са първата звездна двойка в Националния отбор по волейбол. Тодор Скримов се ожени за станалата популярна като \"най-красивата учителка\" Силвия Зубева, която го дари с дъщеря. Теодор Салпаров пък има връзка с актрисата от сериала \"Откраднат живот\" Ралица Паскалева. \r\n ", "date": "2018.01.29", "title": "”Мис България” 2013 се сгоди за волейболист"}
{"url": "http://www.bnews.bg/article/236058-noviyat_lyubovnik_na_emanuela_ya_zavede_na_skaparska_pochivka_podrobnosti_snimki", "text": "Фолкпевицата Eмaнyeлa e нa път дa cлoжи личния cи живoт в peд. Cлeд ĸaтo ce дoĸaзa ĸaтo гpижoвнa мaйĸa мaй нaй-ceтнe e нaмepилa и мъжa нa живoтa cи. Oт няĸoлĸo дeнa Eми ce пoxвaли, чe e нa лyĸcoзнa пoчивĸa в Дyбaй. Πeвицaтa пoĸaзвa cнимĸи oт eĸзoтичнoтo apaбcĸo eмиpcтвo, ĸъдeтo я e зaвeл нoвият й любим. Πeвицaтa и Mapтин Hиĸoлoв Eлвиca ca caмo oт шecт мeceцa гaджeтa. Ho ca cи пacнaли идeaлнo. И нe мoгaт дa cĸpият любoвтa cи. Cпopeд cнимĸитe, c ĸoитo Eмaнyeлa paдвa xилядитe cи пoчитaтeли влюбeнитe пилeнцa ca oтceднaли в пeтзвeздeн xoтeл нa изĸycтвeния ocтpoв Джyмeйpa. И ce paдвaт нa вcичĸи eĸcтpи, ĸoитo им пpeдлaгaт любeзнитe дoмaĸини. A тe ниĸaк нe ca мaлĸo. Зимнaтa вaĸaнция нa нaй-ceĸcaпилнaтa oт вcичĸи пaйнepĸи e нaпълнo зacлyжeнa. Tя ce пoтpyди яĸo пo ĸoлeднитe и нoвoгoдишнитe пpaзници, ĸaтo бe зaтpyпaнa c мнoгo yчacтия. Cлeд Hoвaтa гoдинa opгaнизиpa и poждeния дeн нa пo-мaлĸия cи cин Mити. Taĸa, чe cлeд ĸaтo нaмepи мaлĸo cвoбoднo вpeмe Eмaнyeлa гo oбpeчe eдинcтвeнo нa ceбe cи и нa любимия cи дaлeч в Oбeдинeнитe аpaбcĸи емиpcтвa. Двaмaтa ce зaбaвлявaт в eĸзoтичнaтa дecтинaция зa paдocт нa фeнoвeтe нa пeвицaтa. Koитo нe cпиpaт дa xapecвaт ĸaдpитe, ĸoитo тя cпoдeля. Πoчитaтeлитe й я oбcипвaт c ĸoмплимeнти и ce paдвaт, чe e щacтливa c нoвия чoвeĸ дo ceбe cи. И ca нa мнeниe, чe Eмaнyeлa нaпълнo зacлyжaвa тaĸoвa гoлямo щacтиe. Снимките вижте ", "date": "2018.01.29", "title": "Новият любовник на Емануела я заведе на скъпарска почивка (Подробности + снимки)"}
{"url": "http://www.bnews.bg/article/236043-sinat_na_magi_halvadzhiyan_predpochita_krisko_pred_nevrastniya_si_sin", "text": "Покрай ангажиментите си на ментор в музикалното шоу „Х Фактор” рапърът Криско се е сближил със сина на продуцента Маги  Халваджиян – Бебо. \r\nЕксцентричният oператор, който е обвързан с бившата адреналинка Алекс Енева, предпочита да прекарва свободното си време със скандалния изпълнител, вместо с невръстния си син, твърдят запознати.  \r\nГовори се, че отрочето на Халваджиян се отглежда предимно от бавачки, тъй като родителите му са доста ангажирани с работни ангажименти. Алекс работи като хореограф във всички продукции на свекъра си Маги, а Бебо от години бачка като видеооператор, пише \"Уикенд\". \r\n ", "date": "2018.01.29", "title": "Синът на Маги Халваджиян предпочита Криско пред невръстния си син "}
{"url": "http://www.bnews.bg/article/236085-balgarinat_nyamashe_pari_a_ima_rast_na_ekskurziite_v_chuzhbina", "text": "42% повече българи са пътували на екскурзия в чужбина за Коледа и Нова година в сравнение с декември 2015 г. Това показват данни на НСИ за туризма, обявени днес. 49% от общия брой пътувания на български граждани в чужбина през декември 2017 г. са с цел гостуване, обучение или посещение на културни и спортни мероприятия. Следващи в статистиката са пътуванията с цел почивка или екскурзия - 27.6% от общия дял, които са нараснали с 42% в сравнение с 2016 г. Пътуванията със служебна цел са 23.3%. През декември 2017 г. най-голям брой българи са пътували към Турция - 103.4 хил души. Втората най-предпочитана дестинация е Гърция, която е била посетена от 86.7 хил. българи.  Германия е на трето място с 39.2 хил. посещения, следвана от Сърбия с 32.8 хил. Най-малко български граждани са пътували към Обединеното кралство - едва 10.2 хиляди. Данните сочат още, че българските граждани, пътували към Русия, са с 32% по-малко в сравнение с декември 2016 г. Украйна и Швейцария също не са били предпочитани дестинации.  От НСИ отчитат 12.2% растеж на посещенията на чужденци в България в сравнение с декември 2016 година, като чуждестранните туристи са нараснали с 12.3%.  От общия брой чужденци, посетили България през декември 2017 г., делът на гражданите от Европейския съюз е 55.8%. Най-голям брой посещения в България през последния месец на годината са реализирали гражданите от Румъния - 126.1 хил, следвани от Гърция с 108.3 хил. и Турция с 94.8 хил. Най-многобройни са туристите от Македония - близо 40 хил. души от съседката ни са посетили страната с цел екскурзия или почивка.", "date": "2018.01.29", "title": "Българинът нямаше пари, а има РЪСТ на екскурзиите в чужбина "}
{"url": "http://www.bnews.bg/article/236064-probiv_i_v_kitay_shte_gledat_nokaut_na_niki_iliev", "text": "Третият филм на Ники Илиев „Нокаут, или всичко, което тя написа“ ще има разпространение и в Китай. Лентата направи премиерата си в България в началото на януари, а в главната роля на боксьор, пенсионирал се от ринга заради мозъчна травма, влиза звездата от „От местопрестъплението: Лас Вегас“ Гари Дърден. Сред местата, на които Илиев планира да представи официално филма си извън границите на България, са още Ню Йорк, Лондон и Ел Ей. „Третият филм решихме да го снимаме на английски, да бъде международен. Нашата идея беше той да се разпространява по целия свят“, обяснява Илиев, в чиято филмография от позицията на режисьор влизат още заглавията „Чужденецът“ и „Живи легенди“. Интерес към „Нокаут“ проявяват вече разпространители и от други държави, разкрива още бившият модел, пише \"Монитор\". Сюжетът на филма се върти около героя на Дърден - бившия ММА боец Арън, който след мозъчна травма се принуждава да търси спасение в струните на китарата си. За историята на персонажа Илиев се вдъхновява докато чете биографията на прочутия боксьор Майк Тайсън на фона на музиката на Крис Корнел.", "date": "2018.01.29", "title": "ПРОБИВ! И в Китай ще гледат „Нокаут\" на Ники Илиев"}
{"url": "http://www.bnews.bg/article/236070-ofitsialno_grisho_e_van_ot_top_3", "text": "АТР публикува седмичното си обновяване на ранглистата в мъжкия тенис и с това официализира изпадането на българската звезда Григор Димитров от Топ 3 на света. Това обаче беше ясно още с класирането на Марин Чилич на полуфиналите на „Australian Open“ миналата седмица и отпадането на българина на четвъртфинал, съобщава Gong.bg \r\n  \r\nСега именно хърватинът, който впоследствие игра и финал и го загуби от Роджър Федерер, е новият член на тройката на най-добрите тенисисти. Той стига до тази позиция за първи път в кариерата си. \r\nЛидер продължава да е Рафаел Надал, въпреки че отпадна сравнително рано в Мелбърн. Той обаче има само 155 точки аванс пред втория Роджър Федерер и скоро може да има рокада на върха. Ако такава наистина се случи, Маестрото ще стане най-възрастният номер едно в света. \r\n  \r\nИначе активът на Димитров след „Australian Open“ падна до 4630 точки. Той има само 20 повече от петия в света Александър Зверев, но рокади до следващото обновяване на класацията няма да има, тъй като тази седмица никой от водещите тенисисти няма да участва в турнир. \r\nНай-големите придвижвания напред в ранглистата след първия за годината турнир от Големия шлем записват и най-големите изненади в него. Кореецът Хьон Чун, когото ще гледаме на живо на DIEMA XTRA Sofia Open, скача с цели 29 места до 29-та позиция в света. \r\n  \r\nПодобен огромен скок прави и Кайл Едмънд, който отстрани Григор Димитров в Мелбърн. Британецът се изкачва с цели 23 места до 26-то. Другата сензация от Австралия Тенис Сандгрен, който отстрани Стан Вавринка и Доминик Тийм, вече е 55-и в света, но именно негов е и най-големият скок - от цели 42 позиции.", "date": "2018.01.29", "title": "Официално: Гришо е вън от ТОП 3"}
{"url": "http://www.bnews.bg/article/236075-tuka_ima_tuka_nyama_se_poluchi_sas_zeleniya_bilet_v_sofiya_kak_pretsakaha_grazhdanite_vizhte", "text": "В първия ден на \"зеления билет\" срещу мръсния въздух в София са продадени около 18 000 - 20 000 билетчета от 100 000 отпечатани. Това съобщи зам.-кметът на столицата по транспорта Евгени Крусев. \r\nВчера софиянци можеха да сефтосат нововъведението на Столичната община. За първи път те имаха възможност да пътуват със \"зелен билет\" от 1 лев в целия градски транспорт. Мярката бе приложена заради информация за замърсен въздух и с призив столичани да слязат от колите и да се отопляват на ток. \r\nОказа се обаче, че не всички успяха да се възползват. Репортаж показа шофьор, на който \"зелените билети\" са свършили и продава от традиционните. Пътници също споделиха, че са им казали, че \"зелени билети\" няма. \r\nОт Общината обаче отричат без да имат и представа какво е било... не на документи... \"Възможно е на отделни шофьори в градския транспорт те да са свършвали, но са били зареждани в хода на деня, оправда се Крусев пред bTV. \r\nТой обясни, че все още няма данни колко хора са предпочели да оставят колите си, за да се възползват от евтиния градски транспорт вчера. За миналата седмица, след първия призив на Столичната община да оставим колите вкъщи, са регистрирани 4000 – 5000 повече продадени билети. \r\nКрусев прогнозира, че и за вчера ще бъде регистрирано увеличение на пътниците в градския транспорт. \r\nЗам.-кметът разясни, че решението за въвеждане на \"зелен билет\" е прави на базата на прогнози от сензорите на екоминистерството и БАН. \r\n\"Когато се съпоставят тези две прогнози, се взема съответното решение за активиране на отделните мерки за въздуха\". \r\nТой припомни и други мерки срещу мръсния въздух, които могат да бъдат активирани при определено количество прахови частици във въздуха. Сред тях са ограничаване навлизането на превозни средства в централната градска част, буферни паркинги в периферията на столицата до основни пътни артерии и до метростанциите.", "date": "2018.01.29", "title": "„Тука-има-тука-няма“… се получи със ЗЕЛЕНИЯ билет в София! Как прецакаха гражданите – вижте! "}
{"url": "http://www.bnews.bg/article/236068-antimafiotite_udariha_narkoplasyori_v_sofiya_i_pernik", "text": "ГДБОП неутрализира организирана престъпна група за разпространение на кокаин, амфетамини и марихуана, съобщиха от пресцентъра на МВР. Седмината участници в организирана престъпна група за разпространение на наркотици на територията на София са задържани на 26 януари 2018 г. при специализирана операция на ГДБОП на територията на столицата и Перник. Действията са наблюдавани от Специализираната прокуратура. В рамките на акцията, след осъществена сделка с наркотични вещества, са задържани софиянците А.Х./38г./, М.В./32г./, Б.Ф./31г./, В.К./28г./, Х.В./30г./ - криминално проявен и осъждан  за грабеж, А.Г. /46г./, Б.Ф. /61г./ - с криминални регистрации по чл. 115, чл. 325, 234В, чл. 194 от НК и осъждан за хулиганство, както и 29-годишните П.К. и М.А. След задържането им и при последвалите действия по разследването, е предприето претърсване на различни адреси в столицата, както и лични обиски. Намерени и иззети са 1380 пакетчета марихуана, 90 пакетчета с бяло прахообразно вещество (според полевия тест кокаин и амфетамини), 54 200 лева, част от които в евро и щатски долари, 80 патрона с калибър 7,62 мм за автомат „Калашников“, лаптопи, мобилни телефони, флашпамети, симкарти. Иззети са и няколко автомобила, които участниците в групата са използвали за престъпната си дейност. Според първоначалните данни групата е разпространявала организирано наркотици поне от март 2017 г. при максимална конспиративност. Контактите с клиенти се осъществявали единствено чрез SMS-и. Всеки от участниците разполагал с по няколко телефона. На един пристигали поръчките, от друг бил информиран за това дилърът, който е „на смяна“, той от своя страна от различен телефон уговарял доставката. Наркотиците били осигурявани на едро от ръководителя на групата, държани били в нает гараж, където ги разфасовали и на дози. Групата работела предимно с постоянни клиенти. Част от участниците били „ветерани“ в бизнеса - занимавали се с наркоразпространение години наред. С прокурорски постановления на седмината обвинени бе наложено задържане до 72 часа. На 28 януари 2018 г., по искане на СП, Специализираният наказателен съд наложи мярка за неотклонение „задържане под стража“ на петима от участниците в групата. На двама прокуратурата наложи „Парична гаранция“ от по 2000 лева заради оказано съдействие на разследването.  ", "date": "2018.01.29", "title": "Антимафиотите удариха наркопласьори в София и Перник"}
{"url": "http://www.bnews.bg/article/236065-na_tsetska_hich_ne_y_e_za_protestirashtite_ohraniteli_i_nazdirateli_natiska_za_istanbulskata_konventsiya", "text": "Докато  , в деня на професионалния си празник срещу мизерното им заплащане, подопечната им министърка Цецка Цачева изобщо не направи и опит да говори с тях и отпраши за Брюксел.. Тя продължава да изпълнява мисията на падишаха и да прокламира Истанбулската конвенция, която както самата тя призна,  „Процесът по присъединяването на Европейския съюз към Истанбулската конвенция следва да продължи, защото този акт ще позволи по-добро координиране на политиките в тази област между различните институции на ЕС и обмена на добри практики. Той  ще насърчи и сътрудничеството между държавите-членки за целите на борбата с насилието над жени“ , каза още министър Цачева и отбеляза, че по време на Българското председателство на Съвета на Европейския съюз ще се работи активно в тази посока. С това си изказване Цачева в Брюксел пред Групата на високо ниво по правата на жертвите затвърди само подозренията, че Борисов публично обеща разговори, но всъщност накрая парламентът ще изпълни едноличното му желание.   ", "date": "2018.01.29", "title": "На Цецка хич не й е за протестиращите охранители и наздиратели, натиска за Истанбулската конвенция"}
{"url": "http://www.bnews.bg/article/236061-vesela_toteva_izprazni_pazvata_i_nadu_dzhuki", "text": "Дизайнерката Весела Тотева вече е плоска като дъска, от пищния силиконов бюст на съпругата на футболиста Елин Топузаков отдавна няма и помен, но в последно време е заслабнала и гърдите й са изчезнали, Миньончето, което водеше предаването „Ало, къщата” по Нова телевизия изцяло е изпразнило деколтето, забеляза репортер на „Таблоид”. „Не е тайна, че имах корекция на бюста. Преди да родя, реших да отстраних имплантите си. Не защото имах някакъв здравословен проблем, а по-скоро защото големият бюст вече не е модерен”, призна преди време дизайнерката, но все пак й беше останало нещо, а днес е само кокали под блузата. Покрай работата си и сина си Виктор, футболната половинка не хапвала почти нищо. Отделно тренирала и пазела зверски диети, издават от обкръжението на красавицата. Тя пиела настърган джинджифил с лимон и вода за да убие и малкото апетит, който има. Макар да е изпразнила циците, госпожа Топузакова осезаемо е напомпала устните си", "date": "2018.01.29", "title": "Весела Тотева изпразни пазвата и наду джуки "}
{"url": "http://www.bnews.bg/article/236063-nivoto_na_sena_dostigna_maksimalni_stoynosti", "text": "Нивото на река Сена в Париж се повиши максимално тази нощ. Очаква се от днес да започне да спада. Реката достигна 5,84 м или 4 метра над нормалното. Това все пак е по-малко от нивото от 6,10 м през юни 2016 г., както и от историческия рекорд от 8,62 м през 1910 г. Седем парижки гари на една от най-натоварените железопътни линии ще останат затворени поне още една седмица.", "date": "2018.01.29", "title": "Нивото на Сена достигна максимални стойности"}
{"url": "http://www.bnews.bg/article/236062-suzanita_progovori_za_porednoto_si_gadzhe", "text": "Сузанита коментира в свое клипче слуховете за новото си гадже. Наследницата на Орхан Мурад, която е едва на 14 години, нашумя покрай скандалните си проекти и разкрепостено поведение, а жълти медии често й приписват какви ли не връзки. \r\n  \r\n\"Правя това клипче, за да изясня някои неща. Става въпрос за новините, разпространени в социалните мрежи. Ще започна с въпросното момче от Велинград Александър. Да, ние ходим! Той е на 22 години, подкрепяме се и съм щастлива. Няма нищо по-хубаво и от това, че родителите ми го познават, одобряват и се разбират перфектно\", потвърди тийн сензацията и добави още: \"Бяха са разпространили някакви измислици, че съм се скарала с баща ми - няма нищо подобно. Бъдете сигурни, че ще шаря още и не мисля, че има нещо лошо в това. Баща ми ме подкрепя, лично ме подкрепя. Другото, което искам да кажа е, че по никакъв начин кариерата не пречи на образованието ми. Даже отделям време за уроци, за приятелите ми, за родителите ми, за Сашо....\"", "date": "2018.01.29", "title": "Сузанита проговори за поредното си гадже"}
{"url": "http://www.bnews.bg/article/236069-100_kila_na_izpiti_vav_vecherna_gimnaziya", "text": "Рапърът Явор Янакиев – 100 Кила, вече държи изпити във вечерната гимназия, където е в X клас. „На първия си изпит по информационни технологии имам 5, по география – 3”, разказа той в предаването „Тази неделя” по bTV. „Паднаха ми се все въпроси за Враца, Монтана и Видин, аз съм от Варна, бе, хора”, заяви 100 Кила. \r\n„Благодаря на учителите, че ми обръщат внимание. Ходя на консултации. Днес ми е изпитът по етика”, допълни той. \r\nОт думите му стана ясно, че след като изкара средното си образование,  може да запише висше, например  продуцентство в Берлин. „Защо не, след като аз 10 г. вече го работя в България”, заяви той.", "date": "2018.01.29", "title": "100 кила на изпити във вечерна гимназия"}
{"url": "http://www.bnews.bg/article/236066-tita_izbuhva_s_nov_hit_naprolet", "text": " Малко след песента „Антилопа“ направи истински фурор с всички родни музикални класации, очарователната и талантлива певица Тита призна, че подготвя два нови проекта. Единият ще чуем през пролетта, а вторият – през лятото. „Нещата ми се случват, а аз и целият екип сме много амбицирани да вървим нагоре с пълна сила.“ разкри TITA, чиято кариера стартира на сцената на X Factor. Макар че \"Антилопа\" все още е на върха със над 13 млн. гледания в YouTube, ТИТА не спира да мисли за следващите си парчета. \"Тази песен реализира огромен успех и искам да благодаря на всички, които ни подкрепиха, но трябва да гледам напред. Песента, която правя в момента е романтична балада. Мисля, че ще е хубаво хората, които ме слушат и наблюдават да видят една по-друга страна от мен“, допълни тя. Звездата на Adamand Records разказва още, че има пълната подкрепа на майка си за песните, които изпълнява. Освен музиката, TITA има и друго много силно амплоа – киното, където се превъплъщава в образа на своята героиня изключително успешно. “Усещам образа си в уеб сериала “Следвай ме” много близък до моя, тъй като героинята ми Бела е едно момиче от провинцията, което идва в големия град. На мен това ми се случи, когато записвах песента “Вуду кукла” и ми беше много трудно да свикна с цялата обстановка, с големите разстояния и многото хора, тъй като в малкия град всички се познават и всичко е на разстояние от три минути”, разкри Тита за участието си в хитовата онлайн поредица от продуцентите на “7Talents”. “Следвай ме“ е уеб сериалът с изключително силен старт. Той разказва за живота на влогърите, инфлуенсърите, Инстаграм звездите, надниква в ежедневието на тийнейджърите които се справят сами със своите проблеми, разказва за любовта и приятелствата, които животът им представя на тяхната крехка 16-годишна възраст. До момента “Следвай ме“ има реализирани два сезона, с генерирани над 15 милиона гледания на всички платформи. “Вярвам в положителното мислене и енергията, която излъчвам. Смятам, че нашите мисли определят това, което ни се случва и затова гледам те да бъдат правилно целенасочени. Определено обаче се изисква много работа и лишения, за които малко хора знаят”, разказа Тита за своята формула на успеха.", "date": "2018.01.29", "title": "TITA избухва с нов хит напролет"}
{"url": "http://www.bnews.bg/article/236059-gripat_udari_vratsa_i_montana", "text": "РЗИ – Враца обявява грипна епидемия на територията на област Враца от днес, 29.01.2018 г. На училищата в областта е препоръчано да бъдат преустановени учебните занятия, съобщиха от здравното министерство. Грипна епидемия е обявена и на територията на област Монтана, като се преустановяват учебните занятия от утре, 30 януари, до петък – 02 февруари включително. До второ нареждане на територията на двете области се преустановяват детските и женските консултации, свижданията в лечебните заведения за болнична помощ и провеждането на профилактични имунизации. Регионалните здравни инспекции следят епидемичните показатели и предприемат незабавни мерки, тъй като картината на заболяваемостта е динамична.", "date": "2018.01.29", "title": "Грипът удари Враца и Монтана"}
{"url": "http://www.bnews.bg/article/236071-strashno_otkriha_razchlenena_manekenka_v_bagazhnik", "text": "\r\nПолицията в окръг Вашингтон, САЩ е открила разчлененото и обезглавено тяло на жена в два куфара в багажника на БМВ. \r\n  \r\nТялото е разпознато като 28-годишната манекенка от град Алоха Сара Згул, пише местният вестник The Oregonian.  \r\nМомичето има страници в социалните мрежи и повечето от познатите й я определят като \"мила и сърдечна\", \"отлична актриса и манекенка, добра майка\". Сара оставя малък син сирак.  \r\nПолицията е попаднала на следи и издирва мъж, собственик на БМВ-то. Води се разследване, повече подробности не се съобщават.  \r\n ", "date": "2018.01.29", "title": "СТРАШНО: Откриха разчленена манекенка в багажник"}
{"url": "http://www.bnews.bg/article/236072-rekord_vizhte_kolko_uchastnitsi_shte_ima_na_zimnite_oi", "text": "Олимпийските игри в ПьонгЧанг, които ще се проведат от 9-и до 25-и февруари, би трябвало да поставят рекорд по брой на спортистите, които ще вземат участие в дисциплините. Както съобщиха днес от Организационния комитет на Игрите, към днешна дата и при изтичането на срока за заявки, участието си са потвърдили 2925 спортисти от 92 държави. В предишните Зимни олимпийски игри в Сочи преди 4 години са участвали 2858 спортисти от 88 държави. Олимпийските игри в ПьонгЧанг, които ще се проведат от 9-и до 25-и февруари, би трябвало да поставят рекорд по брой на спортистите, които ще вземат участие в дисциплините. Както съобщиха днес от Организационния комитет на Игрите, към днешна дата и при изтичането на срока за заявки, участието си са потвърдили 2925 спортисти от 92 държави. В предишните Зимни олимпийски игри в Сочи преди 4 години са участвали 2858 спортисти от 88 държави.", "date": "2018.01.29", "title": "Рекорд! Вижте колко участници ще има на Зимните ОИ"}
{"url": "http://www.bnews.bg/article/236067-bremennata_preslava_trenira_boks", "text": "Бременната Преслава здраво тренира и въобще не пази бебето в корема си. Изпълнителката, която е в четвъртия месец удря боксови круши и въобще не се пази. \r\nПо силовия спорт я зариби гаджето на певицата – Павел. Той е голям фен на играта и зарибява и любимата си по него. Откакто се е върнала от Тайланд Преслава не спира да тренира. Освен това фолк фурията не се спира и с участията. Тя е на концерти почти всяка вечер по клубовете. И дори не помисля за почивка. \r\n ", "date": "2018.01.29", "title": "Бременната Преслава тренира бокс"}
{"url": "http://www.bnews.bg/article/236060-vizhte_kade_zhiveyat_milionerite_obekt_na_proverkata_na_tsatsarov", "text": "365 лица в България са с имоти на стойност на 500 000 лева, посочи на нарочна пресконференция говорителят на главния прокурор Румяна Арнаудова.  Информацията пред журналисти бе по повод назначената  за произхода на средствата на лицата, придобили недвижими имоти на стойност над 500 000 лева, както и луксозни автомобили. Голяма част от лицата са с криминално минало, поясни още Арнаудова. По райони на апелативните прокуратури в страната лицата са толкова: В София - 283 лица, собственици на скъпи имоти. 185 от тях са със земи за над 500 000 лв., а 88 - над 800 000 лв. В Пловдив съответно те са общо 27, 18 и 9 лица по посочените показатели. Във Варна 29 към 20 към 9, в Бургас 17:11:6, а във Велико Търново - 19 имотни богаташи, 11 с имоти над половин милион, а 8 - над 800 000. От прокуратурата не смятат, че от всички тези лица ще установи престъпни деяния. Предполага се обаче, че незаконните покупки са част от пране на пари и друга незаконна дейност. Минималният срок на проверката е три месеца, посочи още Аранудова. В справките до главния прокурор е посочено, че срещу част от физическите лица има заявителски материали в МВР за евентуални престъпления от общ характер включително за извършени данъчни престъпления и измами. Предоставената информация от НАП и ГДНП е преценена като повод за извършване на проверка, предвид наличие на данни за извършени данъчни престъпления /чл. 255 и сл. от НК/ и пране на пари /чл. 253 от НК/, поради което главният прокурор разпореди на прокуратурите предприемане на действия на територията на цялата страна. По направлението \"лица, управляващи луксозни автомобили\" Установено е, че у нас се притежават и управляват 50 автомобила \"Майбах\", 193 автомобила \"Бентли\", 31 автомобила \"Ламборджини\", 68 автомобила \"РолсРойс\" и 93 автомобила \"Ферари\". \r\nПрипомняме, че главният прокурор е сезиран и от ГД „Национална полиция“ - МВР със справки за установени леки автомобили от марките „РолсРойс“, „Ферари“, „Ламборджини“, „Майбах“ и „Бентли“, управлявани на територията на Република България от български граждани. В справките е посочено, че срещу част от физическите лица има заявителски материали в МВР за евентуални престъпления от общ характер, включително за извършени данъчни престъпления и измами. Предоставената информация от НАП и ГДНП е преценена като повод за извършване на проверка, предвид наличие на данни за извършени данъчни престъпления /чл. 255 и сл. от НК/ и пране на пари /чл. 253 от НК/, поради което главният прокурор разпореди на прокуратурите предприемане на действия на територията на цялата страна.", "date": "2018.01.29", "title": "Вижте къде живеят милионерите, обект на проверката на Цацаров"}
{"url": "http://www.bnews.bg/article/236056-tervel_pulev_izliza_sreshtu_tsinkara_za_osmiya_si_mach", "text": "Тервел Пулев ще излезе за осмия си мач на професионалния ринг на 24 март в Хамбург, а този път залогът е титла при професионалистите. Противник ще му бъде 33-годишният Хюсеин Цинкара, съобщават промоутърите на родения в Германия боксьор. Също като по-малкия брат Пулев (7 мача, 7 победи, 7 с нокаут), Цинкара има само победи на професионалния ринг (9 мача, 9 победи, 7 с нокаут). Срещата на Тервел ще бъде част от гала вечерта, в която Анджело Франк и Себастиан Формела ще се бият за Интерконтиненталната титла във версия IBO.", "date": "2018.01.29", "title": "Тервел Пулев излиза срещу Цинкара за осмия си мач"}
{"url": "http://www.bnews.bg/article/236057-poredno_ubiystvo_sapruzi_se_klaha_v_troyan", "text": "\r\n38-годишен мъж от Троян е задържан за убийството на съпругата му при възникнал семеен скандал. \r\nСигналът за убийството, което е извършено в апартамент в ж.к. \"Лъгът\", е получен в РУ Троян около 2.35 ч. в неделя, съобщиха от Областната дирекция на МВР в Ловеч. \r\nНа място незабавно е изпратен полицейски екип, който е открил 38-годишен мъж с прободни рани в коремната област, а 35-годишната му съпруга е намерена мъртва в коридора на семейния апартамент.  \r\nПострадалият е откаран за лечение в болнично заведение, като няма опасност за живота му, а по-късно е задържан.  \r\nТрупът на жената е изпратен за аутопсия в Ловеч.  \r\nОт жилището на семейството са иззети множество веществени доказателства и работата по случая продължава. Образувано е досъдебно производство.  \r\nПричините за скандала и семейното клане тепърва се изясняват от полицията.   \r\n ", "date": "2018.01.29", "title": "ПОРЕДНО УБИЙСТВО: Съпрузи се клаха в Троян"}
{"url": "http://www.bnews.bg/article/236054-desi_banova_natiska_plevneliev_da_stava_poslanik_v_shveytsariya", "text": "Росен Плевнелиев напира за посланик на България в Швейцария. Неговата изгора красивата синоптичка Деси Банова го подтиквала да заминат за живеят в чужбина и го насърчавала да се посвети на дипломацията. Екс президентът бил склонен да работи за България на международната сцена, макар че не би отказал и висок пост в някоя международна организация.  Като бивш държавен глава Росен Плевнелиев е наясно кои посланици скоро трябва да се върнат у нас. Дипломатическото място в Швейцария скоро ще стане вакантно, защото мандатът на Меглена Плугчиева в Берн изтече, макар че тя продължи да изпълнява функциите си там. Живописната алпийска страна е световен политически и банков център и там се намират седалищата на редица международни организации, писа „Таблоид“. В престижния швейцарски курорт Давос ежегодно се провежда Световният икономически форум, който събира елита от различни държави и институции. Плевнелиев е човек, който разбира от икономика и финанси, владее перфектно английски, както и немски – един от трите официални езика в страната на шоколада и би се вписал идеално като посланик в Швейцария. Не на последно място трябва да се отбележи неговата страст към ските – от години Росен е запален скиор и елитните ски курорти на Алпите са точно по вкуса му. Въпреки многобройните си гафове във външната политика като посланик може би Росен Плевнелиев би се справил по-добре, той като вече има доста контакти по света и има натрупат опит. А да живеят на брега на Женевското езеро е блян за най-одумваната светска двойка – Росен Плевнелиев и Деси Банова, твърдят запознати. Затова някогашният министър вече опипвал почвата за дълъг престой в чужбина.  Нищо чудно влюбените да хвърлят око и на луксозната вила на банкера-беглец Цветан Василев на брега на Женевското езеро. Твърде възможно е, ако стане наистина официален представител на Република България в Конфедерация Швейцария, Плевнелиев да откаже да живее в резиденцията на посланика в Берн и да се настани в собствено жилище, така както отказа да бъде в резиденция „Бояна” и си остана в дома си в Резиденшъл парк.", "date": "2018.01.29", "title": "Деси Банова натиска Плевнелиев да става посланик в Швейцария"}
{"url": "http://www.bnews.bg/article/236049-valerko_se_iztsepi_shtyal_da_udrya_po_oligarhiyata", "text": "\r\nТоалетният министър се изцепи, щял да удря по олигархията! Явно ролята на Робин Худ много му допада, пък и се харесва на обеднелия електорат. Нека все пак разясним какъв е съвременния прочит на понятието \"олигархия\"? В съвременният смисъл на думата, олигарси са онези  граждани, които са монополизирали държавната, изпълнителна и законодателна власт. Олигархията по правило съществува и се развива при наличието на неконтролируема корупция в държавната власт, допускана съвсем съзнателно от политическия елит. Много често олигарсите са и несменяеми партийни лидери, без които партии, властта на олигархията не може да съществува. \r\nДори само тези няколко изречения са достатъчни да разпознаете образът на олигарха и да си направите елементарния извод и на въпросът -\"Кой е лъжецът\"? Ясно е кой днес упражнява изпълнителната и законодателната власт в България, нещо повече, ясно е кой държи монополът върху тези власти.Ясно е и кой държи здраво за шлифера монополиста на изпълнителната и законодателната власт! Ясно е, че думите на тоалетния министър не са нищо повече от течащата вода на тоалетното казанче, която обаче не чисти фекалиите на българското общество. По-задълбочен анализ би разкостил този новоизлюпил се тоалетен Робин Худ. Достатъчно е да припомним, че фирмите му се издържат чрез насочване на милиони левове от партийната субсидия на партийката, на която той е председател. Това също е от съвременните способи за отклоняване на публичен ресурс към олигарсите.Е, как мислите, точно този ли ще удря по олигархията? \r\n ", "date": "2018.01.29", "title": "Валерко се изцепи, щял да удря по олигархията!"}
{"url": "http://www.bnews.bg/article/236055-politsiyata_shte_tarsi_izcheznali_detsa_s_feysbuk", "text": "България получи шанса още в началото на тази година да е една от първите държави в региона, която ще въведе и използва при необходимост системата „AMBER Alert – изчезнало дете“. Това се случва благодарение на доброто сътрудничество през последните 4 години между сектор „Киберпрестъпност“ към ГДБОП - МВР и компанията Facebook Inc и в контекста на българското председателство на Съвета на ЕС. „AMBER Alert – изчезнало дете“ представлява система, свързана с приложението на Facebook, която дава възможност на правоохранителните органи да изпратят съобщение, съдържащо актуална снимка и информация за издирваното дете, до всички потребители на социалната мрежа, намиращи се в радиус от 200 км от локацията на изчезване. С над 2 милиарда потребители, този инструмент е изключително силен при издирването на изчезнали деца с опасност за живота и здравето им. Стартът бе даден на пресконференция в ГДБОП, в която участваха представители на ръководството на МВР и на ГДБОП, както и директорите по сигурността във Facebook Inc за Европа. Зам.-министърът на вътрешните работи Красимир Ципов разясни пред журналисти какво представлява системата \"AMBER Alert – изчезнало дете\". Той поясни, че ще се изпраща съобщение със снимка на изчезнало дете, а след това то ще се изпраща до всички потребителите в радиус от 200 км-. Подробности за системата разясни и Емили Вачър от Фейсбук. „В партньорство с българската полиция стартираме първия за България проект за сигнализация за изчезнали деца. Фейсбук е горд от съвместното сътрудничество по линия на защита на децата. Към днешен ден България е 15-та страната в света, която ще се присъедини към Amber Alert. Всичко започнало през 1996 година, когато мобилното устройство все още бефутуристично устройство. Тогава не е съществуваше и Facebook. Преди 20 години информацията за изчезнали деца се разпространяваше само по телевизията. Днес общността от хора, защитаващи деца в България се съсредоточава в това ново партньорство. Дойде време, когато полицията се нуждае от такава система за сигнализация. Благодарение на \"AMBER Alert – изчезнало дете\" над 900 деца са намерени и върнати успешно в домовете си. \"Сигналите ще се появяват рядко, но ако ги видите, това означава, че имате възможността да помогнете на изчезнало дете да се върне в семейството си\", обясни Емили Вачър. На телефон 02/9828353 в ГДБОП ще има служител 24 часа седем дни в седмицата и  ще може да се подават информации от граждани. Същото ще може да се прави и на имейлите на ГДБОП, които се следят също 24 часа.  Гражданите ще могат да използват и телефон 112. ", "date": "2018.01.29", "title": "Полицията ще търси изчезнали деца с Фейсбук"}
{"url": "http://www.bnews.bg/article/236051-trima_meditsi_zaminaha_za_misiyata_ni_v_afganistan", "text": "Тричленен военномедицински екип замина с 35-ия контингент на Въоръжените сили за участие в мисията на НАТО \"Решителна подкрепа\" в Афганистан. \r\n  \r\nНа 16 януари се проведе и официалната церемония по изпращането на контингента в състав от 158 военнослужещи, съобщиха от ВМА. \r\n  \r\nМеждународната мисия на НАТО в Афганистан е фокусирана върху подготовката, подпомагането и предоставянето на екипи от съветници за афганистанските държавни институции и националните сили за сигурност във взаимодействие с афганистанското правителство, партньорите и другите международни организации, ангажирани в региона. Участието ни в мисията е съгласно отговорностите на България като член на НАТО. \r\n  \r\nПодп. д-р Йордан Йорданов, майор д-р Стефан Колчев и ст. серж. Яна Иванова – медицинска сестра - борден от състава на Военномедицинска академия ще се грижат за здравето на 35-ия български контингент. \r\n  \r\nБългарските военни медици участват в различни хуманитарни и мироопазващи мисии зад граница повече от век, като винаги са получавали отлична оценка за представянето си. Това е изключителен атестат за високия рейтинг не само на ВМА, но и на Българската армия при участието в международни мисии. \r\n  \r\nОсвен в горещите точки на света, нашите военни лекари са в постоянна готовност да помагат на населението и в мирно време – при природни бедствия, производствени аварии, терористични актове и други. \r\n ", "date": "2018.01.29", "title": "Трима медици заминаха за мисията ни в Афганистан"}
{"url": "http://www.bnews.bg/article/236047-skandal_na_nagradite_grammy_dzhey_zi_ostana_s_prazni_ratse_i_se_izlozhi_s", "text": "На церемонията в \"Медисън Скуеър Гардън\" Бруно Марс бе удостоен с шест награди „Grammy”, включително в категориите за най-добър R&B албум на годината (за \"24K Magic\"), както и за най-добра песен (за \"That's What I Like\"). 26-годишният Шийран получи две статуетки - за най добър поп албум и за най-добро поп изпълнение за хита си \"Shape of You\". Канадската певица Алесия Кара е тазгодишното откритие на годината и получи наградата в категорията най-добър нов артист. А Ленард Коен получи посмъртно наградата „Grammy” за най-добро рок изпълнение. Рапърът Джей-Зи не получи нито една от наградите „Грами” в осемте категории, в които бе номиниран и реши да не пее на церемонията. \r\n ", "date": "2018.01.29", "title": "Скандал на наградите \"Grammy\": Джей Зи остана с празни ръце и се изложи с ...."}
{"url": "http://www.bnews.bg/article/236050-eto_go_noviyat_na_mariya_sharapova_foto", "text": "След като почти 3 години страда по Григор Димитров, руската тенисистка Мария Шарапова най-сетне си хвана ново гадже. Тя се е забила с английския богаташ Александър Гилкс. Предприемачът и Маша за момента крият връзката си. Петкратната победителка от турнирите в Големия шлем се раздели с Гришо през 2015 година. Оттогава тя не искаше и да поглежда други мъже. Според информации от руски медии Шарапова и Гилкс се прибрали заедно от Откритото първенство на Австралия. Те кацнали на летището в Лос Анджелис, след което се качили набързо в такси. Никой все още не е успял да направи снимка на новата двойка. \r\nАлександър Гилкс е основател на една от най-популярните аукционни къщи във Великобритания. С Маша се запознали по време на изложба в Ню Йорк. Оттогава напористият милионер звънял постоянно на тенисистката и накрая тя отвърнала на чувствата му.", "date": "2018.01.29", "title": "Ето го новият на Мария Шарапова (ФОТО)"}
{"url": "http://www.bnews.bg/article/236053-firmite_deklarirat_avansovo_udarzhanite_danatsi_za_4_to_trimesechie", "text": "До края на януари 2018 г. предприятията и самоосигуряващи се лица, които през четвъртото тримесечие на 2017 година са платили на физически лица доходи по извънтрудови правоотношения, наем или доходи от други източници по чл. 35 от ЗДДФЛ и са удържали авансов данък върху тези доходи,  трябва да подадат декларация за дължими данъци (образец 4001) по чл. 55 от ЗДДФЛ и чл. 201 от ЗКПО, съобщиха от НАП. Декларацията за дължими данъци (образец 4001) за последното тримесечие на 2017 г. се представя в НАП и за окончателните данъци, удържани върху доходите на чуждестранни физически лица у нас (например върху възнаграждения за услуги, неустойки, обезщетения, стипендии за обучение в България, доходи от лихви и други), както и за окончателните данъци дължими от местни и чуждестранни физически лица, като например върху доходите от дивиденти и ликвидационни дялове и др. Формулярът се подава и за данъци при източника по Закона за корпоративното подоходно облагане, като например данъци върху дивидентите и ликвидационните дялове в полза на чужди фирми и местни юридически лица, които не са търговци, включително общините. От 2018 г. предприятията - платци на доходи ще подават декларацията за дължими данъци (образец 4001) по чл. 55 от ЗДДФЛ и чл. 201 от ЗКПО само по електронен път. Това важи за тези декларации за дължими данъци, за които задължението за подаване възниква след 31 декември 2017 г. От НАП напомнят също, че предприятията и самоосигуряващите се лица-платци на доходи от наем или от управление и контрол, които се облагат с окончателен данък, начислени и/или изплатени в полза на лица, местни на друга държава - членка на Европейския съюз, предоставят на НАП информация за тези доходи с декларацията по чл. 55, ал. 1 от ЗДДФЛ и по чл. 201, ал. 1 от ЗКПО, подавана за четвъртото тримесечие на годината. Повече информация за попълване на декларациите и за плащане на дължимите данъци клиентите на НАП могат да получат на телефона за информация 0700 18 700 на цената на един разговор, на интернет страницата на агенцията или в офисите на приходната администрация.", "date": "2018.01.29", "title": "Фирмите декларират авансово удържаните данъци за 4-то тримесечие"}
{"url": "http://www.bnews.bg/article/236044-strashna_karta_126_smartonosni_otsechki_po_balgarskite_patishta", "text": "126 са смъртоносни отсечки по българските пътища, където стават стотици катастрофи с десетки убити и ранени. \r\nТова показва справка на Пътна полиция, предоставена специално на Съюза на българските автомобилисти. Цифрите са за 2016 г., а новият списък за 2017 г. ще бъде изготвен до 31 март тази година, съобщиха от СБА. \r\nНа базата на него ще бъдат набелязани нови мерки, включително ще бъдат определени всички места и точки за контрол на скоростта със стационарни и мобилни камери. \r\nПо-рано през миналата година от МВР съобщиха, че само на десет от тези опасни участъци са станали над 1000 катастрофи с около 40 убити и 100 ранени. При положение, че в страната ни ежегодно стават средно 7000-8000 автомобилни злополуки, това означава, че всяка 7-ма или 8-ма катастрофа е била на някоя от тези смъртоносни отсечки. \r\nСпоред статистиката за първите 9 месеца на 2016 г. най-опасният път в България е Русе-Бяла. Там са станали 246 пътни злополуки със 7 убити и 26 ранени. По думите на шефа на КАТ Бойко Рановски катастрофите стават на места, където има три ленти за движение. При изпреварване колите навлизат в насрещното и следва катастрофа.  \r\nНа автомагистрала „Хемус” – до София, са станали 265 автосблъсъка заради висока скорост. На пътя между Варна и Бургас е имало106 катастрофи със шестима загинали и 50 ранени, основно заради неправилно изпреварване.  \r\nНа Стара Загора – Казанлък броят на катастрофите е 83 с 22-ма ранени. На Карловско шосе, край село село Труд, са загинали петима и 24 са ранени в 67 катастрофи.   \r\nСпециално за СБА от Пътна полиция са посочили няколко участъка, където шофьорите трябва да бъдат особено внимателни. \r\nНа 66-ия километър на магистрала “Тракия” в посока София платното се няводнява и има опасност от аквапланинг. На същата магистрала от 165-ия до 208-ия километър в посока Бургас пътната настилка е деформирана. На магистрала “Марица” в участъка преди пункт Капитан Андреево има преплитане на пътните потоци, изчакване на товарни автомобили в активна лента и е нужна промяна в организацията на движението.  \r\n ", "date": "2018.01.29", "title": "СТРАШНА КАРТА: 126 смъртоносни отсечки по българските пътища!"}
{"url": "http://www.bnews.bg/article/236045-mariya_s_priz_seksimvol_na_desetiletieto_snimki", "text": "  Фолк-певицата Мария ще получи голямата награда Сексимвол на десетилетието, на церемонията Нощта на секссимволите, която ще се проведе в пиано-бар Пойзон, този четвъртък. Тя бе избрана след двумесечно гласуване в онлайн медията paparazzi.bg. Церемонията ще се проведе за 10-та година, като популярни личности ще бъдат наградени в отделни категории. Това са - мис, мисис, майка, блондинка, певица, плеймейт, риалити, тв водеща, звездна двойка и други. Водеща на събитието ще е актрисата, станала популярна от сериал на Нова тв - Анна-Мария Чернева. След церемонията ще бъде направен търг с предмети на звездите, в помощ на деца в неравностойно положение.", "date": "2018.01.29", "title": "Мария с приз \"Сексимвол на десетилетието\" (СНИМКИ)"}
{"url": "http://www.bnews.bg/article/236048-proshtavame_se_s_iztaknat_muzikalen_pedagog_i_istinski_plovdivchanin", "text": "Дългогодишният преподавател по дирижиране в Академията за музикално, танцово и изобразително изкуство и основател на Женския камерен хор във висшето училище Крикор Четинян е починал тази нощ, съобщиха близки на маестрото, цитирани от Trafficnews.bg. 75-годишният изтъкнат педагог, концертирал и завоювал международни отличия в Европа, САЩ, Канада и Япония, в последните години бе превърнал дома си в концертна зала. Заради болестта си той канеше хористите в своя дом. Певици от 6 континента се събраха през юли 2016 година в Пловдив, за да отбележат 40-годишнината от основаването на Женския камерен хор. Поклонението ще бъде на 31 януари от 15 часа на Арменските гробища. В продължение на 14 години Четинян е ръководил и пловдивското певческо дружество “Ангел Букорещлиев”. Бил е преподавател и в Националната музикална академия. Влюбен в град Пловдив. Носител е на почетния знак на града, както и на орден Кирил и Методий. Представил и популяризирал българския фолклор и съвременна музика по света. „Хоровото пеене е в генезиса на човешката поява и ще съществува дотогава, докато има жив човек. Затова нашето изкуство ще го има, докато ги има хората. Ако възпитаме децата си на добър на вкус, колкото и стоят пред компютъра, това няма да е пагубно за тях. Чрез песента можеш да стигнеш до сърцето на събеседника си, с думи – по-трудно. Гьоте казва, че музиката започва там, където свършват думите“, казва в едно от последните си интервюта маестрото. \r\n ", "date": "2018.01.29", "title": "Прощаваме се с изтъкнат музикален педагог и истински пловдивчанин"}
{"url": "http://www.bnews.bg/article/236046-ban_ot_balgariya_iztichat_mozatsi_a_sadebnata_sistema_podlozhena_na_natisk_i_opasno_korumpirana", "text": "Още в началото на асоциирането ни в ЕС беше либерализиран трудовият пазар в България и доведе до свободната емиграция на стотици хиляди висококвалифицирани и млади специалисти, подготвени в нашата страна, при силно ограничените ни ресурси. Те бяха предоставени на развитите западноевропейски страни-членки.  Това пише в годишния доклад за 2017 г. на БАН с тема \"Пътят към Европейския съюз и равносметка от първите 10 години\".  България не е била готова за присъединяване към Европейския съюз. Този факт е бил известен не само на нас, но и на ръководителите на ЕС и на страните-членки по онова време, но тяхното положително решение е било продиктувано от други, неикономически съображения от стратегически характер.  \"Нашите политици се предоверяваха на пазарния автоматизъм и не разбраха, че има сфери на дейност в икономиката, и особено извън нея, където никой не може да замени държавата. Допуснато беше масово изтласкване на държавните институции от управлението на икономиката и обществото. Не беше разбрано, че противопоставянето на държава и пазар е вредно, че те могат и трябва да се допълват и подпомагат взаимно. Че най-подходящият подход е регулираната пазарна икономика, както постъпват почти всички развити страни. Болниците и другите здравни институции бяха обявени за търговски дружества\", пишат още от БАН. В годишния доклад се посочва и, че публичната ни администрация не е била готова за членството ни в ЕС, тъй като се оказала недостатъчно подготвена професионално, недостатъчно експедитивна, не защитаваща независимостта си от страничен натиск на държавни институции и корпоративни интереси, а поради мизерното заплащане и податлива на корупция.  Учените от БАН изтъкват още, че Съдебната ни система е била само формално независима. В действителност тя се оказа неподготвена, неекспедитивна в разглеждането на делата, недобре организирана и управлявана, податлива на натиск от изпълнителната власт и от корпоративни интереси, опасно корумпирана.", "date": "2018.01.29", "title": "БАН: От България изтичат мозъци, а съдебната система - подложена на натиск и опасно корумпирана "}
{"url": "http://www.bnews.bg/article/236041-prokuraturata_protestira_tsenata_na_prirodniya_gaz", "text": "Върховна административна прокуратура настоява пред Върховния административен съд за отмяна на решението  на КЕВР за повишаване цената на природния газ Върховната административна прокуратура протестира решение № 311/12.01.2018 г. по адм. дело № 4304/2017 г. на Административен съд София град, с което е оставен без уважение протеста против решение № Ц-5/31.03.2017 г. на КЕВР за повишаване на цената на природния газ по заявлението на „Булгаргаз“ ЕАД, с което считано от 01.04.2017г. цената на природния газ се повишава с 29,6%, съобщиха от пресцентъра на ВАП. ВАП аргументира несъгласието си с протестираното решение с обстоятелството, че съдът не е отчел неспазването на разпоредбата на чл.17, ал.5 от  Наредба № 2 от 19.03.2013 г. за регулиране на цените на природния газ. Целта на тази норма е да гарантира най-благоприятната цена. По този начин са накърнени правата на участници в административното производство, които с изключение на „Булгаргаз“ ЕАД, изразяват несъгласие с повишението на цените, описвано като „шоково“ и „гибелно“. Припомняме, че с протестираното решение на КЕВР са утвърдени цените, по които общественият доставчик \"Булгаргаз\" ЕАД продава природен газ: до крайните снабдители на природен газ и всички клиенти, присъединени към газопреносната мрежа и към мрежа ниско налягане; на „Овергаз Мрежи“ АД, в качеството му на краен снабдител на природен газ и  цени за продажба на природен газ от крайните снабдители на клиенти, присъединени към съответните газоразпределителни мрежи. Единствено „Булгаргаз“ ЕАД не възразява срещу повишението на цената на природния газ, което е обяснимо за ВАП, тъй като в атакуваното решение на КЕВР е предвидено през второто тримесечие на 2017г. клиентите на \"Булгаргаз\" ЕАД ще плащат съответно по 370.98 или по 363,26лева за 1000 куб. метра без акциз, ДДС и такса за пренос (19,73 лева за 1000 куб. м). През първото тримесечие цената на суровината беше 280,21 лева за 1000 куб. метра. От ВАП е констатирано и, че в производството пред АС София град не е доказано от КЕВР, че е спазен принципът по чл.31, т.1 Закона за енергетиката - на прозрачността за определяне на цените и е акцентирано недвусмислено, че решението на административния орган не съдържа всички конкретни цифрови величини и начина, чрез който са определени ценовите компененти. Нарушен е и чл.31, т.2 Закона за енергетиката за икономическа обоснованост на цените. Затова ВАП протестира пред ВАС решението на АС София град като неправилно, поради нарушение на материалния закон, съществени нарушения на съдопроизводствените правила и необоснованост. Искането е за отмяна на постановеното съдебно решение и вместо това постановяване на отмяна на решение № Ц-5/31.03.2017 г. на КЕВР.", "date": "2018.01.29", "title": "Прокуратурата протестира цената на природния газ"}
{"url": "http://www.bnews.bg/article/236039-novata_bagryana_darina_pavlova_vazpya_mazhete_si_v_stihove", "text": "Съпругата на покойния шеф на „Мултигруп“ Илия Павлов – Дарина, пише стихове, които смята да издаде в стихосбирка, научи \"България Днес\". С работата да й намери издател се е заела най-добрата приятелка на казанлъчанката - Мартина Вачкова. По думите на близки на милионерката, която живее в Италия и САЩ, тя се определя като съвременна последователка на великата Елисавета Багряна. \"Казват, че имам талант, защо да не го използвам. Освен сценарий мога да творя и с думи в рими\", споделяла Дарина. Тъй като от дълги години Павлова идва в България само на почивка, стиховете й не били написани само на родния език - актрисата и продуцент изливала мислите си на белия лист на италиански и на български. Вече имала над 1000 стихотворения, похвалила се на приятелките \"Г-жа Мулти\". Според тях 54-годишната красавица имала и непоказвани стихотворения. \"50 пъти повече имам от някои класици, но това не означава, че са изключителни\", казвала Дарина. \r\nЛюбопитното в случая било, че поезията на продуцентката била предимно на любовна тематика. Всички нейни лирически произведения били вдъхновени от мъжете в живота й. Началото било сложено с тъжни словоизлияния, които Дарина практикувала по заръка на психолог след кончината на съпруга й Илия Павлов. Тогава красавицата, все още много млада, не може да приеме лесно загубата на любимия си мъж. Специалистите по лечение на душата й предложили да започне да пише стихове. \"Така се роди идеята да продължа да пиша за всичко - за нещата, които ме правят щастлива, за децата, за красотата в любовта\", обяснява Павлова. Една от последните й култови творби била посветена на нейния близък приятел Силвио Берлускони. Мадам \"Мулти\" споделя, че е написала стихотворението специално за негов повод, а когато му го поднесла, той останал повече от поласкан. Макар в медийното пространство богаташката да твърди, че с италианския Дон Жуан са само приятели, през годините многократно е било намеквано, че двамата имат много по-топли, дори интимни отношения. По този повод Дарина казва: \"Радвам се, че го имам в живота си. Радвам се, че моето семейство е добре дошло в дома му, както и неговото в моя дом. Ние винаги ще се подкрепяме и обичаме\", споделя Дарина Павлова, която през лятото ще дойде на почивка у нас заедно с многолюдното си семейство.", "date": "2018.01.29", "title": "Новата Багряна! Дарина Павлова възпя мъжете си в стихове "}
{"url": "http://www.bnews.bg/article/236036-balgarite_prodaneni_sled_praznitsite_zalagat_masovo_kolednite_si_podaratsi", "text": "Януари е най-тежък месец, особено след дългите празници. Залагаме подаръците като бижута и компютри, за да си платим сметките, сред които и взетите бързи кредити. На челно място сме в Европейския съюз по лоши заеми.  Заложните къщи са претъпкани с бижута, часовници, смартфони, лаптопи и най-различни вещи, които хората \"продават\", за да вържат двата края. Оказва се, че през януари хиляди българи са принудени да залагат коледните си подаръци, за да си платят сметките или да погасят бърз кредит, който са изтеглили преди празниците.  Големите вериги, които кредитират срещу залог, са заредени до пръсване и чакат да изложат примамливите продукти на тезгяха, съобщава \"Телеграф\".", "date": "2018.01.29", "title": "Българите продънени след празниците - залагат масово коледните си подаръци"}
{"url": "http://www.bnews.bg/article/236042-lasnaha_skandalni_fakti_sotsiolozite_kancho_i_andrey_savetnik_na_simeonov_i_reformatorite_sa_pribrali_nad_10_mln_ot_ktb", "text": "Ексклузивни разкрития, разобличаващи редица лица от културните, политическите, журналистките и бизнес кръгове, бяха направени от журналиста Люба Кулезич в студиото на Сашо Диков. От изнесените данни стана ясно, че огромни финансови потоци са били пренасочени от банкера-беглец Цветан Василев към добре познати на обществото имена. Става въпрос за десетки милиони евро, които са потънали в бездната на политически партии, медии и лица, облечени във власт. Пред зрителите на BIT тя показа и документа, от който черпи тази информация. Става въпрос за заверен протокол от разпити на основния свидетел срещу Цветан Василев по делото „КТБ” Бисер Лазов и сочената за счетоводителка на банкера Юлия Илиева. Показанията са били дадени през август 2015 година и са приложени към делото, на което все още съдиите не могат да дадат ход. Най-фрапиращата цитирана от протокола сума е била получена от дясната ръка на вицепремиера Валери Симеонов в сферата на Енергетиката Стефан Гамизов. Става въпрос за рекордните 4 милиона евро, която според свидетелите е била получава на няколко пъти при това на ръка, като всеки път г-н Гамизов се е появявал с тежка лична охрана. По думите на Лазов социолозите Кънчо Стойчев и Андрей Райчев получили по 1 милион лева на ръка. На 13 август 2013 г. Кънчо Стойчев е взел тази сума, а на 29.09. 2013 Андрей Райчев. Меглена Кунева също била взела 500 000 лева за кампанията, същата сума е прибрал и Божидар Лукарски като за нея Василев твърдял пред Лазов, че била „нещо като партийна индулгенция”. Сред посочените в показанията на Лазов и Илиева имена са още Николай Малинов, журналиста Мирослав Иванов, Димитър Куцаров, Димитър Димитров от ДКВЕР, Тенчо Попов и бившият съветник на Сергей Станишев Росен Карадимов. Според запознати именно банкерът Цветан Василев разиграва целият този сценарий с ясни и конкретни цели. Не е случаен фактът, че нито в показанията на Лазов, нито в тези на Илиева е посочено име, което понастоящем е облечено с власт. Близки до Василев твърдят, че като стратегическия му план се състои в това да хвърли фокуса на разследващите органи върху Лазов и върху както те самите ги определят „дребните риби” и по този начин да прикрие „едрите риби”. А генералната цел е сделка с властта! Според вас, драги читатели, дали е случаен фактът, че в изброените по-горе имена, цитирани дословно от свидетелските показания на Бисер Лазов, липсват тези на Красимир Каракачанов и останалите хрантутници на мустакатия банкер от “Патриотичния фронт”, който той лично събра с щедра белградска субсидия, заграбена от вложителите.", "date": "2018.01.29", "title": "ЛЪСНАХА СКАНДАЛНИ ФАКТИ! Социолозите Кънчо и Андрей, съветник на Симеонов и реформаторите са прибрали над 10 млн от КТБ"}
{"url": "http://www.bnews.bg/article/236031-bruno_mars_obra_nagradite_grami", "text": "С шест награди си тръгна Бруно Марс, който е големият победител на 60-ата юбилейна церемония на наградите \"Грами\". RnB изпълнителят беше отличен с най-престижните отличия – за най-добър албум на годината, за песен и за запис на годината.  Пет награди получи Кендрик Ламар, сред които за най-добра рап песен и най-добро рап изпълнение. Британският изпълнител Ед Шийран получи две награди. Канадската певица Алесия Кара беше отличена в категорията най-добър нов артист. Кари Фишър бе удостоена посмъртно с \"Грами\" за аудиозаписа на спомените й от снимането на \"Междузвездни войни\". Посмъртно беше удостоен и легендарният Ленърд Коен. Церемонията в Ню Йорк беше белязана от политиката и социалните теми, а много от звездите носеха бели рози, в знак на солидарност с движенията срещу сексуалния тормоз.    ", "date": "2018.01.29", "title": "Бруно Марс обра наградите \"Грами\""}
{"url": "http://www.bnews.bg/article/236032-okonchatelno_mz_i_nzok_se_mestyat_v_darzhavni_sgradi", "text": "Окончателно и категорично е взето решение Министерството на здравеопазването, което е ситуирано на площад „Света Неделя“ и екипът на НЗОК, който е разположен  в няколко сгради, Централното управление, да се премести в сградата на Центъра по хигиена, където се правят в момента необходимите разчети и изчисления, разпределения. И това преместване ще стане още през второто полугодие на тази година“, обяви Жени Начева – заместник-министър на здравеопазването и председател на Надзорния съвет на НЗОК, на последното проведено заседание на Надзора на 15 януари. Припомняме, че централното управление на НЗОК плаща сериозен наем за помещенията, които ползва на ул.\"Кричим\".Тази практика е от години и надзорния съвет на касата се надява най-после да намери ефективно решение.Освен това, чрез преместването в сгради държавна собственост се цели и ефективно използване на електронните системи, които сега не могат да се монтират. Решението за преместването на здравната каса беше взето миналата година, но не са ясни мотивите за преместване и на здравното ведомство. В сградата на Центъра по хигиена на бул. „Акад. Иван Гешов“ №15 в София се намират и други институции като НЕЛК и администрацията на Българския лекарски съюз.", "date": "2018.01.29", "title": "Окончателно! МЗ и НЗОК се местят в държавни сгради!"}
{"url": "http://www.bnews.bg/article/236029-tsetska_si_izmi_ratsete_s_goranov_ohraniteli_i_nadzirateli_sas_zaplati_kolkoto_na_chistachka", "text": "В 7:30 часа тази сутрин навръх професионалния си празник, пред Софийския районен съд започна поредният протест на съдебната охрана и надзирателите в затворите. Причината – ниските заплати и липсата на прогрес в преговорите с Министерството на правосъдието. „Служителите на ГД „Охрана” и ГД „Изпълнение на наказанията” са дискриминирани и не получиха увеличенията, които се получиха в сектор „Сигурност”, обясни пред камерата на bTV един протестиращите съдебни охранители – Ясен Тодоров. Става дума за 100-те милиона лева, които прекратиха в зародиш МВР протестите в началото на европредседателството. Има и други проблеми като липса на хора и липса на оборудване, които са особено болезнени в затворите. Протести ще има на много места в страната, а вероятно ще се стигне и до демонстрации на национално равнище. Там тя прехвърлила топката към финансовия министър Владимир Горанов, като компетентен да реши проблемите на негодуващите съдебни охранители и надзиратели. В типичния си стил \"нищо конкретно не казвам и не мога да направя нищо\"  тя обяснила на гостите си, че разпределението на средства става само в бюджетната рамка и служителите в двете специализирани дирекции - Главна дирекция „Изпълнение на наказанията“ /ГДИН/ и Главна дирекция „Охрана“ /ГДО/, вече са получили 5 % увеличение на основното си възнаграждение от 1 януари 2018 г., съгласно утвърдения държавен бюджет за тази година.  ", "date": "2018.01.29", "title": "Цецка си изми ръцете с Горанов, охранители и надзиратели със заплати колкото на чистачка"}
{"url": "http://www.bnews.bg/article/236027-zlatniyat_prast_na_gerb_osrebryava_nechistata_si_biznes_imperiya_i_yako_se_tapche_s_pari_na_garba_na_izstradaliya_narod", "text": "Вотът на недоверие не успя и заради намесата на групата на печално известния и обвиняем от прокуратурата бизнесмен Веселин Марешки, който гръмко влезе в парламента с обещания за борба срещу корупцията и модела на управление на ГЕРБ. Действията му обаче говорят точно обратното - той подкрепя поведението на ГЕРБ и чинно гласува на тяхна страна.  Публикуваме съкрушителен коментар на варненеца Димитър Г. Георгиев във Фейсбук без редакторска намеса:https://www.facebook.com/profile.php?id=1783921528 \"Лицето Марешки се превърна в това, което беше лицето Перхидроленото човече по времето на правителството на Орешарски. Превърна се в „златния пръст“, който в случая осребрява нечистата си бизнес империя и яко се тъпче с пари на гърба на изстрадалия български народ. Лицето Марешки има нагъл вид на престъпник, който до сега е успявал да избегне възмездието от игнорирания български закон. Така е, защото закона в милата ни татковина е в полза на престъпниците, в властта в ръцете на престъпни кланове. \r\nТакива, като лицето Марешки се имат за елита и и със самочувствието да определят посоката но обществото. Първичният му капитал е дошъл наготово. Бизнеса му е подарен от престъпни кланове с чужди на националните ни интереси. Проекта му е продукт и подкрепен от силата на мафиотски бизнес. \r\nЗа това, драги ми сънародници, добре си помислете дали пак искате да гласувате за такива дебилно нагли елементи, които не са част от българщината.  \r\nНаближава времето те да се отзоват в затвора и до живот да дават трудова повинност за да съградят поне малко от това, което разрушиха.\"", "date": "2018.01.29", "title": "\"Златният пръст\" на ГЕРБ осребрява нечистата си бизнес империя и яко се тъпче с пари на гърба на изстрадалия народ"}
{"url": "http://www.bnews.bg/article/236030-stolichna_obshtina_opletena_v_lazhi_kolko_zeleni_bileta_byaha_prodadeni_v_sofiya_za_den", "text": "Софиянци  са пътували с тях след прогноза на общината завишено съдържание на фини прахови частици във въздуха. Промоционалният талон беше пуснат в продажба, за да се намали трафикът, защото въздухът над града е опасно замърсен.  \"В касата на Центъра за градска мобилност са продадени 5000 - 5300 зелени билета, което е съпоставимо с продажбите за нормален неделен ден\", заяви за \"Здравей, България\" Християн Петров, изпълнителен директор на Центъра за градска мобилност.  \"За понеделник вече няма такава обявена мярка, което означава, че нивата на въздуха не я изискват\", коментира той.  Само че се оказа, че зелените билетчета са дефицит  и се налага гражданите да си плащат редовен билет. Тази издънка бе коментирана от Християн Петров не като такава. Според него при всяко свършване на билетчетата веднага е имало доставка на нови, нещо което рязко се размина с реалността, както  Съвсем други цифри обяви по БТВ зам.-кмет по транспорта Евгени Крусев. По негови данни са продадени между 18 и 20 хил. билета. Липсата на координация между общинските чиновници бе потушена само в едно направление - и двамата представители на Столична община са категорични, че билетите не са свършили, каквито сигнали имаше. Възможно е на отделни шофьори в градския транспорт те да са свършвали, но са били зареждани в хода на деня, каза Крусев и добави, че са отпечатани 100 хил. зелени билета. Фандъкова за пореден път показа, че Общината само отбива номера. В противен случай явно ЦМГ няма никаква представа колко билета се харчат в един неделен ден, за да демонстрира явна неготовност да реагира на ситуацията и да изпълни обещанията си.", "date": "2018.01.29", "title": "Столична община оплетена в лъжи - колко \"зелени билета\" бяха продадени в София за ден?"}
{"url": "http://www.bnews.bg/article/236034-zastrahovkata_grazhdanska_otgovornost_poskapna", "text": "\r\nГраждани разказаха, че застраховката \"Гражданска отговорност\" е поскъпнала с над 15%. \r\nХората са били неприятно сюрпризирани, тъй като никъде не е обявено поскъпването на този вид задължителна застраховка.Гражданите лесно са установили поскъпването сравнявайки платената сега сума с платеното за изтеклата година. Интересното е, че застрахователните брокери им обяснили, че е въведена нова система за оценка според която се оценявало дали МПС-то, което \r\nзастраховано, е участвало в пътно-транспортни произшествия. По този начин се определя рискът и съответно цената на застраховката, логика, която е меко казано странна, тъй като МПС-то се управлява от водач, чийто опит е от особено значение. Най- важното е, че е крайно време застрахователния бизнес да се включи доста по-сериозно в битката за превенцията по безопасност на пътя. \r\n ", "date": "2018.01.29", "title": "Застраховката \"Гражданска отговорност \" поскъпна!"}
{"url": "http://www.bnews.bg/article/236028-naglo_obvinyaem_ot_meditsinskiya_fakultet_zaplashil_prokurori", "text": "Един от шестимата обвиняеми за организирана престъпна група за незаконен прием в Медицинския университет си е позволил да заплашва част от разследващия екип.  Това съобщи по Нова тв говорителят на главния прокурор Румяна Арнаудова. \"В петък, когато беше повдигнато обвинение на едно от лицата, то се опита да дестабилизира екипа, отправяйки заплахи и закани. Това няма да остане без последствия. Главният прокурор ще вземе мерки. Абсолютно недопустимо е обвиняемо лице да си позволява подобно поведение\", съобщи Арнаудова.  Тя поясни още, че Сотир Цацаров от самото начало на разследването е запознат със случая и той е посочил, че става въпрос за застрашаване на националната сигурност. След като му бъде изпратен доклад за заплахите от страна на обвиняемия се очаква да бъдат предприети конкретни мерки. „До момента сме иззели около 150 студентски досиета и само около 20 от тези досиета вече са анализирани от колегите. Към този момент не сме установили заплаха за националната сигурност тоест, грубо казано, не сме установили терористи”, каза още говорителят на главния прокурор.  Арнаудова посочи още, че ще има още обвинени за злоупотребите в Медицинския университет.  „Очаква се кръгът на обвиняемите да се разшири. Освен чуждестраннния прием на студенти, прокуратурата разследва и безстопанственост, установена от Агенцията за държавна финансова инспекция в Медицинския университет в София. И по това направление след събиране на достатъчно доказателства, ще бъдат повдигнати обвинения Там също се касае за злоупотреби в особено големи размери”, обясни тя.  Акцията на ГДБОП и ДАНС в Медицинския университет се проведе на 19 януари тази година. Седмица по-късно - на 26 януари бяха повдигнати обвинения на шестима души, двама от които работят в университета.  Припомняме, че  Делото за организирана престъпна група е образувано през септември 2017 г. Част от обвинените все още работят в МУ, а друга са бивши служители, посочиха от прокуратурата. По думите на Гешев е вероятно кръгът на обвиняемите да се разшири, тъй като има данни за повече участници. Основното престъпление, за което се води разследването, е прием на чуждестранни студенти и „оправяне” на изпитите им по нерегламентиран начин. Приетите по тази схема студенти са над 20, а цената, която плащали за тази „услуга” е между 40 и 50 хил. евро. Най-много от тях са граждани на ЕС, предимно от Обединеното кралство, но най-често от арабски произход, от страни като Иран, Ирак, Египет, Ливан. Някои от тях не са имали дори средно образование. Получавайки статут на студенти, те получават и статут за постоянно пребиваване в България, което също е била цел. Това е въпрос и за националната сигурност, така че и по тази линия се работи, посочи Гешев. Всичките обвинени са с мярка за неотклонение – гаранция от 200 хил. лв. Към момента нито една гаранция не е платена, обясни Румяна Арнаудова. Има 14-дневен срок, в който тя може да бъде обжалвана относно размера й от страна на обвиняемите. ", "date": "2018.01.29", "title": "НАГЛО: Обвиняем от Медицинския факултет заплашил прокурори!"}
{"url": "http://www.bnews.bg/article/236026-zapochva_zatoplyane_temperaturite_sa", "text": "Днес ще бъде предимно слънчево, с временни увеличения на облачността. Ще духа умерен северозападен вятър. Ще се затопли и минималните температури ще бъдат между минус 5° и 0°, а максималните – между 9° и 14°, съобщава НИМХ към БАН. Атмосферното налягане е значително по-високо от средното за януари – слабо ще се понижи. Над планините ще е предимно слънчево. Ще духа силен северозападен вятър. Максималната температура на височина 1200 метра ще бъде около 6°, на 2000 метра – около 0°. Над Черноморието ще бъде предимно слънчево. Ще духа умерен северозападен вятър. Максимални температури на въздуха: 11-13°. Температурата на морската вода е 6°. Вълнението на морето ще бъде 1-2 бала. \r\n ", "date": "2018.01.29", "title": "Започва затопляне, температурите са...."}
{"url": "http://www.bnews.bg/article/236033-zam_ministar_na_zdraveopazvaneto_posochi_koy_i_kak_iztochva_sistemata", "text": "Бившият заместник-здравен министър Мирослав Ненков заяви по БНТ, че в здравната система има малка, но влиятелна група от хора, които гледат на пациентите като на ресурс за източване, „като на двеста лева“ по думите на анестезиолога. Той отбеляза обаче, че огромната част от колегията в здравната система си върши работата съвестно. Д-р Ненков посочи още, че здравеопазването навсякъде е скъпо и иска инвестиции.  \r\n„Живеем в условия на морален срив, но на хората, които са се впили като кърлежи в системата на здравеопазването, икономиите и оптималното лечение на пациентите не им говори нищо. Малка част от медицинската структура в България, но много влиятелна, гледа на пациента като на 200 лв.“, каза той. „Тези хора са много влиятелни, не се спират пред нищо. За тях морални стойности като чест, достойнство, запазване на човешкия живот и смисълът на здравната система да дарява здраве, не съществува. Слава на Бога, огромна част от колегията си върши работата съвестно. Нашата система с тези си кривинки работи не зле за парите, които се инвестират в нея и които се открадват от нея. Винаги ще има кой да лекува „кърлежите“, допълни той и отбеляза, че тези хора са способни на всичко. \r\n„Здравеопазването у нас и по света е нещо много, много скъпо“, каза още д-р Мирослав Ненков.  \r\nПо думите му, тъй като е много скъпо, здравеопазването има императивни изисквания към себе си за определен обем инвестиции. Това е в случай, че обема пари, с който разполагаме, се управлява добре.  \r\n„По начина, по който сега са разписани правилата, ако догодина с още 400 млн. лв. се увеличат парите за здравеопазване, пак няма да се изплатят дълговете на болниците. В самата концепция на този тип здравеопазване, който се практикува сега у нас е заложено да не стигат парите, освен че те сами по себе си са малко“, обясни д-р Ненков. \r\nЗдравнонеосигурените хора са две групи - едните са тези, които не могат да си платят здравните осигуровки, а другите са тези, които не искат да си платят здравните осигуровки според бившия заместник-министър. \r\n„Тези, които не могат да си платят здравните осигуровки пушат цигари и пият ракия - те могат да си платят осигуровките, нека не се заблуждаваме. Регистрираните хора в бюрата по труда, тези, които получават помощи, те лягат върху държавния бюджет. Т.е. всички ние им помагаме, както е редно. Но ако пушиш цигари и пиеш ракия, няма никаква причина да не си плащаш здравните осигуровки. И този човек отива например в болницата в Козлодуй и от там не могат да го върнат. И тогава 1000 лв. за неговото лечение остават за сметка на тази болница. Тези 1000 лв. се покриват от потенциалния доход на моите колеги, сестри и санитари“, обясни д-р Ненков. \r\n„Здравната карта не падна случайно, тя е обжалвана с юридически „мурафет“, заяви той. \r\n„Здравната карта би трябвало да каже на толкова население и толкова лекували се няма нужда от толкова болници. Как ще обясним със здравната карта, че мастит собственик на болница трябва да си затвори болницата в Пазарджик, например, от която изкарва 15 милиона на година“, попита анестезиологът. \r\n„Можем да съберем три стари медикамента и да направим нов, а Здравната каса е задължена да ни го плати“, заяви Нанков.  \r\n„Идва „иновативният“, комбиниран медикамент, и става нов и трудно платим. Хората не разбират, че това плащане е от парите им“, допълни той. \r\n„Срещу електронизирането на системата има съпротива, но в момента тя е разпокъсана“, заяви Мирослав Ненков.  \r\nСпоред него няма механизъм да се отнеме лиценза на лекари и специалисти, които надписват лечения.  \r\n„Безкръвните операции щадят консуматив, който е скъп, но щадят пациента“, допълни той и обясни, че само 10% от операциите в България са подобни. ", "date": "2018.01.29", "title": "Зам.-министър на здравеопазването посочи кой и как източва системата!"}
{"url": "http://www.bnews.bg/article/236035-12_godishniyat_huligan_udaril_uchitelka_aut_ot_uchilishte", "text": "\r\nПетокласникът, ударил учителка в Царево, е изключен от училище. Това се случи, след като родители и преподаватели се събраха на протест. \r\nИнцидентът, при който ученик нападна и удари учителка, е станал преди седмица в \"Н. Й. Вапцаров\". Момчето е на 12 години и е петокласник. Впоследствие неговият брат е нападнал охраната. \r\n\"Детето се държеше недисциплинирано, помолих го да напусне класната стая, охраната го изведе.После то се върна и ми удари шамар\", разказа пострадалата учителка. \r\n\"Обожавам децата, с които работя, и едва ли бих си позволила да провокирам някого\", допълни тя. Класната ръководителка на ученика Катя Панайотова го определя като проблемно дете. \"Той има 180 неоснователни отсъствия. Има и лоши прояви към съучениците си и учителите. Упражнява физически и психически тормоз\", сподели Панайотова, предаде НОВА тв. \r\nРодители на ученици в същия клас пък бяха категорични, че такива ученици са пречка за ефективното обучение на децата им и поискаха да се върне дисциплината. \r\nТе разказаха, че преди време в училището е имало акция за подпомагане на семейството на агресивния ученик, след като къщата им изгоряла при пожар.  \r\n ", "date": "2018.01.29", "title": "12-годишният хулиган, ударил учителка - аут от училище"}
{"url": "http://www.bnews.bg/article/236040-tsatsarov_razporedi_proverka_na_vsichki_s_imoti_i_avtomobili_nad_polovin_milion_leva", "text": "Главният прокурор разпореди проверка на територията на цялата страна за произхода на средствата на лицата, придобили недвижими имоти на стойност над 500 000 лева, както и луксозни автомобили, съобщиха от пресцентъра на Главна прокуратура. На територията на страната се управляват  50 автомобила „Майбах“, 193 автомобила  „Бентли“, 31 автомобила  „Ламборджини“, 68 автомобила „РолсРойс“ и 93 автомобила „Ферари“ До главния прокурор  Сотир Цацаров е постъпила информация от ЦУ на НАП за 365 физически лица, придобили през 2015 г. и 2016 г. недвижими имоти с цена над 500 000 лв. Главният прокурор е сезиран и от ГД „Национална полиция“ - МВР със справки за установени леки автомобили от марките „РолсРойс“, „Ферари“, „Ламборджини“, „Майбах“ и „Бентли“, управлявани на територията на Република България от български граждани. В справките е посочено, че срещу част от физическите лица има заявителски материали в МВР за евентуални престъпления от общ характер, включително за извършени данъчни престъпления и измами. Предоставената информация от НАП и ГДНП е преценена като повод за извършване на проверка, предвид наличие на данни за извършени данъчни престъпления /чл. 255 и сл. от НК/ и пране на пари /чл. 253 от НК/, поради което главният прокурор разпореди на прокуратурите предприемане на действия на територията на цялата страна. Възложено е на изпълнителния директор на Националната агенция за приходите извършване на данъчни проверки по предоставените от МВР данни, при които да се установят най-малко: датата на придобиване и стойността на МПС, като се изискат договор за покупка, фактура или митническа декларация (ЕАД), както ипроизхода на паричните средства за закупуването на МПС. Указано е да се извърши анализ на получените доходи, с цел установяване наличието на средства за придобиването на автомобилите. При деклариране на заемни средства, ще се изследва произхода им, съответно декларирани ли са те по реда на чл. 50 от ЗДДФЛ /както от заемодателя, така и от заемополучателя/. Указано е също да се анализира  доколко посочената цена на придобиване на МПС съответства на действителните пазарните цени към момента на сделката. Ако бъде установено, че съответното МПС е управлявано от друго лице, различно от собственика, е разпореденода се изиска информация за основанието за предоставянето на МПС, времето за предоставяне, както и наличието на насрещна престация. Възложено е на изпълнителния директор на Националната агенция за приходите извършване на данъчни проверки на лицата, които през 2015г. и 2016 г. са придобили имоти на стойност над 500 000 лева, включително и анализ на получените доходи, с цел установяване наличието на средства за придобиването на тези имоти.  наличието на свързани лица, фирми и тяхната дейност, декларирани доходи, извършени разходи, банкови сметки, движението на проверяваните средства по банковите сметки и др. След приключване на проверките по двете направления, ще бъде предоставена допълнителна информация за последващите действия от Прокуратурата на Република България. ", "date": "2018.01.29", "title": "Цацаров разпореди: Проверка на всички с имоти и автомобили над половин милион лева!"}
