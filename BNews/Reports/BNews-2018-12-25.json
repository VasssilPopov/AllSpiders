{"url": "http://www.bnews.bg/article/254148-vnimanie_bum_na_falshivi_banknoti", "text": "\n Бум на фалшиви пари около празниците. Експертите предупреждават, че при голямото пазаруване по Коледа и Нова година има най-голям риск да се окажем с фалшиви банкноти в портфейла. Според БНБ най-често се засичат неистински двайсетолевки. \r\n\r\n Централната банка започна с подмяна на левовете с нови по-защитени серии. Първо това ще се случи със столевката. За първите 9 месеца на годината са засечени седем фалшиви фалшиви банкноти от 100 лева. \r\n\r\n В над 70% от случаите – фалшивите банкноти са от 20 лв. – спрени са над 400 банкноти. Валутните касиери споделят, че през декември и в летните месеци, рискът от фалшиви пари е най-голям.  \r\n\r\n Те допълват, че рядко хората знаят откъде са получили фалшификат. \r\n\r\n Само преди два месеца беше разбита най-голямата печатница за фалшиви банкноти за последното десетилетие – в Слънчев бряг. \r\n\r\n В следващите три години БНБ ще подмени всички банкноти с нови по-защитени серии. „Технологиите се развиват, това дава предимство, както на тези които искат да фалшифицират, така и възможности на тези, които правят истински пари, коментира Калин Христов, подуправител на БНБ. \r\n\r\n От банковият сектор заявяват, че въпреки трудностите, се фалшифицират и монети. От БНБ съветват да разглеждаме монетите и банкнотите внимателно. Да не се концентрираме само върху един от защитните елементи. При съмнение – да сравним банкнотата с друга и ако продължим да не сме сигурни да отидем да проверим парите в най-близката банка или обменно бюро, съобщава БТВ. \r\n\r\n   \r\n \n\t\t\t\t\t\t", "date": "2018.12.25", "title": "Внимание! Бум на фалшиви банкноти!"}
{"url": "http://www.bnews.bg/article/254125-galena_chaka_treto_dete", "text": "\n Измина месец, откакто фолк певицата Галена разхождаше елегантната си фигура изпод широки пуловери и черни дрехи, но най-накрая показа какво е прикривала чрез тях.На едно от последните си участия Галка дръзна да се пусне в леопардова, впита рокля. Дрехата отлично подчерта изпъкналото й коремче. Феновете й доста се озадачиха и започнаха да я обсипват с въпроси дали не е бременна с трето?! \r\n\r\n Справка с последните й фотоси сочи, че пайнерката наистина е залагала предимно на по-широки дрешки, които прикриват горната част от тялото й – от дупето нагоре. \r\n\r\n В свои интервюта Галена е споделяла, че много й се иска след тези две мъжки рожби да има и момиченце, но никой не предполагаше, че с Галин толкова бързо ще свършат работата. \r\n\r\n Ако изключим версията, че е бременна, други нейни последователи предполагат, че наедрялото коремче се дължи на преяждане с новите кексчета, които мъжът и фирмата му са пуснали на пазара. \r\n\r\n Галена и Галин са заедно вече 10 години. През 2009 г. се ражда първото им дете – Стефан. Февруари миналата година се появи и вторият им син – Александър. Здравото семейство, което изградиха двамата, винаги е будило завист у колежките й. \r\n\r\n Освен, че се радва вече на две дечица, от няколко години певицата е едно от топ имената в жанра и кариерата й върви толкова успешно, колкото протичат нещата й и в личен план. Доста от нейните конкурентки не посмяха да създадат наследници, за да не губят позициите си в шоубизнеса. Ако Галена обаче очаква трето детенце, със сигурност ще скрие шапките на всички. \r\n \n\t\t\t\t\t\t", "date": "2018.12.25", "title": "Галена чака трето дете? "}
{"url": "http://www.bnews.bg/article/254145-eto_koga_shte_pochivame_prez_2019_g", "text": "\n През 2019 г. се очертават 2 дълги почивки - около Великден, в края на април, и на Коледа, през декември.  \r\n\r\n Разширени уикенди ще има и на всички официални празници. Догодина 3 март е в неделя, като полагащия се в случая понеделник отново се събират три дни почивка. Същото ще стане и за празника на солунските братя - 24 май, който е в петък, В петък се пада празникът на Съединението - 6 септември. Денят на Независимостта пък е в неделя, което отново прави почивна \"тройка\". \r\n\r\n От Главната инспекция по труда информират, че отново ще проверяват за нарушения на трудовото законодателство и припомнят, че ако работим на празниците, ни се полага двойна надница. Около 1600 са нарушенията, свързани със заплащането на труда по време на официалните празници. \r\n\r\n  Ето кога ще почиваме през 2019 година: \r\n\r\n 1 януари (вторник) – Нова година, без допълнителни почивни дни; \r\n\r\n 3 март (неделя) – Ден на Освобождението на България от османско иго – 3 март е неделя, така че ще почиваме и на 4 март, понеделник; \r\n\r\n 28 април – Великден. Почива се общо 4 дни от петък (26 април) до понеделник (29 април), включително; \r\n\r\n 1 май (сряда) – Ден на труда и на международната работническа солидарност, без допълнителни почивни дни; \r\n\r\n 6 май (понеделник) – Гергьовден, Ден на храбростта и Българската армия, без допълнителни почивни дни; \r\n\r\n 24 май (петък) – Ден на българската просвета и култура и на славянската писменост, без допълнителни почивни дни; \r\n\r\n 6 септември (петък) – Ден на Съединението, без допълнителни почивни дни; \r\n\r\n 22 септември (неделя) – Ден на Независимостта на България. Ще почиваме и на 23 септември (понеделник); \r\n\r\n 24, 25, 26 декември – Бъдни вечер и Рождество Христово (вторник, сряда и четвъртък). \r\n  \r\n \n\t\t\t\t\t\t", "date": "2018.12.25", "title": "Ето кога ще почиваме през 2019 г.!"}
{"url": "http://www.bnews.bg/article/254147-darvo_padna_varhu_kooperatsiya_v_plovdiv", "text": "\n Огромно дърво падна върху кооперация в центъра на Пловдив. Заради големината си при падането дървото се е подпряло на балконите и фасадата на сградата, като е срутило част от мазилката, съобщава \"Марица\". \r\n\r\n Инцидентът е станал рано тази сутрин, пострадали няма. На мястото на инцидента веднага са били пратени полиция и екипи на Пожарна безопасност и защита на населението, които опитват да изтеглят дървото и да направят необходимата организация за сигурността на хората в района. \r\n\r\n Тепърва предстои да станат ясни причините за инцидента, съобщава България он еър. Според експерти корените на дървото са били изсъхнали, а силните пориви на вятъра са спомогнали за прекършването. \r\n\r\n Опасното време остава и днес заради силния вятър. Обявен е жълт код за по-голямата част от страната. \r\n\r\n В София вятърът повали част от коледната украса пред ЦУМ. \r\n \n\t\t\t\t\t\t", "date": "2018.12.25", "title": "Дърво падна върху кооперация в Пловдив"}
{"url": "http://www.bnews.bg/article/254141-vaorazhen_napadna_avtobus_v_kitay_petima_sa_martvi", "text": "\n Най-малко 5 души са убити при нападение с автобус в Китай, информира АФП. \r\n\r\n Въоръжен с нож мъж е похитил автобус и е взел пътниците за заложници. След това същият се врязал в група пешеходци. \r\n\r\n Най-малко 20 души са ранени. Инцидентът е станал в град Лунян, провинция Фуцзян, Източен Китай. \r\n\r\n По първоначални данни сред убитите има и един служител на реда. \r\n\r\n По данни на местните власти, цитирани от CNN, полицаите са задържали нападателя. Нападението станало около 15.20 часа местно време. \r\n\r\n Засега няма данни за мотивите на нападателя. \r\n \n\t\t\t\t\t\t", "date": "2018.12.25", "title": "Въоръжен нападна автобус в Китай, петима са мъртви"}
{"url": "http://www.bnews.bg/article/254136-43_sa_zhertvite_na_napadenieto_v_kabul", "text": "\n Нападението на правителствения комплекс в афганистанската столица Кабул е отнело живота на най-малко 43 души, предаде АФП, като се позова на министерството на здравеопазването на Афганистан. \r\n  \r\nТова е една от най-кървавите атаки в Кабул. Ранените са десет. В правителствения комплекс се намират министерствата на труда, на социалните дела и обществения транспорт. \r\n  \r\nНападението стана броени дни след като се появиха информации, че САЩ ще изтеглят част от военните си в Афганистан. \r\n  \r\nЗасега никой не е поел отговорност за атаката, продължила повече от седем часа. Над 350 души бяха взети за заложници в комплекса, а после бяха освободени. \r\n  \r\nЧетиримата нападатели са мъртви. Първият от тях извършил самоубийствен атентат с кола бомба в началото на атаката. Останалите трима били ликвидирани от силите за сигурност. \r\n \n\t\t\t\t\t\t", "date": "2018.12.25", "title": "43 са жертвите на нападението в Кабул"}
{"url": "http://www.bnews.bg/article/254137-vetrovito_i_studeno_dnes_slabo_zatoplyane_v_chetvartak", "text": "\n Днес ще бъде ветровито, с температури близки  до обичайните за периода. Облачността ще бъде променлива, временно намаляваща и до слънчево време в централните и западни райони на страната. \r\n\r\n Максималните температури ще бъдат от минус 1 до плюс 5 градуса. Вятърът ще бъде умерен, в Дунавската равнина временно силен, от северозапад. \r\n\r\n През нощта вятърът ще промени посоката си на западен и ще отслабне, но няма да стихва напълно в Дунавската равнина. \r\n\r\n Минималните температури ще са от минус 5 до нула градуса, но ще бъде почти ясно и температурите по високите полета и котловините, защитени от западен вятър е възможно да паднат  и до минус 7, минус 9 градуса на места. \r\n\r\n През деня вятърът отново ще се усили до умерен, в Северозападна България и временно силен и температурите ще бъдат от 1 до 6 градуса. \r\n\r\n В сряда времето ще остане без съществена промяна - ветровито с обичайни за края на декември температури, минимални от минус 5 до плюс един и  дневни от 1 до 6 градуса. \r\n\r\n В четвъртък температурите ще се повишат  и  дневните в западната част на Тракия и Дунавската равнина ще достигнат 10, 11 градуса. \r\n\r\n В петък остава ветровито, с температури малко над обичайните, а в събота през страната ще премине размит атмосферен фронт и  на места, главно в планините и Североизточна България ще превали краткотраен дъжд, по високите места - сняг. Снежна покривка в низините няма да се образува. \r\n\r\n В неделя ще бъде по-хладно, с дневни температури от 3 до 8 градуса. \r\n \n\t\t\t\t\t\t", "date": "2018.12.25", "title": "Ветровито и студено днес, слабо затопляне в четвъртък"}
{"url": "http://www.bnews.bg/article/254140-polovinata_ot_biznesa_predvizhda_uvelichenie_na_zaplatite", "text": "\n Бизнесът е умерен оптимист за 2019 г. Проучване сред Асоциацията на индустриалния капитал, направено за бТВ, показва, че половината от работодателите планират да наемат нови хора и да увеличават заплатите. \r\n\r\n Работодателите очакват 2019 г. да не е нито по-добра, нито по-лоша от 2018 г. \r\n\r\n 53% от компаниите планират да наемат нови хора. Толкова са и фирмите, в които се очаква ръст на заплатите. Прогнозите са за средно увеличение на възнагражденията с 8,5%. \r\n\r\n В две трети от фирмите, където ще има по-високи заплати, планираното увеличение е под 10%. \r\n\r\n Едва в 13% от компаниите се предвижда ръст на заплатите с повече от 10%. \r\n \n\t\t\t\t\t\t", "date": "2018.12.25", "title": "Половината от бизнеса предвижда увеличение на заплатите"}
{"url": "http://www.bnews.bg/article/254130-bez_kamioni_po_magistralite_i_natovarenite_patishta_utre_sledobed", "text": "\n Между 14 ч. и 20 ч. на 26 декември ще бъде ограничено движението на камионите над 12 тона по автомагистралите и най-натоварените пътища, предаде БТА, като се позова на пътната агенция. \r\n\r\n Целта е да се гарантира безопасността на водачите и да се повиши пропускателната способност на инфраструктурата в края на петте почивни дни за Коледа. \r\n\r\n Забраната не важни за МПС, превозващи бързоразвалящи се хранителни продукти и товари на температурен режим, живи животни и опасни товари. \r\n\r\n За улеснение на трафика през Владая и за повишаване на пътната безопасност през светлата част на денонощието ще има две ленти за влизащите в София по път I-1 (Е-79). Временната организация е от км 278+910 до 282+038 и от пътен възел „Даскалово” до кръстовището на Драгичево. \r\n\r\n Алтернативен маршрут на първокласния път през Владая е АМ \"Люлин\". \r\n\r\n От АПИ припомнят, че трябва колите ни да са подготвени за зимни условия и да караме внимателно, със съобразена скорост и без да правим рискови маневри и нарушения на правилата. \r\n\r\n От агенцията специално призовават да не ползваме аварийните ленти на магистралите за по-бързо придвижване. \r\n\r\n   \r\n \n\t\t\t\t\t\t", "date": "2018.12.25", "title": "\r\n\r\nБез камиони по магистралите и натоварените пътища утре следобед"}
{"url": "http://www.bnews.bg/article/254131-rusiya_garantira_dostavkata_na_priroden_gaz_za_evropa", "text": "\n Русия гарантира доставката на природен газ за Европа дори в случай на липса на договореност с Украйна за транзита. Това заяви руският министър на енергетиката Александър Новак в интервю за в. \"Комерсант\", предаде ТАСС. \r\n\"При каквито е да е обстоятелства ние гарантираме доставката на руски газ според подписаните от \"Газпром\" дългосрочни договори. В този смисъл европейските потребители ще бъдат осигурени с необходимите обеми\", заяви министърът. По думите му негативно влияние върху преговорите за транзит през Украйна има съдебният спор между руската Газпром и украинската Нафтогаз. \r\nОсвен това Новак каза, че Русия е готова да обезпечава транзита на газ през Украйна и след 2019 г., ако той бъде изгоден в сравнение с други маршрути. \r\nВ края на 2019 г. изтичат подписаните през 2009 г. договори между Газпром и Нафтогаз за доставка на газ на Украйна и за транзит на газ през територията на страната към Европа. Въпросът за съхранение на транзита на руски газ след 2019 г. се обсъжда и в контекста на планираното строителство на газопровода Северен поток 2 от Русия за Германия, който заобикаля транзитните страни. \r\n \n\t\t\t\t\t\t", "date": "2018.12.25", "title": "Русия гарантира доставката на природен газ за Европа"}
{"url": "http://www.bnews.bg/article/254132-erdogan_pokanil_tramp_da_poseti_turtsiya_dogodina", "text": "\n Турският президент Реджеп Тайип Ердоган е поканил американския президент Доналд Тръмп да посети Турция през 2019 г., заяви говорителят на Белия дом Хоган Гайдли, предаде Ройтерс. \r\n\"Нищо конкретно не е планирано засега, но президентът е отворен към идеята за потенциална среща (с Ердоган) в бъдеще\", каза говорителят. \r\nВчера говорителят на Ердоган - Ибрахим Кълън, съобщи, че Тръмп искал да посети Турция през 2019 г., но дата още не била фиксирана. Той каза, че поканата е била отправена от Ердоган към Тръмп в телефонния разговор, в който двамата са говорили за американското изтегляне от Сирия, предаде АП. \r\n \n\t\t\t\t\t\t", "date": "2018.12.25", "title": "Ердоган поканил Тръмп да посети Турция догодина"}
{"url": "http://www.bnews.bg/article/254133-loshi_sa_usloviyata_za_turizam_v_planinite", "text": "\n Лоши са условията за туризъм в планините, съобщиха от Планинска спасителна служба (ПСС) към Българския червен кръст. \r\n  \r\nНавсякъде условията за ски и туризъм не са подходящи, заради лошото време във високите части на планините, с изключение на Пирин. В надгористия пояс е мъгливо, с ниски температури и на повечето места духа много силен вятър. \r\nНа Ботев вятърът е квалифициран като ураганен. В такива ситуации има реални опасности от измръзване и загубване, затова се препоръчва докато не се оправи времето да не се предприемат изкачвания към високите части на планините. \r\n  \r\nТемпературите по най-високите части варират между минус 17 и минус 14 градуса на Мусала, на Тодорка - минус 14, минус 15 е на Ботев, на Черни връх температурите са минус 12. \r\n\r\n Независимо, че снегът не е много, заради силния вятър съществуват подветрени райони, в които има натрупване на значителна снежна покривка и на тези места съществува известна опасност от лавини. Добре е да се избягва преминаването през такива участъци и да се използва само зимната маркировка, която е съобразена с лавиноопасните и подветрените райони. \r\n  \r\nСъоръженията работят във зимните курорти. Няма регистрирани инциденти с туристи през изминалото денонощие. Информация за обстановката в планините можете да намерите на адреса на ПСС в интернет. \r\n  \r\n \n\t\t\t\t\t\t", "date": "2018.12.25", "title": "Лоши са условията за туризъм в планините"}
{"url": "http://www.bnews.bg/article/254122-miro_se_napi_i_si_otryaza_bradata", "text": "\n Миро се раздели с доста ексцентричната си брада. Певецът сам сподели, че това се случило, докато гостувал на тъста си в Перник. \"Скалпираната ми брада. Ето до това води да пиеш с тъст си- Краси Златанов. От името на мама, кака, и дъщеря ти, благодаря”, написа изпълнителят с чувства за хумор. Явно брадата му не е харесвала на семейството, както и на съпругата му. На същото мнение са и феновете на Миро, които веднага оцениха, че без дългите косми той изглежда доста по-добре. Краси Златанов е баща на съпругата на Миро-Ели Златанова, която от години живее във Великобритания. \r\n  \r\n \n\t\t\t\t\t\t", "date": "2018.12.25", "title": "Миро се напи и си отряза брадата"}
{"url": "http://www.bnews.bg/article/254135-novo_obvinenie_sreshtu_kevin_speysi_za_seksualno_posegatelstvo", "text": "\n Американският актьор Кевин Спейси е обвиняван в сексуална агресия над юноша, извършена през юли 2016 г. близо до Бостън, предадоха световните агенции, като се позоваха на информация на в. \"Бостън глоуб\". Актьорът ще се яви в съда на 7 януари, за да чуе официално повдигнатите му обвинения. \r\n\r\n Сексуалното посегателство е било извършено на остров Нантъкет. Полицията на острова води разследване по случая от ноември 2017 г. Майката на юношата - журналистката Хедър Ънръх, разкри, че е подала жалба срещу звездата. \r\n\r\n Тя разказва, че Спейси накарал сина й да пие в ресторант, а после напъхал ръката си в панталона му и го опипал. Агресията приключила едва когато актьорът станал от масата, за да отиде до тоалетната. Жена, която станала свидетел на случилото, се притичала на помощ на младежа, който бил видимо потресен. Тя го посъветвала да избяга от ресторанта и той послушал съвета й. \r\nМайката на младежа разказа още, че първоначално синът й не подал жалба, защото бил много изплашен и притеснен. Но когато на бял свят излязоха други обвинения срещу Спейси, отправени от други мъже, той решил да разкрие какво му се е случило. \r\n\r\n Срещу Спейси се водят разследвания за сексуални посегателства в Лондон и Лос Анджелис. Заради скандала Спейси беше изгонен от сериала \"Къща от карти\" и от филма \"Всичките пари на света\". \r\nСъщевременно в Twitter Спейси публикува видеообръщение от името на Франк Ъндърууд, неговия персонаж от \"Къща от карти\", предадоха световните агенции. Видеото е озаглавено Let me be Frank (в превод: \"Позволете ми да бъда откровен\", но и игра на думи, която може да се преде като Оставете ме да бъда Франк). \r\nВъв видеото Спейси възприема интонацията на циничния политик готов на всичко, за да разгроми противниците си, и се обръща директно към зрителя. Заснет в кухня, облечен с престилка с щампа на дядоколедовци, Спейси, намеква във видеото, че хората не трябва да вярват на всичко, което чуват за него. \r\n\r\n \"Знам какво искате. Разбира се нас се опитаха да ни разделят, но между нас има нещо силно и властно. Ние - ти и аз - сме споделяли всичко един с друг, аз ти разказах за моите най-потайни и мрачни тайни. Показах ти на какво са способни хората, шокирах те с моята откровеност, като при това по-скоро ти отправях предизвикателства и те заставях да се замислиш\", казва Спейси във видеото, обръщайки се към зрителя. \r\n\"Знам, че искаш да се върна\", допълва той. \"С всеки ден у мен расте увереността, че съвсем скоро ти ще узнаеш цялата истина\", предупреждава той. \"Ако аз не съм плащал за нещата, които ние и двамата знаем, че съм извършил, със сигурност няма да платя за нещата, които не съм направил\", добавя Спейси. \r\nЗасега студио Нетфликс, създател на филма \"Къща от карти\" отказва да коментира видеото. \r\n\r\n   \r\n\r\n   \r\n \n\t\t\t\t\t\t", "date": "2018.12.25", "title": "Ново обвинение срещу Кевин Спейси за сексуално посегателство"}
{"url": "http://www.bnews.bg/article/254138-ogromen_gaf_na_albaniya_razkriha_kade_deystvat_shpionite_iz_evropa", "text": "\n Албания сътвори огромен гаф, който сериозно разтревожи ръководните органи на НАТО. На страницата на албанското министерство на финансите се появи подробна информация за агентите на разузнаването на страната (SHISH) из цяла Европа. \r\n\r\n Става въпрос за класифицирана информация - не само кои са агентите, а номерата на паспортите им, номерата на автомобилите, които ползват, размерът на заплатите, които получават, пари за командировки и дори заплащанията, които реализират към автосервизи или водопроводчици. \r\n\r\n Изнесени са десетки имена на агенти, като двама от тях заемат \"чувствителни\" постове в НАТО в Брюксел, съобщава британският вестник \"Индипендънт\". Става ясно, че Албания разполага с шпиони в Гърция, Косово, Македония, Сърбия и Италия. Освен това са показани данни за специфични дейности, засягащи включително правителството, президентството и съдилищата в страната. \r\n\r\n Все още не е ясно дали изнесената класифицирана информация е след прекалена \"усърдност\" на служител във финансовото министерство или след хакерска атака. Заради това в НАТО обявиха и повишено ниво на тревога, тъй като на практика по този начин се влиза не просто в албанската система за сигурност, а в системата на Алианса. \r\n\r\n Очаквано агентите веднага са изтеглени. \r\n \n\t\t\t\t\t\t", "date": "2018.12.25", "title": "Огромен гаф на Албания - разкриха къде действат шпионите ѝ из Европа"}
{"url": "http://www.bnews.bg/article/254142-nataliya_simeonova_shte_se_prasne_vodeshtata_shokira_zritelite_s_vida_si", "text": "\n Наталия Симеонова се появи в ефира на предаването \"Преди обед\" по bTV и буквално шашна всички. \r\nНяма и помен от голямата красавица, която водеше предаването \"Море от любов\". От доста време насам се знае, че блондинката трупа килограми, но явно положението все повече се влошава. Тя пристигна при Десислава Стоянова и Сашо Кадиев буквално навлечена с пухено палто, но стилно увила около шията си огърлица от перли. Русите къдрици, които са нейна запазена марка, също бяха налице.  \r\nЛицето на Симеонова обаче е видимо страшно наедряло. Бившата тв звезда е пуснала гушка, а очите й едва се виждат от бузи. Видимо Наталия губи борбата с излишните килограми, а положението става все по-лошо. Не е ясно на какво точно се дължи натрупването на маса - според някои е от депресия и стрес, други смятат, че блондинката е болна от нещо.  \r\nВсе пак, причината да се появи в ефир бе прелестна - Българската Коледа. Симеонова винаги се е увличала по благотворителност и добри дела. Явно не е променила отношението си към живота и света. \r\n \n\t\t\t\t\t\t", "date": "2018.12.25", "title": "Наталия Симеонова ще се пръсне! Водещата шокира зрителите с вида си "}
{"url": "http://www.bnews.bg/article/254139-dnes_se_razhda_spasitelyat_koyto_ni_uchi_vie_ste_svetlinata_na_sveta", "text": "\n Българският патриарх и Софийски митрополит Неофит оглави богослуженията в патриаршеската катедрала \"Св. Александър Невски\" и благослови българите. \r\n\r\n Мелнишкият епископ Герасим, секретар на Светия Синод прочете патриаршеското и синодално послание за Коледа.  \r\n\r\n \"Рождество Христово поражда в нашите души неизказана духовна радост, която ни дава сили и надежда да преодоляваме предизвикателствата на нашето време. Господ Исус Христос ни посочва единствения път на спасението, от който да не се отклоняваме \"ни надясно, ни наляво, а да постъпваме благоразумно във всичките си предприятия\".  \r\n\r\n Рождественското послание беше отправено към вярващите на празничното богослужение в патриаршеската катедрала. В него се казва, че затова в този свят и пресветъл ден Светата Православна църква ни призовава, като подражаваме на Всещедрия и Всемилостив Бог, и ние щедро да отворим нашите сърца, и да сторим всичко, което е по силите и възможностите ни, та между нас да няма никой самотен и без надежда. Днес за всички нас се ражда Спасителят Христос Господ, Който като ни призовава да стоим непоклатно във вярата, ни учи: \"Вие сте светлината на света\". \r\n\r\n \"Рождество Христово поражда в нашите души неизказана духовна радост, която ни дава сили и надежда да преодоляваме предизвикателствата на нашето време. Господ Исус Христос ни посочва единствения път на спасението, от който да не се отклоняваме \"ни надясно, ни наляво, а да постъпваме благоразумно във всичките си предприятия\".  \r\n\r\n Патриарх Неофит и митрополитите от Светия синод на БПЦ поздравяват всички наши духовни чеда в пределите на Родината и извън нея със светлия празник на Христовото Рождество и им благопожелават здраве, духовни успехи, мир в семействата, училищата, държавните институции, за да има повече благост, търпение, добра воля и любов. \r\n\r\n Благодатта и мирът на раждащия се днес Богомладенец и общението в Светия Дух да бъдат с всички нас! \r\n\r\n  Честито Рождество Христово, пожелават Негово светейшество и архиереите от БПЦ към всички българи в празничното си послание. \r\n\r\n   \r\n \n\t\t\t\t\t\t", "date": "2018.12.25", "title": "Днес се ражда Спасителят, който ни учи: \"Вие сте светлината на света\""}
{"url": "http://www.bnews.bg/article/254124-krasi_radkov_si_prisazhda_kosa", "text": "\n Краси Радков умувал над предложението да си присади коса. За последните няколко години актьорът от „Шоуто на Слави” неколкократно се колебаел, но все не му достигало достатъчно кураж, за да се подложи на интервенцията. Оплешивяването на комика, изиграл култовите образи на Гацо Бацов, Шишо Бакшишо и баба Вуна, започнало още преди 15 години. И до днес Красимир не знаел защо темето му е олисяло безпричинно. Никой в рода му от мъжете не бил плешив, писа „Уикенд“. \r\n\r\n \r\nРадков отдавал прогресивния си косопад на стреса, който преживял в началото на 2000-та година. Тогава звездата останал без работа, имал куп лични проблеми и всичко това се отразило на здравословното състояние. Театралът не крие, че е суетен и че мечтае за повече косми върху темето. \r\n\r\n Още повече, че през юли 47-годишният актьор стана татко на малкия Теодор и не искал някой ден децата в училище да му се подиграват, че баща му е стар. Досега Краси пробвал няколко бабини илача за справяне с проблема, но нищо не дало резултат.  \r\n \n\t\t\t\t\t\t", "date": "2018.12.25", "title": "Краси Радков си присажда коса "}
{"url": "http://www.bnews.bg/article/254134-petrolat_poevtinya_ryazko", "text": "\n Петролът, който поевтиня чувствително миналата седмица, продължи и днес да върви стремглаво надолу, предаде АФП. \r\nАгенцията отбелязва, че инвеститорите остават скептични към обещанията на ОПЕК да намали добива и са разтревожени от икономическите сътресения. \r\nНа Нюйоркската търговска борса американският лек суров петрол с доставка през февруари поевтиня с 3,06 долара, или 6,7%, до 42,53 долара за барел - най-ниската си цена от юни м.г. \r\nВ Лондон сортът Брент от Северно море с доставка през февруари загуби 3,35 долара, или 6,2%, до 50,47 долара за барел - най-ниското си равнище от август 2017 г. \r\nАмериканският лек суров петрол и сортът Брент поевтиняха съответно с 44 и 41% от своя пик през октомври. Само миналата седмица те загубиха 11,4 и 10,7% от стойността си, отбелязва АФП. \r\n \n\t\t\t\t\t\t", "date": "2018.12.25", "title": "Петролът поевтиня рязко "}
{"url": "http://www.bnews.bg/article/254146-papa_frantsisk_prizova_za_bratstvo_i_mir", "text": "\n Папа Франциск използва своето коледно послание, за да призове за мир в конфликтни зони като Сирия и Йемен, чието население е изправено пред едни от най-тежките хуманитарни кризи в света, съобщава „Фокус”. \r\n\r\n „Желанието ми за щастлива Коледа е желание за братство. Братство между от всяка нация и култура. Братство между хората с различни идеи. Братство между хора от различни религии”, каза папа Франциск в традиционното си послание „Урби ет Орби” (Към града и на света – бел.ред) от площад Свети Петър. \r\n\r\n Папата каза още, че се надява, че примирието в опустошения от конфликта Йемен ще сложи край на разрушителната война, която е отнела живота на около 10 000 души от 2015 г. и е тласнала 14 милиона йеменци до ръба на оцеляването. \r\n\r\n „Моите мисли са насочени към Йемен, с надеждата, че примирието, постигнато от международната общност, може най-накрая да донесе облекчение на всички онези деца и хора, изтощени от войни и глад,\" каза той. Папата също така говори за войната в Сирия, откъдето американският президент Доналд Тръмп е решил да изтегли около 2000 войници. \r\n\r\n „Нека международната общност работи решително за политическо решение, така че сирийският народ, особено всички, които са били принудени да напуснат собствените си земи и да потърсят убежище другаде, да се завърнат, за да живеят в мир в собствената си страна\", каза Светият отец. \r\n\r\n Папа Франциск допълни, че се надява да бъдат подновени мирните преговори между израелците и палестинците, „които могат да сложат край на конфликт, който повече от 70 години поразява земята, избрана от Господ, за да покаже лицето си и любовта към хората.” \r\n \n\t\t\t\t\t\t", "date": "2018.12.25", "title": "Папа Франциск призова за братство и мир"}
{"url": "http://www.bnews.bg/article/254129-800_km_vodoprovodi_shte_se_stroyat_s_evropari", "text": "\n 1,3 млрд. лв. ще имат ВиК операторите у нас по Оперативна програма „Околна среда” за програмния период 2014-2020. \r\n\r\n Проектите ще се изпълняват на територията на 51 агломерации с над 10 000 еквивалент жители, като от подобрената инфраструктура ще се възползват над 2 млн. българи, съобщават от МРРБ. \r\n\r\n Определените за изграждане ВиК обекти включват 800 км водопроводна мрежа, както и канализационни колектори, пречиствателни станции, съоръжения за третиране на утайки, автоматизирани системи за управление на ВиК и др. \r\n\r\n Предвижда се да бъдат обявени над 190 обществени поръчки. Първата вече е факт – за строителство на пречиствателната станция за питейни води на Шумен. \r\n\r\n Към момента се изпълняват 2 обекта по програмата – за прединвестиционни проучвания в 14 области за 58 млн. лв. и за подобряване на административния капацитет за 16 млн. лв. \r\n \n\t\t\t\t\t\t", "date": "2018.12.25", "title": "800 км водопроводи ще се строят с европари"}
{"url": "http://www.bnews.bg/article/254116-vip_razdelite_na_2018_a", "text": "\n Доста родни знаменитости се врекоха във вечна вярност тази година с лъскави сватби, но и доста сложиха край на отношенията си. Въобще не липсваха звездни двойки, които обявиха своите раздели, писа „България Днес“. \r\n\r\n  „Не сме заедно със Саня. Може би аз съм виновен. Искам тя да бъде щастлива“, лаконично и откровено заяви актьорът и режисьор Ники Илиев. Той от години делеше леглото и покрива си със Саня Борисова. Слухове за разлъката им се носят отдавна, но двамата артисти не ги потвърждаваха до тази година. Клюкари шушукаха, че причината за края е изневяра от страна на Илиев. \r\n\r\n Младежите Папи Ханс и изпълнителката Дара няколко месеца демонстрираха влюбените си влажни погледи, докато най-изненадващо Константин не хвърли бомбата, че е влюбен в друга. Мистериозната дама е португалка. „Тая жена ми откъсна главата! Пръсна ми мозъка!“, коментира по неин адрес Ханс. Дара също потвърди, че не са заедно, но заяви, че винаги ще бъде до него и ще го подкрепя. \r\n\r\n Георги Валентинов предложи брак на силиконката Златка Райкова в „Като две капки вода“. Получи положителен отговор, но след това се оказа, че двамата всъщност са се разделили. Нещо повече – Райкова върти любов с един от най-близките му по онова време приятели – Благо Джизъса. \r\n\r\n Мария Илиева се превърна в самотна майка. За съжаление малко след раждането на бебето Александър, тя и таткото Георги Михайлов прекратиха своите отношения. Към днешна дата той е сгоден за друга дама, която е значително по-млада от Илиева. \r\n\r\n Други след разделените двойки през 2018-а г. са Лора Караджова и Валентин, Есмер и Благой Георгиев, Диляна Попова и Асен Блатечки. \r\n \n\t\t\t\t\t\t", "date": "2018.12.25", "title": " ВИП разделите на 2018-а"}
