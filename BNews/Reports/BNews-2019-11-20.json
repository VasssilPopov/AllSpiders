{"url": "http://www.bnews.bg/article/264435-marinela_arabadzhieva_otnovo_vleze_v_bolnitsa", "text": "\nМаринела Арабаджиева е откарана в МВР болница, съобщи Нова телевизия. За това е потвърдила и адвокатката й Ина Лулчева. \r\n\r\nБила е настанена в интензивно отделение в критично състояние, но е стабилизирана. От здравното заведение не коментират какво е състоянието й, информация за него ще съобщават само на близките на Арабаджиева. \r\n\r\nТова не е първият път, в който бизнес дамата напуска следствения арест заради здравословни проблеми. \r\n\r\nПрез септември Арабаджиева бе с опасност за живота. Хипертония втора степен, спиране на моторните функции на жизненоважни органи и многократно колабиране са част от здравословните проблеми, които тя има. Заради тях тя беше освободена под домашен арест с решение на Специализирания наказателен съд, но на втора инстанция то беше отменено. \r\n\r\nВетко и Маринела Арабаджиеви са с обвинения за участие в организирана престъпна група с цел данъчни престъпления и пране на пари. В продължение на месеци властите ги издирваха, а през март ги задържаха в имение в Испания. Арабаджиева бе екстрадирана от Испания на 30 май. \r\n\r\nПо делото е обвинен и малкият им син Вълчо, който неотдавна излезе от ареста срещу половин милион лева гаранция. \n\t\t\t\t\t\t", "date": "2019.11.20", "title": "Маринела Арабаджиева отново влезе в болница "}
{"url": "http://www.bnews.bg/article/264431-zhena_zagina_pri_katastrofa_v_sofiya_shofyorat_e_izbyagal", "text": "\n Шофьор блъсна и уби на място 56-годишна жена на бул. \"Европа\" в района на местност \"Толева махала\", след което избяга, съобщиха от пресцентъра на МВР. \r\n\r\n Сигналът за инцидента е подаден снощи към 21.00 часа. Съобщено е за намерено тяло на жена на пътно платно в района на местност \"Толева махала\". На място незабавно са насочени екипи на полицията и спешна помощ. Установена е самоличността на жената - 56-годишна, а медиците констатирали смъртта ѝ. \r\n\r\n Според първоначалните данни се касае за пътнотранспортно произшествие с неустановен автомобил и водач. По случая е образувано досъдебно производство, в рамките на което под наблюдението на прокуратурата, ще се изясняват всички обстоятелства и факти около инцидента, предприети са действия за установяването на водача и превозното средство. \r\n \n\t\t\t\t\t\t", "date": "2019.11.20", "title": "Жена загина при катастрофа в София, шофьорът е избягал"}
{"url": "http://www.bnews.bg/article/264430-otstraniha_trima_direktori_na_bolnitsi_i_lekarka_zaradi_smartta_na_3_godishnoto_dete", "text": "\n Директорите на трите столични болници, през които е преминало починалата 3-годишно дете, бяха отстранени от постовете си днес от здравния министър Кирил Ананиев, докато тече проверката. Това поиска премиерът Бойко Борисов, след като се срещна днес с родителите на детето. \r\n\r\n Временно отстранена е и доктор Елена Георгиева от Педиатричната болница, която е приела 3-годишното момченце. \r\n\r\n Детето е преминало през Педиатричната болница с директор проф. Димитър Русинов, през болница „Лозенец” с директор проф. Любомир Спасов и през „Пирогов” с директор проф. Асен Балтов. \r\n\r\n Русинов подчерта, че ще окажат пълно съдействие с документация по време на проверките. \r\n\r\n Съдействаме максимално на проверките, каза и директорът на „Пирогов”, а директорът на болница „Лозенец” проф. Спасов не се появи пред журналистите пред Министерството на здравеопазването.  \r\n\r\n Резултатите от проверките на Изпълнителна агенция „Медицински надзор”, разпоредени от здравния министър, се очакват по-късно днес.  \r\n \n\t\t\t\t\t\t", "date": "2019.11.20", "title": "Отстраниха трима директори на болници и лекарка заради смъртта на 3-годишното дете"}
{"url": "http://www.bnews.bg/article/264432-bionse_pokaza_dosta_plat_v_roklya_ot_kristali", "text": "\n Певицата Бионсе впечатли присъстващите на благотворително събитие на съпруга ѝ Джей Зи, предаде \"Дейли мейл\". 38-годишната поп икона блестеше в сребриста рокля, покрита с кристали. Деколтето й бе покрито с дълги бели пера. Певицата определено показа доста плът с тоалета си, който бе с огромна цепка и без презрамки. \r\n\r\n В съчетание към елегантната блестяща рокля, Бионсе бе избрала дълги кристални обеци и сандали с каишки, върху които също блестяха кристалчета. Певицата пристигна в залата с дълго бяло палто, вероятно от изкуствена кожа. \r\n\r\n Благодарение на стила си и музиката, която прави, през годините Бионсе напълно заслужено си извоюва короната на Кралица в жанра. \r\n\r\n А този огромен опит в бранша я подтиква да направи още една крачка. Със съпруга ѝ Джей Зи създават платформата TIDAL. Услугата е достъпна вече и в България с партньорството на Vivacom. В музикалното приложение TIDAL може да получите достъп до богат каталог от песни и албуми за всеки вкус. \r\n \n\t\t\t\t\t\t", "date": "2019.11.20", "title": "Бионсе показа доста плът в рокля от кристали"}
{"url": "http://www.bnews.bg/article/264436-parvo_v_bnews_chervenata_hiena_elena_yoncheva_vze_ivan_garelov_na_hranilkata_na_ep", "text": "\n Изпадналата евродепутатка Елена Йончева направи ново попълнение в екипа си в Европейския парламент. Това обаче не е някой млад човек, а застаряващият й бивш телевизионен партньор Иван Гарелов, с който прибраха взаимно хиляди левове от банкера-баглец Цветан Василев.  \r\n\r\n Днес двамата са намерили ново хранилка. Обвинената за пране на пари “боркиня срещу корупцията” явно е решила, че няма да дава път на млади и образовани хора да се докоснат до работата на европейските институции и да натрупат опит, а ще върти мръсни схеми със стари и доверени авери, но този път на европейско ниво. \r\n\r\n Справка в сайта на институцията показва, че името на Гарелов е посочено в графа “доставчик на услуги”. Не става ясно какви са услугите и срещу какво заплащане се извършват от пенсионирания вече журналист.  \r\n  \r\n\r\n \r\n\r\n Доверени източници разкриха пред медията ни, че новината е вбесила голяма част от хората на “Позитано” 20. Как е възможно при наличието на толкова млади и образовани хора, Йончева да назначи човек като Гарелов, което време отдавна отмина, се коментирало в червената централа. \r\n \n\t\t\t\t\t\t", "date": "2019.11.20", "title": "Първо в BNews! Червената хиена Елена Йончева взе Иван Гарелов на хранилката на ЕП! "}
{"url": "http://www.bnews.bg/article/264433-politsiyata_v_barselona_premahna_palatkoviya_lager_na_protestirashtite_v_tsentara_na_grada", "text": "\n Тази нощ полиция „разчисти” палатковия лагер на централния площад „Университат” в Барселона. \r\n\r\n В продължение на 20 дни стотици протестиращи, по-голямата част от които студенти и млади хора, нощуваха в палатките си и оставаха на площада в знак на несъгласие с присъдите на каталунските сепаратистки лидери. \r\n\r\n Окупацията им се превърна в едно от ядрата на бурните протести, които заляха улиците на Барселона тази есен. \r\n\r\n На 9 ноември някои от протестиращите напуснаха лагера, други обаче избраха да останат. След сигнал на строителна фирма за откраднати 30 огради и една преносима мивка, в събота полицията задържа 117 души. В нощта на вторник срещу сряда бяха изгонени и останалите. \r\n\r\n Кадри от въпросната нощ се появиха в социалните мрежи, а други бяха разпространени от средствата за масова информация в иберийската страна. На тях се вижда как органите на реда премахват палатките, някои съдържат и сцени на насилие. \r\n\r\n Междувременно част от изданията в Испания съобщават, че заради палатковия лагер редица търговски обекти са отчели значителен спад в оборота си, а трафикът, минаващ през района, е бил значително затруднен. \r\n \n\t\t\t\t\t\t", "date": "2019.11.20", "title": "Полицията в Барселона премахна палатковия лагер на протестиращите в центъра на града"}
{"url": "http://www.bnews.bg/article/264428-proveryavat_reaktsiyata_pri_eventualna_avariya_v_aets_kozloduy", "text": "\n Национално пълномащабно учение \"Защита 2019\" се провежда на територията на четири области в страната.  \r\n\r\n Целта е да се проверят и координират действията на Единната спасителна система при евентуална авария в АЕЦ „Козлодуй”. Учението се провежда на всеки четири години. \r\n\r\n На един от входовете на централата е струпана противопожарна техника, както и апаратура за измерване на радиацията. \r\n\r\n По сценарий екипи проиграват ситуации, свързани с овладяване на техническа авария в АЕЦ \"Козлодуй\". \r\n\r\n Извършва се херметизация на обществена сграда и на хранителен магазин, както и евакуация на ученици от училище в Козлодуй. \r\n \n\t\t\t\t\t\t", "date": "2019.11.20", "title": "Проверяват реакцията при евентуална авария в АЕЦ „Козлодуй”"}
{"url": "http://www.bnews.bg/article/264415-kabelarkata_na_slavi_falira_vednaga_sled_starta_charshiyata_mu_zatvarya_sled_chng", "text": "\n Кабеларката на Слави 7/8, която се помещава в бившата телевизия Тв7 в крайния квартал Левски Г, хлопва кепенци веднага след Нова година. \r\n\r\n Причината е тривиална. Лош бизнес план на Дългия, липса на приходи от реклама, недоимък на рейтингови предавания. Разочарованието на Слави и екипа му е огромно, защото техните планове за вълна от зажадняла аудитория нe се сбъднаха. Очакванията за силна журналистика се стопиха в традиционната халтура, с която Слави залива ефира. Само песни и изтъркани скечове по три часа на вечер рейтинг не правят. \r\n\r\n Дори повярвалите в бъдещата партия на шоумена от Учин дол са като попарени. Вместо разследвания срещу министри на ГЕРБ и дори атака срещу самия Борисов и вместо качествена журналистика, Слави заля кабеларката си с тъпи смешки и плоски вицове. \r\n\r\n Бюджетът от 300-400 хиляди на месец не се връзва с нулевите приходи от реклама. Първите освободени ще бъдат любимите балерини на Слави, а след тях сценаристите. Дарените пари от олигарси за старта на телевизията с посредничеството на социолозите -пиари Кънчо Стойчев и Андрей Райчев (5 милиона лева) бързо се стопяват. \r\n\r\n Избори не се очертават на хоризонта, а без идеи и шумни скандали спихва и партията “Няма такава държава”. Чести гости в Шоуто на Слави са метреси и любовници на олигарси, които си правят евтин пиар срещу дребни суми от порядъка на 5-10 хиляди лева. Принципът “кой колко даде” допълнително срина очакванията на взискателната аудитория. 7/8 няма нищо общо с времената на БТВ. \r\n\r\n А без национален ефир и смешките на Слави не са същите. След началото на 2020 Дългия ще възобнови концертите и кръчмарската дейност, за да попълни отънелия джоб на КуКу бенд. Той остава единствената конвертируема стока в портфолиото на Слави. \r\n\r\n Телевизията дори няма да обяви официален фалит, защото тя така и стартира като хората с пълна 24-часова програма. Не е ясно и на коя офшорка ще бъдат записани загубите. \r\n \n\t\t\t\t\t\t", "date": "2019.11.20", "title": "Кабеларката на Слави фалира веднага след старта. Чаршията му затваря след ЧНГ"}
{"url": "http://www.bnews.bg/article/264434-bomba_sotsialnata_mrezha_zakipya_v_podkrepa_na_dimitar_bayraktarov_za_utreshniyat_mu_protest_sreshtu_izbora_na_valeri_simeonov_za_zam_predsedatel_na_narodnoto_sabranie_snimki", "text": "\n Социалната медия Фейсбук буквално закипя в подкрепа на журналиста Димитър Байрактаров, който обяви, че утре 21.11.2019 г. (четвъртък) в 11.00 часа излиза на протест срещу избора на Валери Симеонов за заместник председател на Народното събрание. \r\n\r\n Припомняме, че преди една година Симеонов предизвика масови протести в цялата страна след грубо изказване по адрес на майките на деца с увреждания, а по-късно под натиска на протестиращите той подаде оставка. \r\n\r\n Постът на заместник председател на Народното събрание, който днес Симеонов зае е по-висок от този на вицепремиер и според хилядите българи Валери Симеонов няма моралното право да заеме този пост! \r\n\r\n \r\n \n\t\t\t\t\t\t", "date": "2019.11.20", "title": "Бомба! Социалната мрежа закипя в подкрепа на Димитър Байрактаров за утрешният му протест срещу избора на Валери Симеонов за зам. председател на Народното събрание! - снимки "}
{"url": "http://www.bnews.bg/article/264419-skandal_izbraha_valeri_simeonov_za_zam_predsedatel_na_narodnoto_sabranie", "text": "\n   Народното събрание избра Валери Симеонов за заместник председател на Народното събрание! Гаврата е пълна! Симеонов, който се подигра с майките на децата с увреждания, Симеонов, който бе прогонен от вицепремиерския пост след едномесечни масови протести, няма моралното право да заеме този висок и отговорен пост. Падението на политическата клика в България е пълно, а парламента се превръща в тоалетна, подходяща за WC министъра!  \r\n \n\t\t\t\t\t\t", "date": "2019.11.20", "title": "Скандал! Избраха Валери Симеонов за зам. председател на Народното събрание!"}
{"url": "http://www.bnews.bg/article/264437-bomba_tsvetan_vasilev_naliva_ludi_pari_v_kabelarkata_evrokom", "text": "\n Само 24 часа след като кабеларката Евроком свали най-гледаното предаване \"Бареков и Байрактаров без цензура\", при това без предизвестие, а само с един SMS в нейния ефир лъсна олигарха беглец Цветан Василев в предаването на Кулезич. \r\n\r\n Псевдо телевизионерката предвидливо започна да се оправдава, че Василев не ѝ бил плащал, но удобно пропусна да спомене, че центрофугата е именно кабеларката Евроком. \r\n\r\n Схемите за плащане са различни, но всеки поне малко запознат с работата на тази кабеларка знае, че огромната част от паричните потоци се леят по неведоми пътища. Ноторно известен факт е, че кабеларката Евроком се издържа чрез продажба на Ефирно време, а явно банкера беглец добре се е отчел за да си постави свои капии в кабеларката, които да обслужват неговите нечисти интереси и да му дават възможност да облъчва обикновените зрители с лъжите си. \r\n\r\n Припомняме, че Цветан Василев бе собственик на фалиралата банка КТБ и окраде стотици хиляди обикновени български граждани и вложители на банката. Услужливата кабеларка и водещата Люба дори пропуснаха рекламния си блок, за да може банкера беглец да сее на воля лъжите си. \r\n\r\n Според добре осведомени източници, банкера финансирал още поне две продукции в Евроком и подготвял включването на безработния Милен Цветков, с който вече Евроком била провела предварителни разговори. Тук трябва да се отбележи, че Милен Цветков едва ли е наясно с какви пари ще му бъде плащано. \r\n\r\n Целта е просто да бъде засилена кабеларката с известни имена в журналистиката. Същите източници твърдят, че за спирането на предаването на Бареков са били платени луди пари освен от банкера беглец така и от един вицепремиер силно приближен на банкера. Предаването на Бареков е пречело, тъй като Николай Бареков е бил запознат с много от нещата в бившата ТВ7. \r\n\r\n Цветан Василев не пропусна да изръси поредната лъжа срещу Бареков, но бързо се усети и смени темата. Причината е, че именно Бареков осветли връзките на Елена Йончева и Красимир Каракачанов с Цветан Василев. Очевидно предаването на Бареков е пречело страшно много на банкера, тъй като то отразяваше другата гледна точка, която не се е харесвала на Цветан Василев, а Евроком са се възползвали от ситуацията, за да напълнят джобовете си. \r\n\r\n Всичко това обаче, показва, че тази телевизия е тотално завладяна от олигархията, тъй като в предаванията често намират изява и соросоидите, които са финансирани от подсъдимия олигарх Прокопиев. Бареков и Байрактаров повдигнаха още един неудобен за Евроком въпрос, те поискаха да бъдат извадени на светло всички договори и начини на финасиране на предавания и водещите им в медиите, което буквално е стресирало собствениците на кабеларката, която отдавна трябваше да бъде подложена на проверки по Закона за мерките срещу пране на пари.  \r\n \n\t\t\t\t\t\t", "date": "2019.11.20", "title": "Бомба! Цветан Василев налива луди пари в кабеларката Евроком?"}
{"url": "http://www.bnews.bg/article/264421-ochakvat_se_dokladite_na_bolnitsite_za_smartta_na_3_godishnoto_dete", "text": "\n Изтича крайният срок, в който три болници в София – Педиатричната, „Лозенец” и „Пирогов”, трябва да докладват на министъра на здравеопазването Крили Ананиев какви грижи са положили за 3-годишното дете, което е преминало през тях, но почина в „Пирогов”. \r\n\r\n Очаква се официално да бъдат оповестени и резултатите от аутопсията на 3-годишното момченце. \r\n\r\n От свои източници bTV научи, че аутопсията сочи като причина за смъртта двустранна пневмония. Родителите разказаха как са потърсили помощ от общо три лечебни заведения за болното си дете. В Педиатричната болници са били два пъти и чакали с часове. \r\n\r\n Версията на лекарка в Педиатрията е, че чакането е било само 30 минути. Днес се очаква и от болницата да коментират организацията на работа в лечебното заведение. \r\n \n\t\t\t\t\t\t", "date": "2019.11.20", "title": "Очакват се докладите на болниците за смъртта на 3-годишното дете"}
{"url": "http://www.bnews.bg/article/264424-boyl_banov_i_zhena_mu_ot_kraga_kapital_s_palat_za_milioni", "text": "\n Бойл Банов и новата му жена Ива Петрони са си издигнали къща за чудо и приказ в полите на Витоша и на една ръка разстояние от езерото Панчорево, показва репортерска проверка на “Галерия”. Луксозната сгарада стърчи самотно на улица “Стевия” в месността Косанин дол, която е вилна зона на Бистрица. \r\n\r\n Дворното място от 556 квадратни метра е купено от Ива Петрони на 27 октомври 2017 година с ипотечен заем от Юробанк, възлизащ на 100 хиляди лева, научаваме от справка в служба по вписванията в столицата. Любопитното е, че към момента на закупаване на имота любимата на Бонов, с която министъра все още не е сключил брак още не е разведена официално с предният си мъж Иво Николов. \r\n\r\n Очевидно Петрони и бившият и съпруг са се разбрали впоследствие парцелът да остане за нея, защото само за две години на мястото е издигната красива къща, която спокойно може да си съперничи с луксозните имоти на най- големите богаташи в столицата. \r\n\r\n При всички положения строителството на баровската къща е струвало най- малко още поне четвът милион, а за ограда са отишли над 70 хиляди лева, смятат експерти, които изчисляват и луксозните материали на изпълнение, както и скъпите настилки в двора около постройката. Така общата сума, която Банов и Петрони са похарчили възлиза минимум на 400 хиляди леваа, при положение че са плащали по пазарни цени. \r\n\r\n Единтствен недостатък на имато е, че до него по все още черен път и е твърде кален в лошото време. Затова Банов е поискал от НСО да замени лимузината му “Мерцедес” с високопроходим джип.  Разкритието на Галерия става точно във времето, когато лъсна министерската небрежност от страна на Бойл Банов по случая “Ларгогейт”. Тази умишлена или неумишлена небрежност струва на данъкоплатците 753 хиляди лева, плюс още 73 по делото срещу фирмата- изпълнител на ремонтите.  \r\n\r\n Тук не търсим аналогия между новия дом на министъра , загубите на Министерството  на културата, бездействието на Банов и скандалния запис от началото на годината, уличаващ висшия държавен чиновник да разпъва чадър над строителната компания. Вероятно прокуратурата вече се е самосезирала и ще нправи собствено разследване по случая. Изглежда, че Бойл Банов е заразен от хобито на бившия втори човек на ГЕРБ Цветан Цветанов да колекционира атрактивни имоти. Независимо, че къщата е построета в дворното място на Ива, не е ясно от къде са намерили необходимите средства за толкова луксозен имот и сторителство. Да не говорим, че точно преди година Банов си купува къща с двор в Копривщица срещу декларирани 56 700 хиляди лева. \r\n\r\n Само за тази сделка дори дори министъра трудно ще обясни откъде е взел средства. По- задълбочена проверка на ремонтните дейности в последния имот може да разкрие да разкрие много от задкулисието на житейската сцена на бившия театрален режисьор. \r\n\r\n През последните години и Ива Петрони е надарена с много имоти, за които пък “Галерия” е започнала допълнителна проверка.  \r\n \n\t\t\t\t\t\t", "date": "2019.11.20", "title": "Бойл Банов и жена му от кръга Капитал с палат за милиони! "}
{"url": "http://www.bnews.bg/article/264429-balgarski_orden_beshe_prodaden_na_targ_za_20_hil_evro", "text": "\n Български отличия с антикварна стойност бяха продадени на търг, организиран от мюнхенската аукционна къща „Херман Хисторика”, предаде БГНЕС. \r\n\r\n Най-скъпият сред тях е орденът „За гражданска заслуга”, облагороден с диамантени люспи. За него е платена цената от 20 хиляди евро, въпреки че орденът е с неясни описание и степен и без оригинални лента и кутия. \r\n\r\n На същия търг са били продадени още два възпоменателни златни медала и златен знак на Българския червен кръст. \r\n\r\n Сватбата на княз Фердинанд I Сакскобургготски /1887-1918 г./ с княгиня Мария-Луиза Бурбон-Пармска, сключена през 1893 г., е отбелязана с поредица от медали, отсечени в злато, сребро и бронз. Липсата на оригинална корона от този медал не попречи той да бъде продаден за 5000 евро на чук, което прави крайната му цена близо 7000 евро. \r\n\r\n Най-голям интерес предизвика специалната поръчка на почетен знак на БЧК, изработен от злато. При стартова цена от 3000 евро той бе продаден в залата за 7500, което прави крайната му цена близо 10 000 евро. \r\n\r\n Златният медал за сватбата на цар Борис III /1918-1943 г./ и царица Йоанна Савойска през 1930 г. намери своя нов притежател за 3800 евро, т.е. малко над първоначално обявената цена от 3000 евро. Той бе предложен без красивата си осмоъгълна кутия, изработена от кожа. Тя е украсена с българската царска корона и савойските възли на италианската кралска династия. За последен път такъв златен медал беше продаден на търг в края на 2014 г. за сумата от 6000 евро при начална цена от 1000 евро. \r\n \n\t\t\t\t\t\t", "date": "2019.11.20", "title": "Български орден беше продаден на търг за 20 хил. евро"}
{"url": "http://www.bnews.bg/article/264426-rodnata_kashta_na_hitler_stava_politseyski_uchastak", "text": "\n Родната къща на Адолф Хитлер става сграда на полицията. Зданието ще бъде преустроено и за тази цел още този месец ще бъде обявен европейски архитектурен конкурс. \r\n\r\n Спорът за къщата между Република Австрия и собственичката продължи години. През 2016 г. парламентът реши да национализира сградата, но собственичката оспори както решението, така и размера на обезщетението. \r\n\r\n През август Върховният съд отхвърли окончателно жалбата й. Предвижда се в сградата да се настанят районната полицейска служба и полицейският инспекторат. \r\n\r\n Резултатът от конкурса ще бъде обявен през първата половина на 2020 г. \r\n \n\t\t\t\t\t\t", "date": "2019.11.20", "title": "Родната къща на Хитлер става полицейски участък"}
{"url": "http://www.bnews.bg/article/264416-palen_rezil_upravlyavashtite_vdigat_pensiite_s_15_87_leva_ot_parvi_yuli_2020_godina_dokument", "text": "\n Управляващата коалиция продъни ушите на обществото за \"невероятното\" увеличение на пенсиите с цели 15.87 лева от първи юли 2020 година. \r\n\r\n За тези пари нашите майки и бащи, които с труда си съградиха България няма да могат да си купят дори лекарствата за придобитите болести, но управляващите гордо обикалят телевизионните студия и дори очакват благодарности за така нареченото увеличение на пенсиите. \r\n\r\n В същото време депутатите гузно премълчават, че техните заплати отново ще бъдат увеличени със стотици левове за нищо правене. \r\n\r\n Освен това депутате си запазват и правото техните заплати да бъдат актуализирани на всеки три месеца, за да не би да обеднеят случайно, а уж са се заклели във всичките си действия да се ръководят от интересите на народа! \r\n\r\n   \r\n \n\t\t\t\t\t\t", "date": "2019.11.20", "title": "Пълен резил! Управляващите вдигат пенсиите с 15,87 лева от първи юли 2020 година!- документ"}
{"url": "http://www.bnews.bg/article/264425-pernik_se_trese_protestirashti_opitaha_da_nahluyat_vav_vik_iskat_da_linchuvat_vanyo_sushata", "text": "\n Полиция спря протестиращи да линчуват директора на дружеството „ВиК“ Иван Витанов, по известен в града като Ваньо Сушата. Това стана по време на протеста в Перник, който се провежда пред сградата на водната компания. \r\n\r\n Докато вървяха изказвания на недоволни гражданин, представител на „ВиК“ слезе и поиска трима човека да се качат при директора. Това възмути хората. Мъже започнаха да крещят, да се нахлуе в сградата и да се отиде при Иван Витанов, който не пожела да слезе при тълпата. \r\n\r\n „Като не иска да излезе, да влезе вътре. Дай да го линчуваме\", крещяха хората. \r\n\r\n На стълбите полицаи излязоха и с телата си запушиха входа. Протестиращите се възмутиха. Питаха полицаите дали и те имат вода. \r\n\r\n В крайна сметка трима представители се качиха при директора Иван Витанов, въпреки, че част от протестиращите не бяха съгласни. \r\n\r\n Медии не бяха допуснати до срещата. \r\n \n\t\t\t\t\t\t", "date": "2019.11.20", "title": "Перник се тресе! Протестиращи опитаха да нахлуят във ВиК, искат да линчуват Ваньо Сушата"}
{"url": "http://www.bnews.bg/article/264423-zhurnalistat_dimitar_bayraktarov_izliza_na_protest_sreshtu_izbora_na_valeri_simeonov_za_zam_predsedatel_na_parlamenta", "text": "\n Журналистът Димитър Байрактаров обяви, че излиза в четвъртък на протест срещу избора на Валери Симеонов за зам. председател на парламента! Ето какво написа той във Фейсбук:  \r\n\r\n \"Скъпи приятели, 21 ноември е Денят на Християнското Семейство! Като български баща и глава на семейство не мога да приема избора на Валери Симеонов за заместник председател на народното събрание! ПОРАДИ ТАЗИ ПРИЧИНА УТРЕ (ЧЕТВЪРТЪК) В 11.00 ЧАСА АЗ ИЗЛИЗАМ НА ПРОТЕСТ ПРЕД СЕВЕРНИЯ ВХОД НА НАРОДНОТО СЪБРАНИЕ! Стига сме писали само във Фейсбук! Крайно време е да изразим свободно мнението си и да защитим своите семейства! Лицето Валери Симеонов няма моралното право да заема такъв висок държавен пост след нанесената обида на майките на деца с увреждания!\" \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.11.20", "title": "Журналистът Димитър Байрактаров излиза на протест срещу избора на Валери Симеонов за зам. председател на парламента!"}
{"url": "http://www.bnews.bg/article/264420-pernichani_protestirat_sreshtu_vodniya_rezhim", "text": "\nПред сградата на ВиК Перник се събраха жители, недоволни от въведения воден режим в града и околностите, съобщи БНР.  \r\n\r\nПричина за протеста е въведеният воден режим от началото на седмицата - 18 ноември, в Перник и още 10 населени места. Той е резултат от драстичния спад на язовир \"Студена\".  \r\n\r\nОрганизаторите са подготвили писмо, което ще връчат на кмета Станислав Владимиров. Те настояват за оставка на ръководството на ВиК- дружеството и търсене на отговорност заради водната криза на бившия кмет Вяра Церовска и областния управител Ирена Соколова. По време на протеста ще започне и събирането на подписка. \r\n\r\nПрипомняме, бивш експерт от Министерството на околната среда и водите (МОСВ) припомни, че 1/3 от язовир \"Студена\" е източен през 2018 г., а самото ВиК дружество има собствен ВЕЦ.  \r\n\r\nДиректорът на \"Топлофикация Перник\" Любомир Спасов съобщи, че заради водния режим има проблеми с качеството на топлата вода. \r\n\r\n\"Получава се непрекъснато изпразване на системата и пълнене, въздушни възглавници, горене на помпи за битова гореща вода, но ще се справим с този проблем. Да се надяваме, че режимът ще бъде по-кратък\", каза Спасов. \r\n\r\nТой не очаква водният режим да се отрази на отоплението. По думите му дружеството разполага с достатъчно екипи, които в случаи на авария да реагират своевременно. Авариите се отстраняват в рамките на часове до максимум денонощие, заяви Спасов. \r\n\r\n\"Топлофикация Перник\" е готова за зимния сезон, допълни директорът на дружеството Любомир Спасов. На склад в предприятието има над 100 000 тона въглища. Количеството ще стигне за около 40 дни, дори през това време да не се правят нови доставки, допълни Спасов. \r\n\r\nПрипомняме, преди дни новият кмет Станислав Владимиров върна за преразглеждане предложения от ВиК график за воден режим. \r\n\r\nНа 7 ноември беше обявено, че ще има воден режим в цяла Пернишка област. Преди това новоизбраният кмет Станислав Владимиров заяви, че причината за водния режим е некомпетентното управление на ВиК-Перник. \r\n\r\nСпоред бившия директор на дирекция екоминистерството - Асен Личев, 1/3 от язовир \"Студена\" е била източена необосновано. Наличието на ВЕЦ \"Студена\" означава, че водното дружество има интерес да черпи колкото се може повече вода от язовира за производство на електроенергия, каза той. \r\n\r\nНа 14 ноември Владимиров заяви, че червени лампи за воден режим в града светели още от началото на годината. \r\n\r\nОт 18 ноември 2019 г. започна воден режим в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец. \r\n\r\nВодният режим засяга около 60 000 души. \r\n\r\nСъщият ден - 18 ноември, кметът Станислав Владимиров сезира прокуратурата. Очакванията му са прокуратурата да влезе във ВиК и да прегледа всички действия. Според него продължаващото разхищение на вода ще изчерпи и малкото останало количество от безценния ресурс. \n\t\t\t\t\t\t", "date": "2019.11.20", "title": "Перничани протестират срещу водния режим"}
{"url": "http://www.bnews.bg/article/264427-chetirima_ot_telk_v_stara_zagora_sa_osadeni_za_podkupi", "text": "\n Специализираният наказателен съд наложи наказания от по 3 години условно лишаване от свобода с 5-годишен изпитателен срок на председателя, на двама членове и секретаря на ТЕЛК  в МБАЛ „Проф. Д-р Стоян Киркович“ АД в Стара Загора, съобщиха от прокуратурата. \r\n\r\n На тримата лекари в комисията съдът е наложил и глоби от 4000 до 5000 лева, както и лишаване от право да заемат държавна длъжност в ТЕЛК комисии за срок от 5 години. На секретаря на комисията е наложена глоба от 3000 лева. \r\n\r\n Четиримата бяха предадени на съд през март 2016 г. за това, че са участвали в организирана престъпна група за подкупи. В рамките на месец и половина са приели облаги в размер на 4950 лева и 50 евро от 22 лица, за да им издадат експертни решения на ТЕЛК за над 50% трайно намалена работоспособност. \r\n\r\n Подсъдимите по делото са осъдени да заплатят солидарно придобитите в резултат на престъпните деяния суми  по сметка на държавата. \r\n\r\n Присъдата не е окончателна и подлежи на обжалване в 15-дневен срок. \r\n \n\t\t\t\t\t\t", "date": "2019.11.20", "title": "Четирима от ТЕЛК в Стара Загора са осъдени за подкупи"}
{"url": "http://www.bnews.bg/article/264422-psevdopatreota_simeonov_stana_zam_shef_na_parlamenta", "text": "\n Валери Симеонов стана зам.-председател на Народното събрание. Това е предложението на групата на \"Обединени патриоти\" за овакантеното място на Явор Нотев от \"Атака\". \r\n\r\n ДПС напусна пленарната зала. \r\n\r\n Това е безчестие, той е един провалил се вицепремиер, скочи Павел Шопов от \"Атака\". Беше свален от вицепремиер, за да премине на друга работа като зам.-шеф на НС. И ще продължим работата на този парламент на тръни, очаквайки поредния гаф. \r\n\r\n Шопов бе единственият изказал се по кандидатурата на Симеонов. Той бе избран със 118 гласа, 6-има бяха против и 6 се въздържаха. \r\n \n\t\t\t\t\t\t", "date": "2019.11.20", "title": "ПсевдопатрЕота Симеонов стана зам.-шеф на парламента"}
{"url": "http://www.bnews.bg/article/264417-skandalno_bfs_kupuvalo_menteta_ekipi_ot_afganistan_za_balgarskite_detsa", "text": "\n 5,5 млн. лева е отпуснала държавата на Българския футболен съюз за развитие на детско-юношеския футбол между 2015 и 2018 година. За три години министерството отпуска на БФС малко над 1 милион лева за футболни екипи, разкрива Би Ти Ви. \r\n\r\n Българският футболен съюз е купувал екипи за юноши от афганистанска фирма. \r\n\r\n Медията разкрива, че за последните 3 години, от 2015 до 2018, са отделени 1 милион лева на 3 транша по 336 000 лв., подписани от Красен Кралев и Борислав Михайлов. \r\n\r\n Финансовите средства е трябвало да послужат за 11 хиляди екипа и 1800 топки. Самият договор е сключен с \"Белал Сохайб\", която е от Афганистан. \r\n\r\n Заместник-изпълнителният директор на БФС Антон Попов казва, че няма представа какво е това дружество. Попов допълва, че големите фирми не проявяват интерес, защото цените са много ниски. Договорът между \"Белал Сохайб\" и БФС е за екип на стойност 25 лв. Проверката на Би Ти Ви показва, че от Италия са намерили екипи за 20 лв. \r\n\r\n През 2016г. и 2017г. държавата отпуска още 672 000 лева за екипировка, но изпълнителят е друг - \"КОСМОС КИДС 2013\". От медията намират Мария Хакимзада (името й е записано под един от договорите с БФС) на адреса на дружеството. Тя отрича за подобни договори и твърди, че не е подписвала. \r\n\r\n Сметките на Би Ти Ви показват, че Футболният съюз е платил за доставка на 33 600 екипа за 3 години, т.е. екип за всяко пето момче в България на възраст между 10 и 14 години. \r\n\r\n Антон Попов твърди, че няма злоупотреба. Президентът на ФК \"Легия\" (Рударци) Никифор Никифоров пък отрича да е получавал екипировка, както и неговите колеги от региона. \r\n \n\t\t\t\t\t\t", "date": "2019.11.20", "title": "Скандално ! БФС купувало ментета екипи  от Афганистан за българските деца!"}
{"url": "http://www.bnews.bg/article/264418-petar_moskov_izpalzya_ot_dupkata_s_nova_partiya_kod", "text": "\n Бившия зам.-председател на ДСБ Петър Москов  представи новия си десен проект  Консервативната формация „е възможно” да работи с ВМРО и особено с НФСБ на Валери Симеонов беше заявил още преди година Москов. \r\n\r\n Интересна подробност е, че Москов, който бе от най-близките министри на Борисов сега щял да работи срещу ГЕРБ. \r\n\r\n Според запознати тази партия е политическо ГМО на Цветанов и Симеонов, които търсят начин да останат в политиката. Припомняме, че партията на Валери Симеонов е занулена, а Цветанов бе натирен от ГЕРБ. \r\n\r\n И двамата провалени политици търсят начини да изработят избирателите и да се намъкнат в следващия парламент, но едва ли Москов е най-удачния вариант.  \r\n \n\t\t\t\t\t\t", "date": "2019.11.20", "title": "Петър Москов изпълзя от дупката с нова партия \"КОД\" !"}
