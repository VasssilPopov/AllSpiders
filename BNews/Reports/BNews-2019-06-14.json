{"url": "http://www.bnews.bg/article/261662-25_tona_opasna_sol_iztegli_babh_ot_pazara", "text": "\n Близо 30 тона опасни храни изтегли от пазара ресорната агенция. Причината – те са или с изтекъл срок на годност, или са неправилно съхранявани. \r\n\r\n 25 тона йодирана морска сол е иззета заради ниското съдържание на калиев йодид. Сред опасните храни са и 2 тона куркума с високо съдържание на олово. \r\n\r\n От пазара са били спрени близо тон месни продукти и над 50 кг козунак. \r\n\r\n Глобите за търговците са между 2000 и 4000 лв. \r\n \n\t\t\t\t\t\t", "date": "2019.06.14", "title": "25 тона опасна сол изтегли БАБХ от пазара"}
{"url": "http://www.bnews.bg/article/261654-politsai_ot_27_oblastni_direktsii_uchastvali_v_obuchenie_na_gey_organizatsiya", "text": "\n Младежката гей организация \"Действие\" съобщава на Фейсбук страницата си, че е провела обучение на полицаи от 27 областни дирекции в тузарския велинградски хотел \"Акватоник\". \r\n\r\n Според гей организацията финансирането на събитието било подпомогнато от американска организация, а участие в обучението са взели представители на БХК и Комисията за защита от Дискриминация. Интересно в какво точно са били обучавани българските полицаи? Вероятно да репресират нормалните граждани, които изразяват възмущението си от развратните гей паради, които стават все по-възмутителни и демонстрират пред децата ни недопустими гей демонстрации! \r\n\r\n Още по-интересно е и защо силовия вицепремиер Красимир Каракачанов мълчи за това обучение. Още по-интересно е, че Каракачанов не е организирал нито едно обучение на български полицаи как да реагират срещу насилие върху жени, което в последните месеци става редовна новина в медиите. \r\n\r\n Явно от псевдопатриотичната организация ВМРО са силни привърженици на ЛГБТ организациите и само за пред медиите демонстрират лицемерна борба за опазване на семейните традиции. Припомняме, че на 18.01.2018 г. евродепутата от ВМРО Ангел Джамбазки е гласувал за признаване \r\nна гей браковете в страните членки на ЕС.  \r\n  \r\n \n\t\t\t\t\t\t", "date": "2019.06.14", "title": "Полицаи от 27 областни дирекции участвали в обучение на гей организация!"}
{"url": "http://www.bnews.bg/article/261655-namaliha_ot_20_na_3_g_prisadata_na_obvinyaemiya_za_smartta_na_18_godishniya_aleks_ot_byala", "text": "\n Намалиха от 20 на 3 години присъдата на обвиняемия за смъртта на 18-годишния Алекс от Бяла, съобщава БГНЕС. \r\n\r\n Адвокатът на подсъдимия Валентин Маринов обясни, че по време на заседанието в Апелативния съд вещото лице д-р Пламен Димитров е било разпитано още веднъж по възложената му допълнителна съдебно-медицинска експертиза. Той е потвърдил пред съда първоначалните си показания. Адвокатът на Маринов подчерта, че при аутопсията категорично не е било установено телесно увреждане, получено от силен удар с юмрук в лицевата част на пострадалия. \r\n\r\n Не знам защо Окръжният съд в Русе не се съобрази с това, но този въпрос не е бил изследван и в досъдебното производство, посочи той. Вместо това е бил изследван въпросът за причината за смъртта, която е причинена от самото падане. По тази причина Апелативния съд във Велико Търново е преквалифицирал деянието от убийство, извършено по хулигански подбуди, в умишлено нанесена лека телесна повреда, при която е настъпила смърт по непредпазливост. С това решение се е стигнало и до значителната промяна в наложеното наказание - от 20 на 3 години \"лишаване от свобода\" при общ режим. \r\n\r\n Не знам дали е демагогия на прокуратурата, или натиск, но да дадеш едни очаквания, за да успокоиш общественото мнение, няма нищо общо с юриспруденцията, коментира адвокатът. \r\n\r\n Той обясни, че съгласно присъдата на Апелативния съд обезщетението от по 100 000 лева на всеки от двамата наследници на починалия Алекс остава в сила. \r\n\r\n Решението на Апелативния съд във Велико Търново може да бъде обжалвано пред върховната инстанция. \r\n\r\n Припомняме, 18-годишният младеж изпадна в кома на 8 юли 2017 г., след като понесъл тежък удар по главата. Инцидентът станал, когато Александър и негови приятели се прибирали от дискотеката през нощта срещу събота. Били пресрещнати от група роми. Един от тях му поискал цигара и след като не получил, двете групи се сбили, при което младежът е бил ударен с бутилка по главата. По случая беше задържан 32-годишен мъж, който ударил младежа и не позволил на останалите да му окажат първа помощ. \r\n\r\n Седмица по-късно момчето издъхна в болницата, а прокуратурата поиска доживотен затвор за Валентин Маринов. \r\n \n\t\t\t\t\t\t", "date": "2019.06.14", "title": "Намалиха от 20 на 3 г. присъдата на обвиняемия за смъртта на 18-годишния Алекс от Бяла"}
{"url": "http://www.bnews.bg/article/261653-desetki_hilyadi_ostanaha_bez_televiziya_i_internet_sled_aktsiyata_na_politsiyata_sreshtu_kabelni_operatori", "text": "\n Десетки хиляди граждани от Кюстендил, Благоевград, Бургас и Гоце Делчев останаха без телевизия и интернет  след акцията на полицията срещу кабелни оператори! Голяма част от абонатите са предплатили услугата, предоставяна от малките кабелни оператори, но никой не им дава отговор кой и как ще ги обезщети за претърпените вреди и неудобство. \r\n\r\n Припомняме, че вчера полицията нахлу в офисите на няколко кабелни оператора в цялата страна и иззе сървъри и техника, \r\nкоето напрактика постави в невъзможност кабелните оператори да продължат дейността си. \r\n\r\n Потърпевши се оказаха десетки хиляди граждани, които са абонати на операторите. Според самите оператори това е безпрецедентен случай за разчистване на бизнес територии и завладяване на бизнес. \r\n  \r\n \n\t\t\t\t\t\t", "date": "2019.06.14", "title": " Десетки хиляди останаха без телевизия и интернет след акцията на полицията срещу кабелни оператори!"}
{"url": "http://www.bnews.bg/article/261661-yulski_zhegi_prez_yuni", "text": "\n Юлски жеги през юни - горещини замениха бурите в голяма част от страната. Най-високи температури днес бяха измерени в Южна България - обичайният рекордьор е Сандански. \r\n\r\n Жегите създават условия и за внезапни бури и градушки, предупреждават синоптиците. Лекарите предупреждават да не прекаляваме със слънцето и да внимаваме, ако температурата навън е над 25 градуса. \r\n\r\n „Всяка температура над 25 градуса натоварва организма както и да се обличаме. Трябва да се внимава и с климатизирането. Трябва да се избягва пряката слънчева светлина в определени часове”,  каза д-р Георги Миндов от Националното сдружение на общопрактикуващите лекари. \r\n \n\t\t\t\t\t\t", "date": "2019.06.14", "title": "Юлски жеги през юни"}
{"url": "http://www.bnews.bg/article/261656-silna_burya_i_gradushka_v_kardzhali", "text": "\n Силна буря удари Кърджали, съобщават зрители на bTV. \r\n\r\n Проливният дъжд е придружен от силна градушка. \r\n\r\n   \r\n \n\t\t\t\t\t\t", "date": "2019.06.14", "title": "Силна буря и градушка в Кърджали"}
{"url": "http://www.bnews.bg/article/261660-ataka_skochi_na_karakachanov_izlaga_za_yambol_a_malchi_za_rezultatite_na_vmro_v_turtsiya_dokumenti", "text": "\n Лидерът на ВМРО Красимир Каракачанов заяви в ефира на Нова телевизия, че в т.нар. цигански секции в Ямбол, ПП \"Атака\" е първа политическа сила. Това не отговаря на истината и е лъжа, пишат от пресцентъра на партията на Волен Сидеров в официално отворено писмо до медиите. \r\n\r\n \"Наша проверка показва, че във въпросните секции (№ 312600041 до № 312600048) най-добър резултат има ДПС – 633 гласа, а ГЕРБ имат 233 гласа. За \"Атака\" са гласували едва 28 души, въпреки неимоверните усилия на лидера й Волен Сидеров, който убеди правителството да финансира дострояването на болницата в Ямбол\", изтъкват от \"Атака\". \r\n\r\n \"Съзнаваме, че водещият на предаването \"Здравей, България“ Виктор Николаев е бил подведен от г-н Каракачанов с невярна информация. Опита ли Каракачанов с тази фалшива новина за \"Атака\" да отклони общественото внимание от факта, че ДПС и ВМРО имат еднакъв брой гласове в три от четири избирателни секции в Турция?\", питат националистите. \r\n\r\n Надяваме се, че Нова телевизия ще отрази коректно поднесената от партия \"Атака\" и ЦИК информация и ще се коригира, като покаже официалната информация от протоколите в т.нар. ромски секции в Ямбол. \r\n\r\n Ето какво написа бившият евродепутат Николай Бареков по темата в личният си профил в социалната мрежа!  \r\n\r\n \r\n\r\n Новият след г-жа Нинова ще има честта да дозатвори вратата и да духне свещите.... \r\n \n\t\t\t\t\t\t", "date": "2019.06.14", "title": "\"Атака\" скочи на Каракачанов: Излъга за Ямбол, а мълчи за резултатите на ВМРО в Турция (ДОКУМЕНТИ)"}
{"url": "http://www.bnews.bg/article/261650-maskirani_hvanaha_za_gushata_83_godishen_dyado_prebiha_go_i_mu_vzeha_pensiyata", "text": "\n Маскирани мъже пребиха жестоко 83-годишен мъж, за да му отмъкнат 130 лева. Те нахлули в дома му през нощта и взели пенсията му. \r\n\r\n „В 4 часа сутринта се звъни и аз ставам. Отворих и единият ме хвана за гушата. Каза ми веднага да дам парите и ме бутна на леглото“, разказа пред Нова телевизия пострадалият Петър Миленов. \r\n\r\n 83-годишният бивш военен живее сам в Пудрия, след като миналата година починала съпругата му. \r\n\r\n Петър Миленов има двама синове, които обаче не живеят в селото. Пенсията на възрастния човек е 250 лева, но когато маскираните нахлули в дома му, той имал само 130 лв., защото преди това пенсионерът си купил лекарства и разплатил сметките си. \r\n\r\n Човекът се изплашил за живота си, защото нападателите изглеждали страховито и дал парите. Мъжете били съвсем непознати. След като дал последните си средства, мъжете избягали и той потърсил помощ от съседите. \r\n\r\n Извика ме към 5 сутринта. Обясни ми, че са го обрали и пребили. Целият трепереше“, разказа съседът Ангел Михайлов. \r\n\r\n Според хората от селото нападателите набелязали Петър първо заради кроткия му нрав и второ, защото улицата е доста пуста. Съседите споделят, че наоколо не живее почти никой. \r\n\r\n Полицията още издирва обирджиите. \r\n \n\t\t\t\t\t\t", "date": "2019.06.14", "title": "Маскирани хванаха за гушата 83-годишен дядо, пребиха го и му взеха пенсията\r\n"}
{"url": "http://www.bnews.bg/article/261651-kakvo_se_sluchva_s_razsledvaneto_sreshtu_mestan_koyto_katastrofira_i_pogubi_zhivota_na_6_mesechno_bebe_podrobnosti", "text": "\n Разследването на катастрофата с участието на Лютви Местан, при която загина 6-месечно бебе, ще бъде удължено с още 2 месеца. Причината – все още вещите лица не са изготвили назначената по делото автотехническа експертиза, съобщи говорителят на окръжната прокуратура в Кърджали Димитрина Делчева, цитирана от 24 часа. \r\n\r\n Тя заяви, че на този етап единственият обвиняем по делото е Лютви Местан. Инцидентът на пътя за „Маказа“ стана на 14 април 2019 г. \r\n\r\n Според прокуратурата, докато управлявал колата си, Местан е отнел предимството на друг автомобил и последвал сблъсък. В другата кола пътувало семейство с две деца. При катастрофата почина 6-месечно бебе, а родителите му пострадаха. \r\n\r\n Семейството обвинява Местан, че е отнел предимство, с което е причинил смъртта на детето. Политикът обаче твърди, че водачът на колата карал с бясна скорост, което всъщност е причината за катастрофата. \r\n\r\n „Скърбя за смъртта на бебето, но няма да поема чужда вина“, каза няколко пъти Местан в своя защита и показа снимки от мястото на сблъсъка, които според него доказват невинността му. \r\n \n\t\t\t\t\t\t", "date": "2019.06.14", "title": "Какво сe случва с разследването срещу Местан, който катастрофира и погуби живота на 6-месечно бебе? (ПОДРОБНОСТИ)"}
{"url": "http://www.bnews.bg/article/261647-shokirashto_nameriha_28_godishen_prebit_v_blagoevgrad", "text": "\n 28-годишен мъж беше открит пребит в Благоевград тази сутрин, информира БГНЕС. \r\n\r\n Сигналът за пребития мъж е подаден в полицията в 6.30 часа. \r\n\r\n Той е открит от случайни хора на паркинга до бившия Механотехникум. \r\n\r\n Мъжът е с контузно-разкъсна рана на главата. Той е приет в Спешното отделение на болницата в Благоевград. \r\n\r\n Пред органите на реда пострадалият е посочил кой е нападателят. Полицията изяснява обстоятелствата около инцидента. \r\n \n\t\t\t\t\t\t", "date": "2019.06.14", "title": "ШОКИРАЩО! Намериха 28-годишен пребит в Благоевград\r\n"}
{"url": "http://www.bnews.bg/article/261659-metalna_vrata_padna_varhu_5_godishno_dete_v_pazardzhik", "text": "\n Метална врата се стовари върху 5-годишно момче в Пазарджик. Инцидентът е станал в двора на спортното училище в града вчера вечерта. \r\n\r\n Детето е настанено в болница със счупена ключица, съчетана гръдно-коремна травма и охлузвания по лицето. „Той не можеше да диша, да си върти вратлето”, разказа майката на пострадалото момче Миглена Милчева. \r\n\r\n Става дума за висока метална врата, която ограничава достъпа до площадката. Въпреки това в момента на злополуката в района имало много деца с родителите си. \r\n\r\n „Най-вероятно има външна намеса, не може ей така да падне от пантите. Трябва родителите и тези, които идват в нерегламентирано време, да понесат своята отговорност”, заяви директорът на училището Георги Георгиев. \r\n\r\n Майката на пострадалото дете обаче ще си правата в съда. \r\n \n\t\t\t\t\t\t", "date": "2019.06.14", "title": "Метална врата падна върху 5-годишно дете в Пазарджик"}
{"url": "http://www.bnews.bg/article/261649-proveryavat_288_kashti_za_gosti_vzeli_82_mln_lv_ot_evrofondove", "text": "\n По заповед на министъра на земеделието, горите и храните Десислава Танева започват проверки на всички къщи за гости, финансирани по ПРСР 2007-2013 г., за които 5 годишния мониторингов период не е изтекъл. Това съобщиха от ДФ „Земеделие“.  \r\n\r\n От всички платени 746 проекта, в период на наблюдение са 288 туристически обекта. Общата изплатена субсидия за тях от Европейския фонд за развитие на селските райони (ЕФРСР) е близо 82 млн. лева. \r\n\r\n Проверките целят да се установи на място дали обектите, които са в период на наблюдение, работят по предназначение и развиват туристически дейности. Ще бъдат извършени ревизии на място на всички документи,  доказващи реалното функциониране на съответния обект, като място за настаняване на гости. \r\n\r\n Проверките ще бъдат извършени от експерти на ДФ „Земеделие“ и на МЗХГ. Изпълнителният директор на фонда Живко Живков е създал организация за провеждане на инспекциите, който трябва да приключат до 30 юни. ДФЗ – РА ще представи доклад с резултатите от проверките в едноседмичен срок след приключването им на министър Танева. \r\n \n\t\t\t\t\t\t", "date": "2019.06.14", "title": "Проверяват 288 къщи за гости, взели 82 млн. лв. от еврофондове"}
{"url": "http://www.bnews.bg/article/261652-spetsat_po_natsionalna_sigurnost_prof_nikolay_radulov_s_razkritiya_za_verbuvaniya_ot_idil_martin", "text": "\n Специалистът по национална сигурност проф. Николай Радулов разкрива потайните ходове на джихадизма в радикализацията на български граждани у нас. Според Радулов профилът на вербувания от ИДИЛ 16-годишен ученик Мартин не отговаря на аутсайдерите от крайните квартали. Той е от заможно семейство с много материални възможности. \r\n\r\n Над 95% от използваните социални мрежи от ИДИЛ са Туитър и Фейсбук, а момчето от Пловдив е ползвало друга социална мрежа - \"Телеграф\", което ме прави подозрителен по отношение на информацията, смята Радулов.  \r\n\r\n Бомбата не била мръсна, защото нямало радиоактивни елементи във веществата, подготвяни от Мартин. \r\n\r\n За да няма такива вербовки родителите трябвало да ограничат интернета и да купят евтини телефони на децата си. Още повече че скоростта на интернет в България била доста висока. \r\n\r\n Радостно било, че по повод на готвеното престъпление са реагирали родителите на детето, макар че не се оказало, че това е истина. Така било компрометирано усещането, че хората вярват на специалните служби. \r\n\r\n Радулов бил с убеждение, че родителите хвърляли децата си неподготвени и гладни на училище. Това правело технологиите още по-опасни. \r\n\r\n Истината трябвало да се казва, защото иначе се стигало до приказката за лъжливото овчарче. Според Радулов за детето най-вероятно нямало да има съд и заради податките от главния прокурор Сотир Цацаров. С 16-годишния ученик щяла да се занимава само Детска педагогическа стая. \r\n\r\n Радулов обаче не отрече, че Мартин е бил радикализиран въпреки съмнението на Цацаров, че реално е щял да извърши атентат. Имало е вербовчик, потвърди Радулов. \r\n\r\n Експертът изрази мнение, че Мартин само е имал идея да направи бомба, но не и да я задейства. Той се съмнява и притеснява същевременно, че момчето може да посегне на живота си. Жертвите на трафик са жертви, те не са виновни, че някой ги е излъгал, е логиката на Радулов. \r\n\r\n Радулов изрази и съмнения по компетентността на специализираните антитерористи, затова нямало нужда от създаването на специализирана структура в МВР. Освен това високото заплащане на 10-15 души щяло да предизвика протести у другите служители в МВР, без да се върши ефективно работа, защото само щяло да ги противопостави. \r\n\r\n Заради всичко това спецовете по антитероризъм според Радулов трябвало да бъдат изведени от МВР и да действат самостоятелно с много ресурс и високо заплащане. Той даде пример с КПКОНПИ, което обединило три други неработещи структури. \r\n\r\n Контактувайте с децата и внуците си, за да не ги радикализира някой и някой да не ги експлоатира през високите технологии, каза Радулов. Затова цялото семейство трябвало да си общува и през Фейсбук. \r\n\r\n На една лекция дадох пример, че от атентатите на 11 септември са загинали 6000 души, а пуберите, лишени от обич и грижа, взеха да викат: \"Малко е, малко е\", сподели Радулов. В заключение Радулов подчерта, че пловдивският случай може да не е прецедент. \r\n \n\t\t\t\t\t\t", "date": "2019.06.14", "title": "Спецът по национална сигурност проф. Николай Радулов с разкрития за вербувания от ИДИЛ Мартин "}
{"url": "http://www.bnews.bg/article/261657-trus_ot_3_8_po_rihter_registriran_v_makedoniya", "text": "\n Земетресение от 3,8 по скалата на Рихтер е регистрирано в Македония в 2:20 ч. местно време (3:20 ч. българско време), съобщава Европейският средиземноморски сеизмологичен център (EMSC), цитиран от Агенция \"Фокус\". \r\nЕпицентърът на труса е бил на 6 км източно от Струга и на 80 км от албанската столица Тирана, с дълбочина от два километра под земната кора. \r\nМакедонските медии съобщават, че в ранните часове на деня жителите на Струга и Охрид са разбудени от земетресението, което е продължило около седем секунди. Миналата година в района бе регистрирана дълга поредица от трусове, която изплаши местните и туристите. \r\n \n\t\t\t\t\t\t", "date": "2019.06.14", "title": "Трус от 3,8 по Рихтер регистриран в Македония"}
{"url": "http://www.bnews.bg/article/261648-partiite_vrashtat_nadvzetite_subsidii_do_kraya_na_2020_g_obshto_14_6_miliona_leva", "text": "\n Без спорове депутатите приеха на второ четене промените в закона за политическите партии, с които те се задължават да върнат надвзетата субсидия. \r\n\r\n Партиите трябва да върнат надвзетите субсидии до края на следващата година. Това реши правна комисия вчера. \r\n\r\n Противно на очакванията нямаше сериозни обструкции по проекта. \r\n\r\n Партиите трябва доброволно да върнат субсидиите. Ако не го направят, от втория транш за 2019 ще получат 70% от субсидията, а през следващите траншове - по 50%. \r\n\r\n Сумата, която трябва да върнат партиите, е в общ размер на 14.6 милиона лева. \r\n\r\n Очаквах връщането на надвзетите субсидии да се приеме с единодушие, коментира в кулоарите на парламента Валери Симеонов. Другото щяло да означава, че се очаква от политиците да са злодеи и престъпници. \r\n\r\n Естествено е надвзетите субсидии да се върнат, по мнението му. Самият лидер на НФСБ не иска да е в компанията на злодеи. \r\n\r\n Няма да има щета за бюджета от надвзетите субсидии, коментира председателят на ПГ на ГЕРБ Даниела Дариткова. Решението е взето, законът е гласуван, подчерта тя. \r\n\r\n Според лидера на ДПС Мустафа Карадайъ Министерството на финансите би трябвало да даде по-точен отговор какво и как е изчислявало през годините при разпределението на субсидиите на партиите. \r\n\r\n Партията очаквала сметките на финансовия ведомство.  \r\n\r\n И ние ще смятаме, закани се Карадайъ. \r\n\r\n 2,5 млн. българи, гласували \"за\" 1 лев субсидия, не били достатъчни, за да е валиден референдумът, а на предишните евроизбори за всички кандидати гласуваха общо 2 239 430 души \r\n\r\n Припомняме, че след дебати в пленарна зала в сряда, 12 юни, предложението партийната субсидия на партиите да стане 1 лв. мина със 117 гласа \"за\" и 90 против. \r\n\r\n Информацията за нарушенията е подадена на 20 май 2019 г., в предаването \"Шоуто на Слави\" по bTV. \r\n\r\n Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто. \r\n \n\t\t\t\t\t\t", "date": "2019.06.14", "title": "Партиите връщат надвзетите субсидии до края на 2020 г., общо 14.6 милиона лева\r\n"}
{"url": "http://www.bnews.bg/article/261658-katastrofa_mezhdu_tir_i_kamion_zatrudni_trafika_v_rayona_na_vitinya", "text": "\n Катастрофа между ТИР и малък камион е станала на автомагистрала „Хемус“ в района на тунел „Витиня“. Това съобщиха от ОДМВР – София, цитирани от „Фокус”. \r\n\r\n От полицията допълват, че при пътното произшествие няма пострадали. Движението в района на инцидента се регулира от служители на ОД на МВР – София. \r\n \n\t\t\t\t\t\t", "date": "2019.06.14", "title": "Катастрофа между тир и камион затрудни трафика в района на „Витиня”"}
