{"url": "http://www.bnews.bg/article/251354-gadzheto_na_petya_dikova_s_tri_bona_zaplata_pri_gala", "text": "\n Гаджето на Петя Дикова – Илиян, се хвалел, че откакто работи в „На кафе“, е решил финансовите си проблеми. Той не можел да се нарадва, че печели двойно повече от редови репортер в телевизията със сладки приказки и без никакви усилия, освен да стане от леглото и да отиде в Нови хан. Петя Дикова взимала горе-долу същата заплата в Би Ти Ви, и то след като години наред е градила име, за да й я дадат, писа „Уикенд“. \r\n\r\n Само допреди няколко месеца поетът разчитал на любимата си, за да го издържа. С това вбесявал своя тъст Сашо Диков, който го смятал за използвач. Сега обаче проблемът бил решен. \r\n\r\n Според запознати Илиян дължал своя кариерен и финансов успех на тъща си Аня Пенчева. Именно актрисата го препоръчала за мястото в „На кафе“, използвайки, че от години е в близки отношения с Гала. \r\n \n\t\t\t\t\t\t", "date": "2018.11.01", "title": "Гаджето на Петя Дикова с три бона заплата при Гала"}
{"url": "http://www.bnews.bg/article/251357-ubietsat_ot_pitsbarg_pledira_nevinen", "text": "\n Робърт Бауърс, човекът застрелял 11 евреи в синагога в Питсбърг, пледира невинен, съобщават Би Би Си и БГНЕС. \r\n\r\n Бауърс, който е на 46 години поиска да бъде проведено дело в съда, заявиха американските медии. \r\n\r\n Той се изправя срещу 44 обвинения за убийство, престъпления от омраза, възпрепятстване на изповядване на религиозни практики и др. Прокурорите искат смъртно наказание за него. \r\n\r\n Властите нарекоха нападението – най-лошото антисемитско престъпление в американската история. \r\n\r\n В сряда прокурорите добавиха още 15 обвинения към 29-те, които Бауърс вече имаше и така общия брой стигна 44. \r\n \n\t\t\t\t\t\t", "date": "2018.11.01", "title": "Убиецът от Питсбърг пледира невинен"}
{"url": "http://www.bnews.bg/article/251356-kasapnitsa_politsay_postrada_pri_zadarzhane_na_psihichnobolen_v_shumen", "text": "\n 37-годишен полицейски служител пострада при обезоръжаване на психично болен мъж в Шумен. Униформените отивали на сигнал, когато забелязали 30-годишен мъж с хладно оръжие да буйства на улицата. Докато се опитвали да задържат мъжа, единият от полицаите получил порезни рани. \r\n\r\n \"Крещеше, обиждаше, като казваше \"Ще избивам всички, който застане на пътя ми – ще коля наред\". Замахна със сатър по пасажерската врата. Счупи стъклото, започна да боде с ножа през прозореца. Беше избутан с вратата назад. Хвърли сатъра по нас, сатъра влезе вътре в автомобила, слязох, опита се да боде пак с ножа\", разказа старши полицай Димитър Димитров. \r\n\r\n \"В този момент имаше много граждани по блоковете, по хранителните магазини наблизко – по главния булевард, който е в града…И по всякакъв начин се опитахме да отклоним вниманието реално към нас, да не пострадат други\", каза и старши полицай Севдалин Илиев.  \r\n \n\t\t\t\t\t\t", "date": "2018.11.01", "title": "КАСАПНИЦА! Полицай пострада при задържане на психичноболен в Шумен!"}
{"url": "http://www.bnews.bg/article/251353-slavi_strelya_s_pistolet_zig_zauer_za_4_bona_kak_e_vzel_razreshitelno_sled_kato_ima_problemi_s_ochite", "text": "\n Слави Трифонов се движи с пистолет из София от няколко месеца насам.Гологлавият водещ броил 4 000 лева за пистолет „Зиг Зауер“. Не е ясно как е изкарал задължителните курсове по стрелба и се е сдобил с разрешително за оръжие от служба КОС към МВР, след като от години има проблеми със зрението, писа „Уикенд“. \r\n\r\n Слави имал лиценз за притежаване на ловни оръжия, както и оръжия за културни цели, издаден му от МВР преди десетина години заради продуцентската му фирма. Трифонов подал документи в МВР, че му трябват оръжия за заснемането на видеоклипове, филмови и тв продукции. Когато трябвало да си поднови лиценза, поискал да изкара и разрешително за носене и употреба на огнестрелни оръжиия. След като се сдобил с лиценз, Трифонов се запалил по стрелбата и си наел личен инструктор. \r\n\r\n Към лова Слави се запалил покрай бившия си сценарист Росен Петров през 2009 г. и дори ходел на курс по спортна стрелба. Тогава започнал да обикаля родните ловни стопанства. В едно такова край Кърджали Дългия отстрелял гигантски муфлон. \r\n\r\n Любимата пушка на водещия била „Браунинг“. Цената й надвишавала 10 000 лв. Шоуменът е известен с това, че винаги отказвал да яде от уловения от него дивеч. \r\n\r\n Преди 16 години Трифонов едва не станал жертва на нелеп инцидент, предизвикат от него в имението на Илия Павлов в американската резиденция на олигарха в Мидълбърг. Дългия се разминал на косъм от смъртта, разбивайки главата си с ловната пушка на боса на „Мултигруп“. Дали му една пушка за едър дивеч, за да постреля във въздуха. Тя обаче имала голям откат, а Слави хал-хабер си нямал от опасността за лаик като него да борави с ловно оръжие. \r\n\r\n Докато го предупредят да внимава за отката на пушката, Дългия изскочил навън и гръмнал. След секунди влетял обратно в стаята с огромна рана между очите. Кръвта се стичала по лицето му, а Трифонов бил пребледнял от страх, че се е самонаранил смъртоносно. В крайна сметка не било нещо сериозно – превързали го и му минало. \r\n\r\n   \r\n \n\t\t\t\t\t\t", "date": "2018.11.01", "title": "Слави стреля с пистолет „Зиг Зауер“ за 4 бона!  Как е взел разрешително, след като има проблеми с очите? "}
{"url": "http://www.bnews.bg/article/251344-vseki_peti_v_germaniya_zhivee_na_raba_na_bednostta", "text": "\n В Германия, въпреки икономическия растеж и рекордно ниската безработица, 19% от населението живее на ръба на бедността, съобщи  Федералната служба за статистика, цитирана от БГНЕС. \r\n\r\n Въпреки че ситуацията се е подобрила в сравнение с 2016 г., все още 15,5 милиона граждани живеят на ръба на бедността. Това се отнася за гражданите, които взимат по-малко от 60% от средната месечна работна заплата. По-специално, за едночленно домакинство това възлиза на 1 096 евро на месец, а за четиричленно семейство с две деца - 2 302 евро. \r\n\r\n Броят на гражданите, считани за крайно бедни, е 3,4%. Откровено бедни са тези граждани, които не могат да плащат наем, отопление или комунални сметки. \r\n\r\n Активистите настояват за по-широки мерки срещу бедността, което включва по-добро регулиране на пазара на труда и намаляване на обема на работните места за определен период от време. \r\n\r\n „Растящият просперитет очевидно не засяга всички слоеве на обществото. Когато, въпреки растящата икономика, бедността остава висока, е време да се запитаме какво не е наред“, каза председателят на Асоциацията на обединените социални служби Улрих Шнайдер. \r\n \n\t\t\t\t\t\t", "date": "2018.11.01", "title": "Всеки пети в Германия живее на ръба на бедността"}
{"url": "http://www.bnews.bg/article/251351-potresavashti_snimki_18_ot_izvazhdaneto_na_udavnika_v_maritsa_okaza_se_che_mazhat_e", "text": "\n Водолази от спецзвеното към ПБЗН-Пловдив извадиха трупа на загиналия, който беше забелязан във водите на Марица под Пешеходния мост в Пловдив. Разследващи проверяват мъжа за документи, а лекарите вече констатираха смъртта му, съобщава \"Трафик\". \r\nПо първоначална информация няма свидетели на инцидента. Не е ясно как тялото на мъжа се е озовало в плитката част на реката до брега. Предстои съдебни медици да констатират причините за смъртта му.  \r\nРайонът е отцепен от екипи на пожарната, полицията и спешна помощ.  Наблюдатели на оперативните действия изказаха предположения за произшествието, като тяхната версия се обуславя на нещастен случай. \r\n\"Предполагам, че е бил на покрива на Пешеходния мост, защото тук е плитко и няма как течението да го е довлякло\", сподели пловдивчанин, намиращ се в близост.  Тялото е било забелязано от охраната на Пешеходния мост, като именно те са подали сигнала към 112. \r\n \n\t\t\t\t\t\t", "date": "2018.11.01", "title": "Потресаващи СНИМКИ 18+ от изваждането на удавника в \"Марица\", оказа се, че мъжът е...\r\n\r\n"}
{"url": "http://www.bnews.bg/article/251347-levski_gubi_holmar_za_polovin_godina", "text": "\n Отпадането от турнира за Купата на България не е единствената лоша новина за \"Левски\" след поражението с дузпи от \"Черно море\" в сряда. \"Сините\" почти сигурно ще загубят за половин година един от най-стабилните си и важни футболисти - Холмар Ейолфсон. \r\n\r\n Централният защитник бе заменен принудително в началото на двубоя заради контузия в дясното коляно. Прогнозите са за увредени връзки - диагноза, която налага операция и 6-месечно възстановяване. Съществува минимална надежда състоянието на Холмар да не е чак толкова сериозно, като това ще стане ясно на обстоен преглед тази вечер. \r\n\r\n Исландският национал се утвърди като несменяем титуляр в центъра на защитата, където оформи стабилен тандем с Давид Яблонски. Той дори попадна в състава на националния отбор на родината си за световното първенство в Русия миналото лято. \r\n\r\n Все още няма ясно за състоянието на капитана на \"Левски\" Иван Горанов. Левият защитник също бе заменен по принуда в продълженията на двубоя, а съмненията са за пуснато ребро. При най-лошия сценарий националът ще отсъства от терените до края на есенния дял на сезона. \r\n \n\t\t\t\t\t\t", "date": "2018.11.01", "title": "\"Левски\" губи Холмар за половин година?"}
{"url": "http://www.bnews.bg/article/251346-germanski_deputat_ot_kyurdski_proizhod_spasi_natsionalist", "text": "\n Левоцентристки депутат от кюрдски произход спаси живота на сътрудник на антиимигрантската партия „Алтернатива за Германия” (АзГ), получил сърдечна криза на парламентарно заседание, предаде БТА, като се позова на информация от ДПА. \r\n\r\n Сердар Юксел от Германската социалдемократическа партия (ГСДП) се притекъл на помощ на сътрудника на АзГ, който припаднал на заседание на здравната комисия в парламента на провинция Северен Рейн-Вестфалия. \r\n\"Видях, че той не реагираше, не дишаше, нямаше пулс\", каза депутатът. \r\n\r\n Юксел заяви, че веднага започнал да прави сърдечен масаж, а депутатката Сузане Шнайдер от Свободната демократическа партия (СвДП) направила изкуствено дишане уста в уста. \r\n\r\n Когато след 10-12 минути на мястото пристигнал лекар от Бърза помощ, сътрудникът вече бил отново в съзнание. \r\n\r\n Юксел е медик и от 15 години работи в интензивно отделение. Той е роден в германския град Есен, а родителите му са кюрди от Турция. \r\n\r\n „За мен това беше нещо естествено. Изпълних дълга си и това е добре”, заяви депутатът и прехвърли благодарността към болничния персонал, който спасява човешки живот всеки ден: „За мен това са истинските герои”. \r\n\r\n \"Колегите са оказали незабавна и много смела помощ на нашия сътрудник\", каза говорителят на групата на АзГ в провинциалния парламент Михаел Шварцер. \r\n \n\t\t\t\t\t\t", "date": "2018.11.01", "title": "Германски депутат от кюрдски произход спаси националист"}
{"url": "http://www.bnews.bg/article/251343-bezskrupulniyat_ubiets_viktorio_se_izpravi_pred_sada", "text": "\n Викторио Александров се изправя пред съда. Магистратите трябва да решат дали мъжът, който е обвинен в убийството на 23 - годишната си приятелка и бебето им, трябва да остане за постоянно в ареста. \r\n\r\n \r\n \n\t\t\t\t\t\t", "date": "2018.11.01", "title": "Безскрупулният убиец Викторио се изправи пред съда!"}
{"url": "http://www.bnews.bg/article/251345-navodneniya_v_yuzhna_frantsiya_ima_zaginal", "text": "\n Един човек загина при наводнение в Южна Франция, докато се опитвал да пресече с кола залят от вода път, съобщи днес префектурата на департамента Вар, предаде БТА. \r\n\r\n Според местните власти това се е случило в град Сент Антонен дьо Вар. Служители на полицията открили автомобил, повреден при опит да пресече наводнен път, движението по който било забранено, съобщи министърът на вътрешните работи Кристоф Кастанер. \r\n\r\n \"В колата е имало двама души, единият от тях е открит без признаци на живот, а на другия е оказана помощ от спасителната служба\", съобщи префектурата. \r\n\r\n Националната метеорологична служба \"Метео-Франс\" обяви в сряда в департамент Вар предпоследно ниво на тревога във връзка с наводнението, предизвикано от поройни дъждове. Според синоптиците тази година октомври е най-дъждовният месец в историята на метеорологичните наблюдения. През последните 36 часа във Вар са паднали 160 мм валежи, което значително превишава месечната норма. \r\n\r\n Префектурата на департамента препоръча на местните жители да проявяват пределна бдителност и внимание. Във връзка с наводнението са мобилизирани над 200 спасители, които помагат на населението. През изминалата нощ в общините Фрежюс и Драгинян са евакуирани над 300 души.  \r\n \n\t\t\t\t\t\t", "date": "2018.11.01", "title": "Наводнения в Южна Франция! Има загинал!"}
{"url": "http://www.bnews.bg/article/251339-maya_ilieva_lyubovnitsa_na_denitsa_batsila_dvete_vilneyat_v_lesbo_bar", "text": "\n Слуховете, че Мая Илиева от години минава и по двата бряга в любовта се потвърдиха за пореден път. \r\nВеселата вдовица на Георги Илиев вилня в елитен ресторант в Истанбул с орда лесбийки на рождения ден на поклонничката на Сафо Деница Петкова, известна като Бацила. \r\nСборището вдигнало гюрултия до небесата миналия уикенд на 27 и 28 октомври. За дивото парти наричаната галено Бъцка, събрала приятелките си в ресторант „Феникс“, един от най-добрите в Истанбул. След полунощ, когато стартира лесбо вакханалията, ресторантът се превръща в клуб. Очевидно, че Бацила си пада по елитни ВИП дами и в социалните мрежи е споделила селфи с друга сексапилна мацка – Александра Тюркмен. Дъщерята на убития висаджия Фатик се е щракнала на купон в Ню Йорк. От коментарите под кадъра става ясно, че Бацила е била на екскурзия в Щатите и е успяла да си организира среща с Александра. \r\n„Деница е оправна мацка, гаджетата й са винаги красиви и заможни. Нищо чудно в момента да има неангажираща връзка с Мая Илиева“, пише Уикенд. Това не е първата подобна изцепка на Мая. Преди години тя бе засечена в столично заведение да се натиска с брюнетка, за която се разбра, че е бивша манекенка. Илиева е загърбила мъжете, а според запознати напоследък излиза само в компанията на мацки, по възможност руси. Купоните започват след полунощ и след обиколка на няколко оборотни заведения завършвали в ранни зори в къщата на вдовицата в Панчарево. \r\n \n\t\t\t\t\t\t", "date": "2018.11.01", "title": "Мая Илиева - любовница на Деница Бацила, двете вилнеят в лесбо бар "}
{"url": "http://www.bnews.bg/article/251348-bulgartransgaz_shte_zagubi_osnovnata_chast_ot_prihodite_si_zaradi_turski_potok", "text": "\n С реализацията на „Турски поток” „Булгартрансгаз” ще загуби основната част от приходите си. Това заяви днес енергийният министър Теменужка Петкова на заседание на парламентарната комисия по енергетика. \r\n\r\n „Приходите на „Булгартрансгаз” са около 207 млн. лева на година. Малко над 125 млн. са приходите от транзит за Турция. „Булгартрансгаз” реализира приходите си от транзит, основно за Гърция, Турция и Македония. От 17 млрд. куб. газ годишно, които транзитира нашият оператор, 14 млрд. са за Турция. Около 2 млрд. са за Гърция, малко под 1 млрд. са за Македония”, обясни Петкова, цитирана от „Фокус”. \r\n\r\n По думите ѝ, ако България не реагира адекватно и не актуализира енергийната си стратегия, големите инфраструктурни проекти биха се отразили неблагоприятно върху енергийния сектор и икономиката. \r\n\r\n Вчера Съветът по енергийна сигурност към Министерския съвет одобри актуализиране на Енергийната стратегия на България до 2020 г. Предложението за промяна на документа бе направено от Петкова. \r\n\r\n Русия и Турция сключиха договор за прокарването на газопровода „Турски поток” през октомври 2016 година. В началото на октомври унгарският министър на външните работи и търговията Петер Сиярто обяви, че Унгария се е споразумяла с България и Сърбия за разработка на газопреносните мрежи с цел да купува газ след изграждането на втората линия на газопровода. \r\n \n\t\t\t\t\t\t", "date": "2018.11.01", "title": "„Булгартрансгаз” ще загуби основната част от приходите си заради „Турски поток”"}
{"url": "http://www.bnews.bg/article/251349-izbyagaliyat_arestant_v_blagoevgrad_se_predade_v_politsiyata", "text": "\n Избягалият от спешното в Благоевград арестант се е предал в полицията, предаде бТВ.. \r\n\r\n 18-годишният младеж се намира в Първо полицейско управление в града. \r\n\r\n Рано тази сутрин той бил хванат с 0,6 грама марихуана. След като е отведен за преглед в спешния център, успял да избяга, като скочил през прозорец. \r\n\r\n Двама униформени са го изпуснали. По случая в полицията е назначена вътрешна проверка. \r\n\r\n Служителите на реда издирваха младежа в продължение на няколко часа. \r\n \n\t\t\t\t\t\t", "date": "2018.11.01", "title": "Избягалият арестант в Благоевград се предаде в полицията"}
{"url": "http://www.bnews.bg/article/251350-nameriha_chernata_kutiya_na_samoleta_razbil_se_v_yavansko_more", "text": "\n Индонезийски водолази откриха черната кутия на самолета, който в понеделник се разби и потъна в Яванско море. \r\n\r\n Кутията е намерена на 30 метра дълбочина в добро състояние. Подводен дрон е засякъл устройството, докато е обследвал корпуса на машината. \r\n\r\n Очаква се черната кутия да хвърли светлина за причините за разбиването на почти чисто новият \"Боинг\", само 13 минути след излитането си от международното летище в Джакарта. \r\n\r\n Загинаха всички 189 души на борда. \r\n\r\n   \r\n \n\t\t\t\t\t\t", "date": "2018.11.01", "title": "Намериха черната кутия на самолета, разбил се в Яванско море"}
{"url": "http://www.bnews.bg/article/251341-barovetsa_stana_dyado_posveti_pesen_na_vnuchkata", "text": "\n Уважаванията музикант и певец Илиян Михов - Баровеца стана дядо на малка принцеса, пише  \"България Днес\". Внучката му се казва Инес и е от неговата дъщеря Гергана. \"Много се развълнувах и съм много щастлив. Замислих се, споделих с колеги и установихме, че няма песен за внучето. А колко много хора имат такава радост\", коментира Баровеца. \r\n\r\n Затова и той създава песен, която посвещава на малката Инес. Мелодията е лесно запяваща се. Звучността и ритъма са коренно различни от предишните песни на Баровеца. \"Намерих много хубави думи, с които да изкажа радостта си\", обясни титулуваният певец. \r\n\r\n \"Внуче се роди\" \r\n\r\n Нека чуят всички добри хора. \r\n\r\n Радостта ни нека споделят. \r\n\r\n Тази радост Господ ни изпрати. \r\n\r\n Внуче се роди на този свят. \r\n\r\n Детски смях и плач ще ни огласят. \r\n\r\n С обич и любов ще го дарим. \r\n\r\n Всеки тази радост да изпита. \r\n\r\n Божествен дар, най-скъп и несравним. \r\n\r\n Щастието влезе във дома ни. \r\n\r\n Малко ангелче при нас дойде. \r\n\r\n Има кой продължи рода ни. \r\n\r\n И щастливо внуче ще расте. \r\n \n\t\t\t\t\t\t", "date": "2018.11.01", "title": "Баровеца стана дядо, посвети песен на внучката"}
{"url": "http://www.bnews.bg/article/251358-dps_poiska_patriotite_da_badat_otstraneni_ot_vlastta", "text": "\n ДПС поиска патриотите да бъдат отстранени от властта. и обеща, че ако ГЕРБ състави правителство на малцинството, ще им гарантира подкрепа при ясна програма. Това обяви заместник - председателят на групата на ДПС  Хамид Хамид пред бТВ. Не закъсняха и коментарите.  \r\n\r\n „В първия ден на 44-тия парламент предложихме на ГЕРБ да си съставят само тяхно правителство като им гарантирахме подкрепа при изпълнение на ясни приоритети и ясни програми. Това нещо не беше прието”, заяви Хамид.  Той заяви, че „валидността на това предложение изтича, но е валидно все още”. \r\n\r\n „Едно правителство на малцинството би било слабо. Едно правителство без ясна, честна парламентарна подкрепа би било уязвимо по отношение на натиск отвсякъде. Това не би било ефективно правителство, а и не е честно”, коментира предложението вицепремиерът Томислав Дончев. \r\n\r\n „ДПС не може да отричат правото на българските граждани да избират тези, които да управляват. Така че те могат като опозиция да държат сметка, да искат каквото си пожелаят, но ние няма да допуснем ДПС отново да се завърне във властта”, заяви и депутата от „Обединени патриоти” Юлиян Ангелов. \r\n \n\t\t\t\t\t\t", "date": "2018.11.01", "title": "ДПС поиска Патриотите да бъдат отстранени от властта"}
{"url": "http://www.bnews.bg/article/251340-lora_krumova_treperi_za_myastoto_si_v_nova_vizhte_koy_klati_stola_na_vodeshtata", "text": "\n Лора Крумова трепери за стола си на водеща на „Събуди се“, откакто в него седна хубавата Мартина Ганчева. Тъмнокосата журналистка наскоро бе избрана за заместничка на титулярката, която роди в началото на септември. Крумова обаче се притеснява, че може да я оставят за постоянно, а самата нея – да свалят от екран, след като майчинството й приключи, писа „Уикенд“. \r\n\r\n За Мартина се твърди, че била личен избор на шефката на новините в Нова – Вяра Анков. Това сериозно тревожело родилката и вгорчавало безметежните й грижи за малката й дъщеричка Мина и баткото Явор. \r\n\r\n Крумова много добре знаела, че родилките ги пази законът и затова телевизията е длъжна да я вземе обратно на работа след майчинството. Никой обаче не е длъжен да я връща на същата позиция, нито на същата заплата. \r\n\r\n Лора се опасявала, че може да я свалят от екран и да я направят прост репортер, като й орежат и парите. Веднъж вече тя преживя нещо подобно, когато от ефир бе свалено следобедното й публицистично шоу „Комбина“, което правеше заедно с приятелката си Галя Щърбева. Тогава Крумова все пак успя да се пребори за място като водеща, макар и в друго предаване – „Събуди се“. Галя бе понижена до обикновен репортер, макар и със своя собствена рубрика. \r\n\r\n Лора много се тревожела, че ще я сподели същата съдба, тъй като сегашните шефове на новините, бивши служители на БНТ, не я харесвали. Говори се, че предпочитали да си търсят свои хора за водещи и продуценти. В случая с Лора най-лесно било да обявят, че Мартина стои по-добре на екран, тъй като е по-стройна. \r\n \n\t\t\t\t\t\t", "date": "2018.11.01", "title": "Лора Крумова трепери за мястото си в Нова! Вижте кой клати стола на водещата"}
{"url": "http://www.bnews.bg/article/251359-obvinenieto_chast_ot_podkupite_v_dabch_sa_bili_obarnati_vav_virtualni_valuti", "text": "\n Специализираният съд се произнесе и остави за постоянно в ареста шефа на Агенцията за българи в чужбина – Петър Харалампиев. Заедно с него зад решетките остават главният секретар на агенцията Красимир Томов и един от посредниците – сърбинът Марко Стойов. \r\n\r\n Те са обвинени за участие в корупционна схема с търговия на документи за българско гражданство. \r\n\r\n „Има протоколи, в които е отразено, че са намерени значителни суми у различни лица, включително са събрани доказателства и са иззети биткойн-портфейли. Има доказателства, че част от паричните средства по подкупите се трансферират във виртуални валути”, заяви прокурорът по делото Ангел Кънев. \r\n\r\n Защитата на Харалампиев се опита да обори обвиненията със снимки от социалните мрежи. Именно те доказвали, че той получил 5000 евро подкуп от човек, който на същата дата си публикувал снимки от Гърция. \r\n\r\n По думите на обвинението обаче са представени черно-бели ксерокопия, заверени от адвоката, на които има снимка на лице. \r\n\r\n „Първо – нямам представа къде са разпечатани тия копия, второ - кой е точно на снимката”, посочи Ангел Кънев. \r\n\r\n За да се приемат снимките, ще се иска разрешение от американските власти за достъп до сървърите на „Фейсбук” уточни прокурорът. А адвокатите на обвиняемите обясниха, че цялото дело се крепи само на свидетелски показания. \r\n\r\n „По делото не е намерен нито 1 лев у някой от обвиняемите”, коментира адвокатът Николай Кокинов, който защитава Харалампиев пред съда. \r\n\r\n Адвокатката на Красимир Томов – Марияна Тодорова, подкрепи същата теза: „Няма пари намерени! Никъде! Основният свидетел е настоящият зам.-шеф на агенцията. Той твърди, че е присъствал на уговорки, но не е видял нищо за получаване и той не е получавал. Пари на друго място няма”. \r\n\r\n Защитата ще обжалва ареста на уличените в корупция. А прокуратурата отново напомни, че за схемата в агенцията не е сигнализирал нито един политик. \r\n \n\t\t\t\t\t\t", "date": "2018.11.01", "title": "Обвинението: Част от подкупите в ДАБЧ са били обърнати във виртуални валути"}
{"url": "http://www.bnews.bg/article/251319-gadzhe_na_bond_tropa_horo_u_nas", "text": "\n Канадката Стана Катич, която имаше кратка, но огнена афера с Джеймс Бонд в „Спектър на утехата“, се научи да тропа и български хора. Звездата в момента е тук за снимките на нов хитов сериал и често излизала да купонясва из родните кръчми, когато не снима, писа „Телеграф“. \r\n\r\n Освен от еротичните си сцени с агент 007 Стана нашумя и като звезда от кримисериала „Касъл“, където играе главната женска роля във всичките 7 сезона. Миналата година с нея започна ново хитово криминале – „Забравена“, което у нас се излъчва по AXN. Сега на него му правят продължение и снимките се очаква да продължат до Коледа. \r\n \n\t\t\t\t\t\t", "date": "2018.11.01", "title": "Гадже на Бонд тропа хоро у нас"}
{"url": "http://www.bnews.bg/article/251337-mazh_pochina_na_pat_za_bolnitsata_sled_katastrofa", "text": "\n 54-годишен мъж почина на път за болницата след катастрофа, съобщиха от полицията. Сигналът за пътния инцидент е получен тази сутрин около 05.00 часа. \r\n  \r\nПо първоначални данни лек автомобил „Фолксваген“ с 54-годишен водач навлязъл в насрещното движение и се ударил с лека кола „Дачия“ със 71-годишен шофьор. При огледа било установено, че произшествието е с материални щети. \r\n  \r\nПо-младият мъж обаче заявил, че не се чувства добре и е откаран от екип на Спешна медицинска помощ към болница. По пътя обаче издъхнал. \r\n  \r\nОбстоятелствата около случая се изясняват. \r\n \n\t\t\t\t\t\t", "date": "2018.11.01", "title": "Мъж почина на път за болницата след катастрофа"}
{"url": "http://www.bnews.bg/article/251334-stachka_v_gugal_sluzhiteli_protestirat_sreshtu_otnoshenieto_kam_zhenite_v_kompaniyata", "text": "\n Служители на \"Гугъл\" в целия свят започват безпрецедентна серия от стачки в знак на протест срещу отношението спрямо жените в компанията.  \r\n\r\n Недоволството е срещу начина, по който се разглеждат сигналите за сексуален тормоз. \r\n\r\n Протестиращите настояват да се спре т. нар. \"наложен арбитраж\", което ще даде възможност на потърпевшите да съдят извършителя на посегателството. \r\n\r\n Главният изпълнителен директор на \"Гугъл\" Сундар Пичай заяви, че ще подкрепи исканията. \r\n\r\n В компанията се надигна гняв, след като стана ясно, че Анди Рубин, известен като създател на мобилното приложение \"Андроид\", е получил 90 милиона обезщетение, напускайки компанията заради обвинения в сексуален тормоз. Рубин отхвърля обвиненията. \r\n \n\t\t\t\t\t\t", "date": "2018.11.01", "title": "Стачка в \"Гугъл\": Служители протестират срещу отношението към жените в компанията"}
{"url": "http://www.bnews.bg/article/251352-obyaviha_galaksi_investmant_grup_za_nay_uspeshen_investitor", "text": "\n Галакси Инвестмънт Груп беше отличена с награда за най-успешна инвестиция в хотелския бизнес за хотел InterContinental Sofia в първите Годишни награди на Националния борд по туризъм. Призът бе връчен на Управителя на дружеството Константин Бояджиев от Изпълнителния директор на Българската агенция за инвестиции Стамен Янев. \r\n\r\n Отличията бяха раздадени в 15 категории в рамките на конференцията \"Дигитална трансформация в туризма\". Форумът е организиран от Националния борд по туризъм със съдействието на Министерството на туризма и Държавната агенция \"Електронно управление“. Наградата е реплика на монета на одринския владетел Аматок, открита край Казанлък с произход от долината на тракийските царе (389-356 г. пр. н. е. с прекъсвания), на която в горния край е изобразена роза. Монетата е предоставена от личната колекция на Ставри Топалов. Ръководството на Националния борд по туризъм организира за първи път годишната награда.  \r\n\r\n InterContinental Sofia е собственост на Галакси Инвестмънт Груп през Интерхотел Гранд – Хотел София АД, като хотелът се управлява от InterContinental Мениджмънт България ЕООД. „Стъпването на бранд от толкова висок клас в България ще спомогне за изграждането на положителния образ на страната като луксозна туристическа дестинация, поставяйки я на картата на международните бизнес и туристически пътувания“, сподели по време на церемонията Константин Бояджиев. \r\n\r\n   \r\n \n\t\t\t\t\t\t", "date": "2018.11.01", "title": "Обявиха Галакси Инвестмънт Груп за най-успешен инвеститор!"}
{"url": "http://www.bnews.bg/article/251332-mazh_zagina_na_myasto_sled_kato_beshe_blasnat_ot_betonovoz_blizo_do_stochna_gara", "text": "\n Бетоновоз бутна пешеходец близо до Сточна гара. \r\n\r\n Блъснат е 81-годишен велосипедист, който е загинал на място. Инцидентът е станал в 11:50 ч. в района на улиците „Индустриална” и „Козлодуй”. \r\n\r\n Заради инцидента в района на Сточна гара се е образувало километрично задръстване. \r\n\r\n Алкохолната пробра на шофьора на бетоновоза е отрицателна.  \r\n\r\n По случая е образувано досъдебно производство, изясняват се причините и обстоятелствата за тежкия инцидент. \r\n \n\t\t\t\t\t\t", "date": "2018.11.01", "title": "Мъж загина на място, след като беше блъснат от бетоновоз близо до Сточна гара"}
{"url": "http://www.bnews.bg/article/251333-salah_s_shina_na_rakata_predi_macha_s_arsenal", "text": "\n Мохамед Салах разтревожи феновете на \"Ливърпул\", след като се появи на тренировка с шинирана ръка. Египетският ас на мърсисайдци обаче не се щади по време на тренировката преди мача с \"Арсенал\". \r\n\r\n От ръководството на тима успокоиха, че тази контузия няма да попречи на нападателя да играе в престоящото дерби в събота (3 ноември). Не е ясно кога и как египтянинът е получил травмата си. \r\n\r\n Салах, който стана голмайстор на английското първенство през миналия сезон, стартира настоящата кампания колебливо, но постепенно успя да се върне в познатата си форма.  \r\n\r\n От началото на сезона той има 7 гола в 14 срещи.  \r\n\r\n Единственият дълготрайно контузен в лагера на \"Ливърпул\" е Алекс-Окслейд Чембърлейн. \r\n \n\t\t\t\t\t\t", "date": "2018.11.01", "title": "Салах с шина на ръката преди мача с \"Арсенал\""}
{"url": "http://www.bnews.bg/article/251335-shofyorat_koyto_pregazi_baletist_vav_varna_i_izbyaga_poiska_da_izleze_na_svoboda_predi_deloto", "text": "\n Неправоспособният шофьор Петър Здравков, който прегази балетиста Мартин Чикалов на пешеходна пътека във Варна и след това избяга, поиска да излезе на свобода, след като прокуратурата внесе обвинителния акт срещу него.  \r\nВарненският окръжен съд обаче потвърди мярката му за неотклонение „задържане под стража” заради опасността обвиняемият да се укрие или да извърши друго престъпление. За тази опасност прокуратурата представи доказателства, които характеризират обвиняемия и не са в негова полза.  \r\nРазследването срещу Здравков приключи 50 дни след катастрофата, станала на 10 септември на булевард „Приморски”, в близост до Морската градина. Готови са 7 експертизи и са разпитани 17 свидетели, съобщиха от държавното обвинение.  \r\n \n\t\t\t\t\t\t", "date": "2018.11.01", "title": "Шофьорът, който прегази балетист във Варна и избяга, поиска да излезе на свобода преди делото"}
{"url": "http://www.bnews.bg/article/251331-grigor_ne_uspya_da_prebori_chilich_v_posledniya_si_mach_za_sezona", "text": "\n Григор Димитров загуби срещата си от третия кръг на турнира в Париж срещу Марин Чилич и по този начин изигра последния си мач за сезона. До края на годината българинът няма заявено участие на друг турнир.  \r\n\r\n Гришо не успя да се противопостави на седмия в световната ранглиста Чилич и загуби във френската столица с 6:7(5), 6:4. По този начин балансът в двубоите между двамата вече е 4:1 победи за Чилич. \r\n\r\n Мачът започна с гейм и пробив за съперника на Димитров. Българинът обаче се мобилизира и изравни резултата за 2:2. В крайна сметка сетът бе решен след тайбрек, в който Чилич показа по-здрави нерви.  \r\n\r\n Втората част започна с нов пробив за Чилич след 3 непредизвикани грешки на българина. След това противникът затвърди преднината си и успя убедително да отведе нещата докрай и да вземе сета с 6:4. \r\n\r\n В следващия кръг Димитров ще играе с победителя от двойката Новак Джокович - Дамир Джумхур. \r\n \n\t\t\t\t\t\t", "date": "2018.11.01", "title": "Григор не успя да пребори Чилич в последния си мач за сезона"}
{"url": "http://www.bnews.bg/article/251329-iznasilena_mayka_kastrira_i_ubi_zlodeya_za_da_ne_posegne_i_na_dashterya", "text": "\n Майка, която е заклала изнасилвача си и след това скрила тялото му, бе осъдена на 10 години затвор. 35-годишната жена пробола с нож в сърцето престъпника, след което отрязала гениталиите му. Бруталното клане се е случило само няколко дни след като Грант Касар изнасилил Роксана Питърс. Той се върнал в къщата й и заплашил да направи същото с дъщеря й, пише Mirror. Жената нападнала Грант, когато той влязъл в дома й и заплашил, че ако не спи с него, ще стигне до дъщеря й.  \r\n\r\n Жената няколко пъти е наръгала мъжа с нож с думите: \"Вече няма да ме изнасилваш\".  \r\n\r\n След убийството Роксана закачила тялото за колата си и тръгнала по улиците на Куинсленд, Австралия, след което го хвърли в канавка. Трупът е открит на следващия ден. Установено е, че Грант е получил повече от 60 наранявания, по-специално рани с нож в областта на сърцето, пениса и хранопровода. Роксана бе осъдена на десет години, след като се призна за виновна за убийство. Съдията се съгласи, че починалият е провокирал жената, но първо е трябвало да отиде в полицията. Също така се оказа, че Касар е наркоман и многократно е нарушавал закона. След като мъжът вързал Роксана и я изнасилил, той се втурнал към къщата на майка си, за да й иска пари за наркотици.  \r\n  \r\n \n\t\t\t\t\t\t", "date": "2018.11.01", "title": "Изнасилена майка кастрира и уби злодея, за да не посегне и на дъщеря ѝ\r\n\r\n"}
{"url": "http://www.bnews.bg/article/251336-kak_shte_plashtame_tol_taksite_i_elektronnite_vinetki", "text": "\n Шофьорите няма да бъдат длъжни да представят издаденаелектронна винетка или доказателство за извършено плащане при проверка. Наличието им ще се установява от контролните органи по електронен път. Това предвижда проект на Наредба за условията, реда и правилата за изграждане и функциониране на смесена система за таксуване на различните категории пътни превозни средства на база време и изминато разстояние, публикувана от регионалното министерство за обществено обсъждане. \r\n  \r\nОт 1 януари 2019 г. хартиените винетни стикери ще бъдат заменени с електронни като цените няма да бъдат променяни. За леките автомобили се въвежда и уикенд винетка, която ще важи от 12.00 ч. в петък до 23.59 ч. в неделя на същата седмица. До 16 август винетка ще трябва да имат и водачите на тежкотоварни автомобили, а след тази дата те ще плащат тол такса. \r\n  \r\nПътните такси ще се плащат в брой, по банков път или с карта, в обекти за продажба, разположени на граничните контролно-пропускателни пунктове или в близост до тях, в областните градове на страната, по протежение на платената пътна мрежа, както и чрез терминали за самотаксуване. \r\n\r\n Електронната винетка ще съдържа уникален идентификационнен номер, данни за регистрационния номер на пътното превозно средство, държавата, в която то е регистрирано, неговата категория, датата на плащане и период на валидност. Тя ще се изпраща под формата на електронно съобщение на имейл адрес, в случай че такъв е посочен при купуването й. Електронната винентка ще се отразява и в електронната система за издадените винетки, поддържана от Агенция „Пътна инфраструктура“. \r\n\r\n Автомобилите над 3,5 т ще плащат тол такса на база изминато разстояние след 16 август 2019 г. Разстоянието ще се отчита чрез монтирано бордово устройство, което изпраща данни. Водачите, които нямат такова устройство, ще могат да платят тол такса посредством еднократна маршрутната карта. \r\n  \r\n \n\t\t\t\t\t\t", "date": "2018.11.01", "title": "Как ще плащаме тол таксите и електронните винетки?"}
{"url": "http://www.bnews.bg/article/251330-babh_vavezhda_programa_za_zasilen_nadzor_na_ptitsevadnite_obekti_v_stranata", "text": "\n Със Заповед на изпълнителния директор на Българската агенция по безопасност на храните (БАБХ) д-р Дамян Илиев е въведена програма за засилен надзор на птицевъдните обекти относно неблагоприятната епизоотична обстановка в страната, свързана със заболяването Инфлуенца по птиците. Мерките включват биосигурност във фермите, по-висока честота на лабораторен контрол за доказване липса на инфекция с вируса и превенция в цялата страна, съобщават от агенцията. Птици ще могат да бъдат транспортирани само след като са предварително лабораторно изследвани за наличие на вируса. \r\n\r\n По-рано тази седмица БАБХ констатира нови огнища на заболяването Инфлуенца по птиците – тип високопатогенен Н5, в два животновъдни обекти, предназначени за отглеждане на патици мюлари в село Върбица, община Димитровград, област Хасково и за кокошки носачки в село Богданица, община Садово, област Пловдив. В съответствие с българското законодателство са предприети всички мерки за ограничаване и предпазване разпространението на вируса към други птицеферми. Определени са 3-километровите предпазни зони и 10-километровите зони за наблюдение около констатираните огнища на заболяването. Забранено е движението на птици и продукти от тях в и от предпазната и наблюдаваната зона. В двете зони се забранява търговията и придвижването на домашни, диви и други птици и яйца за разплод, както и разселване на птици за подновяване на дивечовия запас. Извършват се ежедневни клинични прегледи на птиците, отглеждани в останалите селища в предпазната зона. \r\n\r\n В търговската мрежа не са открити яйца с произход от фермата за кокошки носачки. БАБХ напомня, че яйцата не са опасни за човешка консумация. \r\n \n\t\t\t\t\t\t", "date": "2018.11.01", "title": "БАБХ въвежда програма за засилен надзор на птицевъдните обекти в страната"}
{"url": "http://www.bnews.bg/article/251318-emanuela_i_dzhena_orisaha_bebeto_na_preslava", "text": "\n Фолкдивите Джена и Емануела орисаха новородената дъщеря на колежката си Преслава. Двете певици бяха сред почетните гости на празненството по случай 40-ия ден на малкат принцеса. Двете фолкаджийки са много близки, а наскоро Преси последва примера на Джена и смени официално рожденото си име Петя с псевдонима, писа „Телеграф“. \r\n\r\n Емануела пък привлече вниманието на всички гости, като се отчете с невероятен подарък за бебето. Тя признала, че го е избирала с много любов, защото като майка на две момчета  нямала възможност да купува момичешки джунджурии. \r\n\r\n Преслава категорично не желае снимки на Паола да циркулират в нета и затова тържеството бе държано в пълна тайна. На тържеството Преси признала, че тя еднолично избрала името на щерка си, тъй като Павел настоявал за друго. \r\n \n\t\t\t\t\t\t", "date": "2018.11.01", "title": "Емануела и Джена орисаха бебето на Преслава\r\n"}
{"url": "http://www.bnews.bg/article/251322-zatvornikat_yakuinta_stradam_kato_kuche_a_ne_sam_napravil_nishto", "text": "\n Световният шампион с Италия от 2006 г. Винченцо Якуинта обяви за несправедлива присъдата си от 19 години затвор заради връзки с калабрийската мафия.  \r\n\r\n Първоначално той получи наказание от 2 години заради нелегално притежание на оръжие и 126 патрона.  \r\n\r\n При повторна мащабна акция срещу мафията от страна на италианските власти, при която 160 души бяха арестувани за връзки с организираната престъпна група и клана Ндрангета, Якуинта отново попадна зад решетките. Този път той получи ефективна присъда от 19 години. \r\n\r\n Бившият футболист продължава да отрича връзките си с мафията и твърди, че е неправомерно осъден. \r\n\r\n \"Страдам като куче за моето семейство и моето дете без да съм направил нищо, но спечелих световната титла и съм горд да бъда калабриец. Не сме направили нищо, нямаме нищо общо с Ндрангета\", твърди Якуинта. \r\n\r\n \"Името Ндрангета дори не го знаем в нашето семейство. Не е възможно. Съсипаха живота ми за нищо, защото съм калабриец\", добави той пред съда. \r\n \n\t\t\t\t\t\t", "date": "2018.11.01", "title": "Затворникът Якуинта: Страдам като куче, а не съм направил нищо"}
{"url": "http://www.bnews.bg/article/251338-simeonov_si_izmi_ratsete_za_pasportite_i_natopi_karakachanov_che_kadruval_v_dabch", "text": "\n Валери Симеонов вече е под обсада да си подаде оставката от сутрин до вечер, но вицето мисли ловки схеми да се отърве от неизбежното и натопи без свян “съратника” си и всъщност ортак Каракачанов за мега корупцията с паспортите. \r\n\r\n Двете вицета не просто си отиват, а са се запътили към затвора, но засега водят битка на живот и смърт с майки, деца с увреждания и прокурорите. Единствен Борисов ги пази, но и той осъзнава, че потъва заедно с тях и вече провежда съвместна операция с Цацаров за тяхното отстраняване. \r\n\r\n \"Изпълнил съм си ангажиментите в Държавната агенция за българите в чужбина (ДАБЧ).\", заяви наглото вице Валери Симеонов на брифинг в Министерски съвет. Така той коментира исканията от страна на БСП, ДПС и \"Воля\" да подаде оставка заради акцията в ДАБЧ. \r\n\r\n \"В тези изявления на опозиционните партии се призовава да подам оставка, защото трябвало да упражнявам контрол, който не съм управлявал, чух дори, че съм бил и принципал. Искам да разясня какви са моите задължения в ДАБЧ – аз имам функция на координация. Смея да твърдя, че до момента стриктно, прецизно и ефективно си изпълнявам задълженията по координация\", каза Симеонов. \r\n\r\n Исканията за оставката му били напълно несъстоятелни. \r\n\r\n Симеонов каза още, че още на 30 октомври е подал на компетентните органи сигнали за злоупотреби в ДАБЧ. Те му били дадени от лице, което поискало среща с него. \r\n\r\n \"Лицето се казва Катя Матева, към онзи момент служител на Министерството на правосъдието, пряко отговорен за българското гражданство. Срещата беше проведена - бяха ми предоставени писмени данни, информация, както и сигнали, подадени в по-ранен период до ДАНС. Тъй като аз нямаше как да преценя достоверността на тези предоставени данни, на първо място се консултирах с моя колега и съратник вицепремиера Каракачанов, тъй като предложението беше от тях. Информирах го за сигналите, получих от него съгласие и предадох тези материали на съответните специализирани служби, които са компетентни институции по тези сигнали“, обясни Симеонов. \r\n\r\n Срещата се провела в неговия кабинет. След две седмици имало втора среща, на която Симеонов се интересувал как върви проверката на службите. \r\n\r\n \"Доколко те (неговите сигнали - б.р.) са послужили за повдигане на сегашното обвинение и съответните процесуално-следствени действия, не мога да кажа и не ми е работа да се интересувам, но по този начини отговарям на искания за оставката ми, които са несъстоятелни\", заяви Симеонов. \r\n\r\n   \r\n \n\t\t\t\t\t\t", "date": "2018.11.01", "title": "Симеонов си изми ръцете за паспортите и натопи Каракачанов, че кадрувал в ДАБЧ!"}
{"url": "http://www.bnews.bg/article/251327-balgarin_zadarzhan_v_opit_da_izvede_ot_stranata_nepalnoleten_siriyski_grazhdanin", "text": "\n Българин е задържан тази сутрин на Граничния контролно-пропускателен пункт „Дунав мост“ заради опит да изведе от страната непълнолетен сирийски гражданин. Това съобщиха от румънската Гранична полиция. \r\n\r\n В 7,15 часа служителите в румънската част на пункта отклонили за щателна проверка лек автомобил „Мерцедес“ с български регистрационни табели. Колата била управлявана от наш сънародник – 52-годишния И.В. \r\n\r\n В специално пригоден тайник между багажника и задната седалка служителите открили свит на кълбо млад човек. Оказало се, че това е сирийски гражданин на 16-годишна възраст, който нямал документи за напускане на страната. \r\n\r\n Водачът признал, че непълнолетният чужденец му е дал 1000 евро, за да му помогне да напусне България и стигне до страна от Западна Европа. И българинът, и сириецът са върнати обратно в Русе, където ще бъдат съдени. \r\n  \r\n \n\t\t\t\t\t\t", "date": "2018.11.01", "title": "Българин задържан в опит да изведе от страната непълнолетен сирийски гражданин!\r\n"}
{"url": "http://www.bnews.bg/article/251324-klip_s_piyani_zheni_raznasyashti_golo_bebe_po_ulitsite_na_sofiya_vzrivi_mrezhata_video", "text": "\n Видео с две пияни жени, които държат полуголо бебе на улица в София в ранните сутрешни часове, взриви социалните мрежи. На клипа, публикуван във Facebook, се вижда как жена на средна възраст държи пеленачето с едната си ръка, а в другата носи бутилка алкохол. До нея стои момиче, което твърди, че е майка на детето. Тя също е във видимо нетрезво състояние. В един момент тя взема бебето от придружителката си, при което се вижда, че то е облечено само с блузка, а крачетата му са боси. Действието се развива към 7 ч. сутринта, отбелязва Христо Ганчев – човекът, заснел видеото. \r\n\r\n Той се представя за полицай и изисква личните документи на жените. По-младата обаче показва акт, съставен й от униформени, именно за това, че няма документи за самоличност. \r\n\r\n Видеото беше публикувано във Facebook \r\n\r\n Видео с две пияни жени, които държат полуголо бебе на улица в София в ранните сутрешни часове, взриви социалните мрежи. На клипа, публикуван във Facebook, се вижда как жена на средна възраст държи пеленачето с едната си ръка, а в другата носи бутилка алкохол. До нея стои момиче, което твърди, че е майка на детето. Тя също е във видимо нетрезво състояние. В един момент тя взема бебето от придружителката си, при което се вижда, че то е облечено само с блузка, а крачетата му са боси. Действието се развива към 7 ч. сутринта, отбелязва Христо Ганчев – човекът, заснел видеото. \r\n\r\n Той се представя за полицай и изисква личните документи на жените. По-младата обаче показва акт, съставен й от униформени, именно за това, че няма документи за самоличност. \r\n\r\n „Представих се за полицай, за да взема личните данни на жените и да ги предоставя на органите на реда”, пише Христо Ганчев. \r\n\r\n \r\n\r\n   \r\n \n\t\t\t\t\t\t", "date": "2018.11.01", "title": "Клип с пияни жени, разнасящи голо бебе по улиците на София, взриви мрежата (ВИДЕО)"}
{"url": "http://www.bnews.bg/article/251321-shefat_na_agentsiyata_za_balgarite_v_chuzhbina_ostava_v_aresta", "text": "\n Специализираният съд остави в ареста Петър Харалампиев и задържаните служители на Държавната агенция за българите в чужбина, съобщава БГНЕС. \r\n\r\n Повече от четири часа Специализираният наказателен съд разглежда днес мерките за неотклонение на задържаните и обвинени за корупционния скандал с български документи началник и служители на Държавната агенция за българите в чужбина. \r\n\r\n Съдът уважи искането на прокуратурата и поиска постоянен арест за председателя на агенцията Петър Харалампиев, на главния секретар Красимир Томов и на Марко Стойов. \r\n\r\n Според обвинението престъпната схема за подкупи, срещу които се издават удостоверения за български произход е започнала да действа още от юли миналата година, когато Харалампиев е оглавил агенцията. \r\n\r\n Четвъртата обвиняема бе освободена в сряда срещу парична гаранция заради здравословното й състояние и заради отзивчивостта пред разследващите. \r\n\r\n Заместник-главният прокурор Иван Гешев определи разследването и корупцията в ДАБЧ като \"без аналог в новата ни история\". \r\n \n\t\t\t\t\t\t", "date": "2018.11.01", "title": "Шефът на Агенцията за българите в чужбина остава в ареста"}
{"url": "http://www.bnews.bg/article/251316-dzhastin_biybar_se_razdeli_s_rusite_si_kosi", "text": "\n Дали промяната във външния му вид не е опит да задоволи претенциите на новата си съпруга? \r\n\r\n Напоследък поп сензацията преживя много драматични и емоционални моменти в личен план: сгоди се, купи си къща, ожени се, а само преди няколко седмици Бийбър се срина след като разбра за проблемите на бившата му приятелка Селена Гомес. \r\n\r\n Връзката му с Хейли Болдуин се разви много бързо и в края на тази година се очаква двойката да вдигне звездна сватба. Опасенията, че двамата избързват със сериозните стъпки и отношенията им ще си изпатят от това, се потвърдиха. \r\n\r\n Оказа се, че новата съпруга на Бийбър не е доволна от факта, че мъжът ѝ е спрял да работи и се отдал на почивка и забавления, докато тя самата е изпълнена с енергия и идеи за нови проекти. Въпреки различията им, двамата явно се опитват да изгладят отношенията си, или поне Бийбър полага усилия. \r\n\r\n Певецът сподели снимка в профила си в Instagram, на която се вижда, че се е сбогувал веднъж завинаги с дългите си руси коси и в момента е с много късо подстригана прическа. За последно Джъстин е бил с толкова къса коса преди почти 3 години. \r\n\r\n Дългата коса и мустакът, който Джъстин поддържаше през последните месеци, определено не се приемаха добре от феновете му, които много често се шегуваха с него в социалните мрежи като го оприличаваха на мексиканец или на жена. \r\n\r\n Дали Бийбър не се е взел в ръце и тази промяна да е само началото на опитите му да се завърне в света на музиката? \r\n \n\t\t\t\t\t\t", "date": "2018.11.01", "title": "Джъстин Бийбър се раздели с русите си коси"}
{"url": "http://www.bnews.bg/article/251325-darzhavite_se_sasipaha_da_kupuvat_zlato_eto_za_kade_se_izpolzva_nay_mnogo", "text": "\n Централните банки са придобили злато в размер на около 5,8 милиарда долара през третото тримесечие на финансовата 2018-а година, отбелязвайки по този начин най-солиден ръст на нетните покупки на благородния метал от 2015-а година насам, съобщи в четвъртък Световният златен съвет (World Gold Council) , който е водещата пазарна организация за тази индустрия.   \r\n\r\n Според представения в четвъртък последен тримесечен доклад на WGC търсенето на злато от страна на централните банки в световен план е отбелязало ръст от 22%  през третото тримесечие в сравнение с предходната година, като банките са попълнили резервите си със 148,4 тона злато.   \r\n\r\n В същото време обаче общото търсене на злато е било в размер на 964,3 тона, или с едва 6,2 тона повече от третото тримесечие на 2017-а година.   \r\n\r\n Покупките на златни монети и кюлчета пък са скочили на годишна база с 28% до 298 тона, тъй като инвеститорите на дребно са се възползвали от по-ниските цени на златото, търсейки защита на техните инвестиции с оглед на отслабването на дадени валути и трусовете на пазарите на акции, посочва докладът на Световния златен съвет. Това се отнася най-вече за инвеститорите от развиващите се пазари, като в Китай, който е най-големият пазар в света за златни кюлчета и монети, търсенето през третото тримесечие се е увеличило с 25 на сто. Търсене в Иран пък е нараснало до пет и половина годишен връх, допълва WGC.   \r\n\r\n Отчитайки данните за търсенето на злато в областта на технологичните приложения, през третото тримесечие на годината се наблюдава увеличение от 1% до 85,3 тона, което се дължи главно на използването на благородния метали при производството на смартфони и в автомобилния сектор.   \r\n\r\n Търсенето на златни бижута пък се е повишило с 6% спрямо година по-рано, като по-ниските цени на златото през юли и август са стимулирали т.нар. \"ловци на изгодни стоки\" най-вече сред чувствителните към цените потребители. Ръстът в търсенето на златни бижута в Индия и Китай е успял да надделее над слабостта, отчетна през третото тримесечие в Близкия изток.   \r\n  \r\n \n\t\t\t\t\t\t", "date": "2018.11.01", "title": "Държавите се съсипаха да купуват злато, ето за къде се използва най-много\r\n\r\n"}
{"url": "http://www.bnews.bg/article/251326-lekari_ot_varna_izvarshiha_meditsinski_podvig_za_da_spasyat_17_godishno_momche", "text": "\n Лекарите от УМБАЛ \"Св. Марина\" във Варна спасиха пациент с много рядка и трудно лечима форма на левкемия. \r\n\r\n През декември 2016 г. момчето е диагностицирано в Клиниката по детска клинична хематология и онкология на УМБАЛ “Св. Марина”. \r\n\r\n Предприетата химиотерапия води до ремисия още на първия месец от началото на лечението и детето е в много добро състояние в продължение на 16 месеца. \r\n  \r\n \n\t\t\t\t\t\t", "date": "2018.11.01", "title": "Лекари от Варна извършиха медицински подвиг, за да спасят 17-годишно момче\r\n\r\n"}
{"url": "http://www.bnews.bg/article/251323-remontite_po_trakiya_i_hemus_shte_priklyuchat_predi_zimata", "text": "\n Ремонтите на виадуктите по автомагистралите „Хемус“ и „Тракия“ продължават и ще приключат преди зимата, съобщи председателят на Управителния съвет на Агенция „Пътна инфраструктура“ инж. Светослав Глосов в сутрешния блок на бТВ. \r\n\r\n В момента се ремонтират 4 мостови съоръжения на АМ „Хемус“, както и тунел „Витиня“ в тръбата в посока София. До средата на ноември се предвижда да приключи работата по мостовите съоръжения, за да има нормална проходимост през зимата. На АМ „Тракия“ се ремонтират също 4 виадукта, които не са обновявани от построяването им преди повече от 30 години. \r\n\r\n За улеснение на трафика в петък и неделя на местата, където е възможно се осигуряват две ленти за движение в посока. Съответно в петък на излизане от София в посока Бургас и Варна има по две ленти на АМ „Тракия“ и АМ „Хемус“, в района на ремонтите, а в неделя, когато шофьорите се прибират се осигуряват две ленти за София, обясни инж. Глосов. Той подчерта, че през пролетта ремонтите по съоръженията на двете магистрали ще продължат и това се прави за сигурността на пътуващите. \r\n\r\n Участъкът между Чирпан и Стара Загора на АМ „Тракия“, в който скоростта на движение е ограничена до 90 км/ч заради частични пропадания, е строен през 2005-2007 г. Впоследствие се е появил проблема с неравностите по настилката, което се дължи на пропуски при проектирането на отводняването в участъка, обясни още Глосов. Когато е правена магистралата и когато са се появили пропуските, не е поискано от фирмата в рамките на гаранционния срок да бъде отстранен дефектът, каза инж. Глосов. За подобряване на състоянието му трябва да се направи поетапен ремонт, а необходимите средства са поне 60 млн. лв. \r\n\r\n Относно участието на „Джи Пи Груп“ в обществената поръчка за изграждането на тунел „Железница“ председателят на УС на АПИ заяви, че в агенцията не е постъпвало официално заявление от дружеството, че се отказва от проекта. Той посочи още, че във Върховния административен съд има жалба от друг участник в обществената поръчка и докато съдът не се произнесе нищо не може да се предприема. Длъжни сме да спазваме закона. Ако ВАС потвърди правността на решението на АПИ за класиране на „Джи Пи Груп“, тогава ние ще ги поканим, такъв е законът. Ако те депозират отказ от изпълнение и от подписването на договор, тогава сме длъжни да поканим втория в класирането, обясни инж. Глосов. \r\n \n\t\t\t\t\t\t", "date": "2018.11.01", "title": "Ремонтите по 'Тракия' и 'Хемус' ще приключат преди зимата"}
{"url": "http://www.bnews.bg/article/251328-mele_na_patya_do_borovan_tri_koli_sa_razmazani", "text": "\n Тежка катастрофа затрудни движението по пътя Враца-Оряхово малко преди село Борован, съобщава konkurent.bg. \r\n\r\n Инцидентът е станал малко след 10 часа.   \r\n\r\n За късмет при зверското меле няма загинали, а ранените са транспортирани в болница. По непотвърдена информация до инцидента се стигнало след като лек автомобил „Фолксваген“ последователно се забил във „Форд Фиеста“ и джип „Тойота Ландкрузер“.   \r\n\r\n Цяло чудо е, че няма тежко ранени при страховития сблъсък, но видимо колите са много смачкани.   \r\n\r\n Трафикът в района е нормален, тъй като автомобилите са преместени на безопасно разстояние. Очаква се повече информация за тежкия инцидент да има в утрешния бюлетина на МВР. \r\n  \r\n \n\t\t\t\t\t\t", "date": "2018.11.01", "title": "Меле на пътя до Борован! Три коли са размазани!"}
{"url": "http://www.bnews.bg/article/251309-dzhino_biankalana_na_more_s_gadzheto", "text": "\n Джино Бианкалана се оказа голям романтик. Бившият брадър използва, че времето все още е хубаво и заведе приятелката си на романтична почивка край морето. Въпреки че лятото отдавна отмина, Бианкалана нае къща на плажа за себе си и за чаровната си половинка — д-р Кристияна Канева. \r\nДжино и брюнетката прекараха деня си на огромна тераса в луксозния имот, която гледа точно към морето. Вечер двойката пък се наслаждава на красиви залези с чаша вино в ръка, пише „България днес”. \r\n\r\n Идилията на влюбените продължава с часове в разговори и откровения. Очевидно двамата са решили да си вземат истинска почивка, макар и за кратко. \r\n  \r\n \n\t\t\t\t\t\t", "date": "2018.11.01", "title": "Джино Бианкалана на море с гаджето "}
{"url": "http://www.bnews.bg/article/251317-bivsh_fotomodel_obvini_harvi_uaynstiyn_che_opital_da_ya_skloni_kam_blizost_kogato_bila_na_16", "text": "\n Бивш фотомодел от Полша обвини холивудския продуцент Харви Уайнстийн се е опитал насила да я склони към интимна близост, когато е била непълнолетна, предадоха световните агенции. \r\n\r\n Жената, чието име не се съобщава, се е обърнала към съда в нюйоркския район Манхатън. Тя твърди, че се е запознала с Уайнстийн на парти в Ню Йорк през 2002 г., когато била 16-годишна. Продуцентът предложил на момичето, което искало да стане актриса, да се срещнат след няколко дни на работен обяд. Но вместо това я отвел в нюйоркската си квартира.  \r\n\r\n Там Уайнстийн пристъпил към агресивни и сплашващи опити да я склони към нежелана близост, за да може да получи кариера на актриса. Жената се съпротивлявала и му отказала, което вбесило продуцента, но той все пак я оставил да си замине, се казва в съдебните документи. \r\n\r\n След това Уайнстийн в продължение на 10 години се опитвал да постигне близост с нея и дори й дал да се снима в епизодична роля в един от неговите проекти. Но продуцентът не успял да постигне своето. \r\nАдвокатът на Уайнстийн Бен Брафман определи обвиненията като изфабрикувани и несъответстващи на действителността. \r\n \n\t\t\t\t\t\t", "date": "2018.11.01", "title": "Бивш фотомодел обвини Харви Уайнстийн, че опитал да я склони към близост, когато била на 16"}
{"url": "http://www.bnews.bg/article/251313-mira_dobreva_spasyava_braka_si_v_chuzhbina", "text": "\n Тв водещата Мира Добрева заминава на втори меден месец в чужбина. След изцепките и откровенията в къщата на „ВИП Брадър”, телевизионерката и съпругът й решиха да си дадат още един шанс, \r\nДвамата взимат и децата си на ваканцията извън страната, като се надяват да възстановят връзката си трайно. „Имам нужда да си почина и да се заредя с добра енергия. Страхът да живея в скандали и изолация не ми се отрази добре”, споделя водещата. \r\nЗвездата на БНТ напусна риалити формата преди броени дни, а емоционалната й изповед разплака много от зрителите в шоуто. Красивата телевизионерка е категорична, че не съжалява за нищо, което е споделила за себе си и се е разкрила истински най-накрая. \r\n„Бях истинска до болка, споделих най-интимните си тайни—от детството до днес. Не съжалявам за нищо. Лесно е да ходим напудрени, с маски, направени и натокани, но се изисква невероятна смелост да свалиш бариерите и да покажеш истинското си лице”, казва още тя. \r\nВ тв предаването Мира изплака, че не се чувства достатъчно обичана и има нужда от повече. След излизането от формата призна, че семейството страшно много й е липсвало, особено децата. \r\nМира и Жоро Торнев имат син—Георги, а Мира и дъщеря от предишен брак—Лора. Тя се развежда малко след раждането на дъщеря си, а с режисьора се женят доста след това, пише „България днес”. \r\nЩо се отнася до финала на „ВИП Брадър”, симпатиите на Мира са към Петко. „Искам той да спечели предаването. Петко Димитров е от старата генерация мъже, които вече са изчезващ вид”, казва още тя. \r\nДобре обаче е категорична, че не би поздравила Кулагин, ако случайно го види на улицата.  „Не бих се здрависала с него, ако го засечем в града. Но бих отвърнала на поздрава от възпитание, ако той го стори първи. Оставил ми е горчив вкус на негативизъм и човек, който духовно се храни от лошотията”, казва тя. \r\n  \r\n \n\t\t\t\t\t\t", "date": "2018.11.01", "title": "Мира Добрева спасява брака си в чужбина "}
{"url": "http://www.bnews.bg/article/251320-ustanoviha_28_nelegalni_migranti_v_sofiya", "text": "\n Общо 28 незаконни мигранти са установени при две операции, проведени от Главната дирекция „Национална полиция“ и СДВР на територията на столицата. \r\n\r\n 15 от чужденците били открити в необитаема къща в софийски квартал. Те не притежавали документи за самоличност, а в рамките на извършените проверки било установено, че са влезли незаконно в страната. 14 от тях са се самоопределили като афганистанци, а един - като пакистанец. \r\n\r\n В рамките на операцията криминалистите засекли в имот в друг квартал на столицата още една група от 13 чужди граждани. Те също били без документи за самоличност, осем от тях се представили за граждани на Афганистан, трима - на Пакистан, а други трима – на Ирак. Установен, задържан и разпитан е и собственикът на имота, в който са били открити незаконните чужденци. \r\n\r\n По случаите са образувани досъдебни производства, работата по тях продължава под наблюдението на прокуратурата. Чужденците са предадени на Дирекция „Миграция“ и са настанени в центровете от затворен тип. \r\n \n\t\t\t\t\t\t", "date": "2018.11.01", "title": "Установиха 28 нелегални мигранти в София"}
{"url": "http://www.bnews.bg/article/251307-po_malko_ot_sedmitsa_ostavat_do_mezhdinnite_izbori_v_sasht", "text": "\n По-малко от седмица остават до междинните избори в Съединените щати. Определят ги като референдум за президента Доналд Тръмп и неговите политики. \r\n\r\n Междинните избори в Съединените щати се провеждат в средата на президентския мандат. Изборният ден винаги е първият вторник от месец ноември. Вотът решава кой ще контролира американския Конгрес.  В Камарата на представителите надпреварата е за всички 435 места, а конгресмените имат 2-годишен мандат. Битката за Сената е за приблизително една трета от местата. Всеки сенатор има 6-годишен мандат. Резултатът от междинните избори могат да имат значителен ефект върху възможността на президента да управлява страната. В месеците преди вота във всички щати се проведоха първични избори. Гласоподователите избират свой кандидат от всяка от двете партии - републиканци и демократи. На междинните избори се гласува 36 от общо 50  щатски губернатори. \r\n\r\n В момента двете камари на американския конгрес са оцветени в червено - цвета на републиканците. \r\n\r\n Тези избори се свеждат до едно - президентът Тръмп и то защото той така го иска. \r\n\r\n \"Тези избори са толкова интересни заради личността на Тръмп, това е простото обяснение и заради това, че той е толкова конфликтен, че успява да разпали страстите само с един туит - и край всички говорят само за това\", каза Христофор Караджов, преподавател по журналистика в Калифорнийския университет. \r\n\r\n 11 предизборни митинга през следващите 6 шумни дни - Флорида, Джорджия, Индиана, Мисури, Монтана, Охайо, Тенеси и Западна Вирджиния. Това е планът на Тръмп плюс безброй туитове, нападки срещу демократите и медиите. \r\n\r\n \"Аз не съм на бюлетината, но този вот е за мен. Така, че излезте и гласувайте!\", призова Тръмп и добави: \"Тези избори ще бъдат за съдия Брет Кавано, за кервана, за закона и реда. Това е. Демократите се превърнаха в гневна, откачена тълпа. Вашитя вот ще реши кой ще контролира Конгреса. \" \r\n\r\n Сега Тръмп се фокусира върху страха - рисува мрачни картини за мигрантската инвазия от Латинска Америка, обяви, че ще прекрати правото на гражданство по рождение. \r\n\r\n \"Той има невероятното умение да пренасочва вниманието на медиите в други посоки, а не в тази, която може да навреди на кандидатите\", каза Христофор Караджов. \r\n\r\n Само за последните две седмици Америка преживя клането в Питсбърг, убийството на двама афроамериканци в Кентъки и смъртоносна стрелба в Северна Каролина. \r\n\r\n „Но самата атмосфера, която идва отгоре като позволеност какво може да се говори, създава хора с развързани ръце, които си казвате - ето щом президентът така говори, защо да не действам аз по някакъв начин”, коментира още Караджов. \r\n\r\n Икономика, здравеопазване и имиграция са основните теми за американците. А за привържениците на републиканците имиграцията е на първо място. \r\n\r\n От другата страна - демократите се фокусират върху битката за долната камара на Конгреса. \r\n\r\n \"Изборите са по-важни от всички други, които помня през живота си, това включва и тези, на които аз съм се кандидатирал. Залогът е голям. Последствията ако някой от вас тук не отиде до урните ще бъдат изключително опасни за тази страна, за демокрацията ни”, каза Барак Обама , президент на САЩ 2008-2017. \r\n\r\n А това, което води привържениците на демократите до урните не е страха, а гневът. \r\n\r\n \"Гневът винаги е добър мотиватор да отидеш и да гласуваш, защото в края на краищата хората имат единствен отдушник за емоциите си и това е бюлетината за или против определени политици\", обясни Караджов. \r\n\r\n По традиция президентската партия винаги губи влияние на Капитолия при президентски избори. Сега републиканците контролират и Сената, и Конгреса. Най-вероятният резултат е демократите да спечелят мнозинство в долната камара. Какво означава това, обаче, за хората извън Съединените щати, обяснява  Христофор Караджов. \r\n\r\n \"Най-голямо влияние върху външната политика на Съединените щати има Сената, понеже се очаква той да остане в републикански ръце, едва ли ще има особена промяна във външната политика на Тръмп. \" \r\n\r\n И въпреки това 6 ноември ще предопредели дали следващите 2 години ще бъдат песен или кошмар за Доналд Тръмп, а настроенията на Тръмп, както вече знаем се отразяват на целия свят. \r\n \n\t\t\t\t\t\t", "date": "2018.11.01", "title": "По-малко от седмица остават до междинните избори в САЩ"}
{"url": "http://www.bnews.bg/article/251315-izvanredno_katastrofa_na_am_trakiya_snimki", "text": "\n Читател на Bnews  ни информира за инцидент на АМ \"Тракия\" от последните минути. Комион се е обърнал на пътното платно след удар с мини бус, засега няма  данни за тежко пострадали. На мястото на инцидента са пристигнали органите на реда. Катастрофана е в участъка на 174 километър в посока София- Бургас.  \r\n\r\n \r\n\r\n \r\nОЧАКВАЙТЕ ПОДРОБНОСТИ!  \r\n  \r\n \n\t\t\t\t\t\t", "date": "2018.11.01", "title": "ИЗВЪНРЕДНО! Катастрофа на АМ \"Тракия\"(СНИМКИ)"}
{"url": "http://www.bnews.bg/article/251310-zadarzhaha_sobstvenitsi_na_karutsi_predizvikali_tezhka_katastrofa", "text": "\n Трима души, предизвикали тежка катастрофа с две жертви, са задържани от полицията в Казанлък за 24 часа. Това са собствениците и хората, управлявали каруци, заради които станал тежкият инцидент на 27 октомври. При него живота си загубиха младежи на 22 и 23 години. \r\n\r\n По данни на свидетел каруците се движели без никакви светлини и светлоотразителни елементи по пътя Казанлък - Стара Загора. В опит да ги избегне, шофьорът на колата, в която пътували загиналите, навлиза в насрещното и бива пометена от друг автомобил. \r\n\r\n Една от каруците, която била използвана за състезания, е била разглобена в опит да се укрие, потвърдиха от полицията. \r\n\r\n В същото време в Казанлък протича гражданска кампания за спиране на „каруците убийци” от движение по пътищата.  \r\n \n\t\t\t\t\t\t", "date": "2018.11.01", "title": "Задържаха собственици на каруци, предизвикали тежка катастрофа"}
{"url": "http://www.bnews.bg/article/251308-geri_nikol_zabi_kolega", "text": "\n Певицата Гери-Никол си хвана за гадже нейн колега от музикалните среди. Избраникът на изпълнителката с яката дупара е част от нашумялата хип-хоп формация БНР – „Бандата на ръба“ и се подвизава в светските среди под псевдонима Kapo Verde. \r\n\r\n Истинското му има е Мариян и живее във Варна, откъдето е и Гери-Никол. Том той е един от тарторите на фен клуба на ЦСКА. В сектор „Г“ много се радвали на певицата, а някои вече дори я определили като талисмана на отбора, писа „ТелеграФ“. \r\n\r\n Гери все по-често била засичана на стадиона, където обичала да раздава снимки и автографи на феновете си.   \r\n \n\t\t\t\t\t\t", "date": "2018.11.01", "title": "Гери-Никол заби колега "}
{"url": "http://www.bnews.bg/article/251314-italianskiyat_prezident_odobri_byudzheta_konte_razkritikuva_es", "text": "\n Президентът на Италия Серджо Матарела се подписа под бюджетния план на страната за 2019 г., съобщава местният вестник Il Sole. \r\n\r\n Бюджетът е изпратен в парламента. Очаква се да бъде одобрен от законодателния орган, което ще увеличи разногласията между Рим и Брюксел. \r\n\r\n По-рано днес премиерът на Италия Джузепе Конте разкритикува Европейската комисия за бюджета. Той подчерта, че правителството му не разглежда разговорите между Рим и Брюксел като \"размяна на отстъпки\". \r\n\r\n В бюджета е заложен дефицит от 2,4%, което не се приема от Европейската комисия. Проектозаконът трябва да бъде одобрен от двете камари на парламента до края на годината. \r\n \n\t\t\t\t\t\t", "date": "2018.11.01", "title": "Италианският президент одобри бюджета, Конте разкритикува ЕС"}
{"url": "http://www.bnews.bg/article/251311-proveryavat_kachestvoto_na_mlechnite_produkti_po_uchilishtnite_shemi", "text": "\n Държавен фонд „Земеделие“ съвместно с представители на БАБХ започват проверки на одобрените кандидати по програмата „Училищно мляко“, след като публикации в медиите за некачествени продукти по европейската схема. \r\n\r\n По схемата „Училищно мляко“ следва да се разпределят единствено pрясно пастьоризирано мляко с масленост 2%, кисело мляко с масленост 2%, бяло саламурено сирене и кашкавал. \r\n\r\n Допустимите по схемата продукти следва да са произведени от сурово мляко, в одобрени обекти на територията на Европейския съюз (ЕС) и да се доставят в индивидуални или неиндивидуални опаковки с ненарушена цялост. Неиндивидуалните опаковки могат да бъдат отваряни, нарязвани или разливани в учебни заведения, които разполагат с помещения за приготвяне или раздаване на храна. \r\n\r\n Прясното пастьоризирано, както и киселото мляко следва да се доставят единствено в индивидуални опаковки. \r\n\r\n Доставяните в учебните заведения млека и млечни продукти трябва да носят идентификационна маркировка. \r\n\r\n Всеки продукт, който не отговаря на посочените по-горе критерии е абсолютно недопустим по европейската програма „Училищно мляко“ и не следва да бъде приеман и раздаван на учениците и децата в учебните заведения. В случай на установени нередности по отношение на качеството на продуктите, нарушителите ще бъдат санкционирани, а одобрението им може да бъде временно спряно или отнето. \r\n \n\t\t\t\t\t\t", "date": "2018.11.01", "title": "Проверяват качеството на млечните продукти по училищните схеми"}
{"url": "http://www.bnews.bg/article/251306-rusiya_nalozhi_sanktsii_na_ukrayna", "text": "\n Премиерът на Русия Дмитрий Медведев се подписа под правителствено постановление за въвеждане на специални икономически мерки срещу 322 украински граждани и 68 компании, се казва в съобщение на пресслужбата на кабинета, цитирано от ТАСС. \r\n\r\n В съобщението се отбелязва, че се въвеждат специални икономически мерки срещу физически и юридически лица от Украйна, замразяват се техни средства, акции и имущество на територията на Русия, а също така се забранява изнасянето на средства (капитали) извън пределите на Русия. Санкциите конкретно засягат 322 физически лица и 68 юридически лица. \r\n\r\n Сред засегнатите са синът на държавния глава Алексей Порошенко; вътрешният министър Арсен Аваков; шефът на \"Нафтогаз Украйна\" Андрей Коболев; началникът на генщаба Виктор Муженко; генералният прокурор на Украйна Юрий Луценко; министърът на отбраната Степан Полторак; председателят на парламента Андрей Парубий; бившият премиер на Украйна Арсений Яценюк, националистите Дмитрий Ярош и Олег Тягнибок и лидерът на \"Баткивщина\" Юлия Тимошенко. \r\n\r\n В списъка влизат съдии от Конституционния съд, депутати, украински предприемачи, чиновници от администрацията на държавния глава и ръководители на органи в изпълнителната власт. \r\n\r\n Отбелязва се, че контрамерките са с цел противодействие на неприятелски действия на Киев срещу руски граждани и компании. \r\n \n\t\t\t\t\t\t", "date": "2018.11.01", "title": "Русия наложи санкции на Украйна"}
{"url": "http://www.bnews.bg/article/251301-papi_hans_vlyuben_bezpametno_v_portugalka", "text": "\n Писателят Константин Трендафилов, добил по-голяма популярност като Папи Ханс, заби португалка. Това се случили веднага след раздялата му с певицата Дара, пише „Телеграф“ \r\nВеднага след раздялата си с певицата Дара, Папи Ханс се влюбил безпаметно в португалка, призна самият той. „Тя е уникален човек”, разнежи се рекламистът и обясни, че чужденката била в България по програмата Еразъм. Не знаела нито дума от нашия език, пък и двамата се намерили само два месеца преди тя да трябва да напусне София завинаги, но това не попречило на любовта между двамата. \r\n„Това са най-хубавите отношения с жена, които съм имал някога. Просто ми пръсна мозъка”, обясни съквартирантът и така нанесе съкрушителен удар по Дара, която явно е успял да забрави за отрицателно време. \r\nВръзката между Папи и певицата дълго време бе разглеждана като пи ар и за двете страни и явно има нещо вярно в слуховете, след като изпълнителката не е оставила сериозни следи в съзнанието на бившия си възлюбен. В момента новата любов на Папи Ханс си е в родината. Двамата се разделили през сълзи, но как ще продължи романът им ще разберем след излизането от къщата на съквартиранта. \r\n \n\t\t\t\t\t\t", "date": "2018.11.01", "title": "Папи Ханс влюбен безпаметно в португалка "}
{"url": "http://www.bnews.bg/article/251303-asfaltat_na_360_m_ot_patya_kray_svoge_ne_otgovarya_na_retsepturata", "text": "\n эНяма подмяна на документи по случая с автобусната катастрофа край Своге, при която загинаха 20 души. В участък от 360 метра от пътя съставът на асфалтовата смес не е отговарял на утвърдената рецептура. Това каза в предаването „Тази сутрин” по bTV председателят на УС на Агенция „Пътна инфраструктура” Светослав Глосов. \r\n\r\n Той уточни, че това е констатация на лабораторията на АПИ, установена при взетите контролните проби от пътната агенция, но експертизите, възложени от прокуратурата, предстоят. „Вариантите са много. Възможно е да е свършил инертният материал и асфалтовата база да е вложила малко по-различен материал. Възможно е да има грешка при дозирането на сместа”, отбеляза Глосов. \r\n\r\n Шефът на пътната агенция не се ангажира със срок, в който ще има окончателни резултати за инцидента край Своге, като допълни, че това е работа на прокуратурата и следствието. \r\n\r\n Ремонтите по магистралите „Хемус” и „Тракия” трябва да приключат преди началото на зимния сезон, каза още шефът на АПИ. \r\n\r\n По „Хемус” се ремонтират 4 от виадуктите, както и лявата тръба в посока София на тунел „Витиня”. Очаква се до средата на ноември дейностите да приключат. 4 виадукта се ремонтират и по магистрала „Тракия”, каза Глосов. По думите му напролет ремонтите ще бъдат продължени. \r\n\r\n  „От фирма „Джи Пи Груп” не са се отказали от тунел „Железница”, стана ясно още от думите на шефа на АПИ. „Все още няма официално заявление от фирмата към АПИ, че се отказват. Процедурата е в процес на обжалване, чакаме решението на ВАС. Ако съдът потвърди правилността на решението на АПИ за класиране на „Джи Пи Груп”, тогава ще ги поканим и ако те депозират отказа от подписване на договор, тогава ние сме длъжни да поканим втория в класирането”, разясни Глосов. \r\n\r\n Знакът „Стоп”, до който стана катастрофата, при която загинаха четирима футболисти  на пътя Русе – Плевен, е на жълт фон по искане на „Пътна полиция”, за да свети и да се вижда отдалеч, заяви също в разговора Глосов. По думите му изрязването на храстите до участъка непосредствено след инцидента е случайно съвпадение. „Изрязването на храстите  е по задание, което се възлага пътноподдържащи фирми от АПИ”, посочи Глосов. \r\n \n\t\t\t\t\t\t", "date": "2018.11.01", "title": "Асфалтът на 360 м от пътя край Своге не отговаря на рецептурата"}
{"url": "http://www.bnews.bg/article/251302-silvestar_staloun_otarva_zatvora", "text": "\n Прокуратурата на американския окръг Лос Анджелис реши да не повдига обвинение за изнасилване срещу холивудския ас Силвестър Сталоун. Обвинението не разполагало с достатъчно свидетелства за вината на 72-годишния актьор, който в момента снима Рамбо 5 в България. Нито един от свидетелите по делото не бил съобщил факти и обстоятелства, подкрепящи твърденията на жената, представяща се за потърпевша, пише Монитор. \r\n\r\n Освен това срокът, предвиден за възбуждане на дело и предявяването му пред съда, бил изтекъл според калифорнийските закони. Припомняме, че миналия декември полицията в Санта Моника започна разследване по обвиненията в изнасилване, предявени срещу Сталоун. Предполагаемата жертва е около 50-годишна актриса, чието име още не се издава. Тя заяви пред органите на реда, че Слай я е нападнал в офиса си през 1990 г. Близки до екранния Роки твърдят, че не става въпрос за тормоз, тъй като „обвиненият“ и „жертвата“ са имали връзка. В края на2 017 г. Слай получи още едно обвинение, според което през 1986 г. актьорът е извършил сексуално посегателство върху 16-годишна фенка. Анонимната тийнейджърка е подала жалба срещу Сталоун с обвинение, че я е принудил да правят тройка с бодигарда му. Момичето се оплакало още, че е получило заплахи за живота си в случай, че проговори пред някого за сексуалния контакт с двамата мъже. \r\n  \r\n \n\t\t\t\t\t\t", "date": "2018.11.01", "title": "Силвестър Сталоун отърва затвора"}
{"url": "http://www.bnews.bg/article/251300-spetssadat_reshava_shte_ostanat_li_v_aresta_zadarzhanite_sluzhiteli_na_dabch", "text": "\n Специализираният съд ще заседава по обвиненията срещу председателя на Държавната агенция за българите в чужбина (ДАБЧ) и още трима души. Дали ще останат в ареста, ще стане ясно по-късно в четвъртък. \r\n\r\n Според прокуратурата Петър Харалампиев бил корумпиран още от встъпването си в длъжност. Подкупите за получаване на удостоверение за български произход получавал лично в кабинета си.  \r\n \n\t\t\t\t\t\t", "date": "2018.11.01", "title": "Спецсъдът решава ще останат ли в ареста задържаните служители на ДАБЧ"}
{"url": "http://www.bnews.bg/article/251297-tereza_mey_e_postignala_sporazumenie_za_izlizane_ot_es", "text": "\n Британският премиер Тереза Мей е постигнала споразумение за излизане от Европейския съюз. Това твърди вестник \"Таймс\", позовавайки се на правителствени източници. \r\n\r\n Според изданието споразумението ще даде на британските компании, извършващи финансови услуги, траен достъп до европейските пазари след брекзит. \r\n\r\n Неофициално се твърди, че британските и европейските преговарящи са постигнали предварителна договорка по всички аспекти на бъдещото партньорство в сферата на услугите, както и за обмен на данни. \r\n\r\n Междувременно британският министър за брекзита Доминик Рааб е заявил пред британски законодатели, че очаква сключване на споразумение с Европейския съюз преди 21 ноември. \r\n \n\t\t\t\t\t\t", "date": "2018.11.01", "title": "Тереза Мей е постигнала споразумение за излизане от ЕС"}
{"url": "http://www.bnews.bg/article/251298-viktorio_aleksandrov_se_izpravya_pred_sada_za_dvoyno_ubiystvo", "text": "\n Викторио Александров се изправя пред съда за двойно убийство. Той уби приятелката си и 1-годишното им дете. \r\n\r\n Очаква се днес да бъде гледана мярката му за неотклонение. Прокуратурата ще настоява той да бъде задържан за постоянно.  \r\n\r\n 26-годишният мъж е в болница, но състоянието му е стабилно и това би позволило той да бъде отведен пред съда. \r\n\r\n Вчера Софийската градска прокуратура повдигна три обвинения на Александров. \r\n\r\n Той ще отговаря за умишлено убийство, както и за принуда на таксиметровия шофьор, когото отвлече, за да избяга. \r\n\r\n При обясненията си пред разследващите в болницата Викторио заявил, че не помни нищо от инцидента. \r\n \n\t\t\t\t\t\t", "date": "2018.11.01", "title": "Викторио Александров се изправя пред съда за двойно убийство"}
{"url": "http://www.bnews.bg/article/251305-obshtinski_savetnitsi_zasedavat_na_patya_ruse_razgrad_video", "text": "\n Общинските съветници от Ветово проведоха заседание на пътя Русе-Разград. \r\n\r\n Това е пореден протест заради състоянието на пътищата в общината. Лошото състояние на пътната мрежа е проблем както за гражданите, така и за линейките и бизнеса. Линейките от болницата в Кубрат поемат сигнали единствено за много спешни случаи, а бизнесът има големи загуби, защото доставчици на материали и продукти отказват да пътуват по тези пътища. \r\n\r\n Пътят между Ветово и Глоджево е на повече от 30 години и никога не е ремонтиран основно. Това е причината председателят на Общинския съвет във Ветово да събере открито, протестно заседание общинските съветници. \r\n\r\n Общинските съветници на Ветово заседаваха на пътя \r\n\r\n „Целта на нашия протест и да го изразим, заседавайки на републиканския път беше да привлечем вниманието на отговорните институции, които в продължение на години  не обръщат внимание на състоянието на републиканската пътна мрежа на територията на Община Ветово”, каза председателят на Общинския съвет във Ветово д-р Мехмед Мехмед . \r\n\r\n В общината живеят над 15 хиляди души и са регистрирани повече от 73 хиляди автомобила. \r\n\r\n „Хората пътуват трудно, дават много средства за ремонт на автомобили”, обясни д-р Мехмед. \r\n\r\n От Пътната  агенция са обявили, че 8-километровият път от Глоджево до Ветово ще бъде ремонтиран до края на седмицата, но само с кърпежи. Затова ще бъдат отпуснати над 140 хил. лв.  \r\n\r\n „Основен ремонт на този път Глоджево-Кубрат доколкото разбрах не се предвижда да се направи следващата година. Предвижда се да  се направи основен ремонт на част от пътя Червена вода – Семерджиево - Ветово – Асеново”, обясни д-р Мехмед. \r\n\r\n Протестът на общинските съветници няма да спре докато исканията им не бъдат изпълнени, заяви председателят на Общинския съвет във Ветово.  \r\n\r\n \r\n\r\n   \r\n \n\t\t\t\t\t\t", "date": "2018.11.01", "title": "Общински съветници заседават на пътя Русе-Разград (ВИДЕО)"}
{"url": "http://www.bnews.bg/article/251299-otbelyazvame_denya_na_narodnite_buditeli", "text": "\n На днешния 1 ноември отбелязваме Деня на народните будители. \r\n\r\n Той е посветен е на делото на книжовниците, просветителите, на борците ни за национално освобождение, съхранили през вековете духовните ценности на нацията. \r\n\r\n Сред личностите, които почитаме са:  Паисий Хилендарски, Софроний Врачански, Неофит Рилски, Неофит Бозвели, братя Димитър и Константин Миладинови, Георги Раковски, Васил Левски, Христо Ботев, Иван Вазов, Григорий Цамблак, Константин Костенечки, Владислав Граматик, Матей Граматик, Свети Иван Рилски, Георги Стойков Раковски, Стефан Караджа, Хаджи Димитър, Любен Каравелов, Добри Чинтулов и много други. \r\n\r\n За първи път Денят на народните будители се чества през 1909 г. в Пловдив. \r\n\r\n През 1922 г. Стоян Омарчевски, министър на просвещението, внася предложението за официално му отбелязване на 1 ноември. \r\n\r\n 1 ноември 1923 г. е обявен с указ на цар Борис III за общонационален празник в памет на заслужилите българи. През 1945 г. празникът е забранен. \r\n\r\n Честването му се възобновява с решение на Народното събрание през 1992 г. \r\n \n\t\t\t\t\t\t", "date": "2018.11.01", "title": "Отбелязваме Деня на народните будители"}
{"url": "http://www.bnews.bg/article/251304-ivayla_bakalova_kato_sestra_s_dashterya_si", "text": "\n Ивайла Бакалова има нова по-малка сестра. Мис България се появи в компанията на дъщеря си Рая, а двете изглеждат като две капки вода. Дъщерята на мис България—Рая Гайтанска бяха засечени край столично заведение и е повече от очевидно, че поразително си приличат. Порасналата Рая спокойно може да мине за по-малка сестра на майка си, пише „България днес”. \r\nСамата Ивайла изключително много се е подмладила, а двете се обличат досущ като сестри. Двете толкова приличат на тийнейджърки, че е нормално да бъдат сбъркани. \r\nВсе пак по-голямата определено е Ивайла, особено след като въобще не отлепяше поглед от телефона. За разлика от нея Рая кротко го държеше в ръка и не го погледна нито веднъж, смеят се очевидци. \r\n  \r\n \n\t\t\t\t\t\t", "date": "2018.11.01", "title": "Ивайла Бакалова като сестра с дъщеря си "}
{"url": "http://www.bnews.bg/article/251296-zapochvat_debatite_po_byudzhet_2019", "text": "\n Започват дебатите по Бюджет 2019. Сметката на държавата за следващата година влиза в ресорната комисия.  \r\n\r\n Според разчетите на кабинета минималната заплата става 560 лева, държавните служители ще получават с 10% повече, а учителите - с 20 на сто. Пенсиите също се увеличават - от средата на следващата година. Повече пари ще има за образование, здравеопазване и отбрана. \r\n\r\n Заради бюджета във вторник следващата седмица депутатите ще заседават извънредно.  \r\n \n\t\t\t\t\t\t", "date": "2018.11.01", "title": "Започват дебатите по Бюджет 2019"}
{"url": "http://www.bnews.bg/article/251294-skoro_zapochva_aktsiya_zima_na_patnata_politsiya", "text": "\nОт 1 ноември в цялата страна започва акция \"Зима\" на Пътната полиция.\r\n\r\nАкцията започва с проверки на на велосипедисти и пешеходци, както и за техническата изправност на автомобилите за зимния сезон.\r\n\r\nОт 15 ноември водачите трябва да са със сменени гуми, които да бъдат пригодени за зимни условия или протекторът им да бъде над 4 мм.\r\n\r\nЩе се проверява още дали фаровете са настроени правилно, както и дали чистачките са в изправност.\r\nГлобата за нарушение е 50 лв.\r\n\r\nОт Изпълнителната агенция автомобилна администрация казват, че също започват проверки на товарните автомобили и автобусите. \n\t\t\t\t\t\t", "date": "2018.11.01", "title": "СКОРО! Започва акция „Зима” на Пътната полиция"}
{"url": "http://www.bnews.bg/article/251295-evrodeputatat_nikolay_barekov_be_priet_na_nay_visoko_nivo_ot_pravitelstvoto_i_parlamenta_na_republika_indiya", "text": "\n Евродепутатът Николай Бареков е на посещение в Република Индия, където провежда редица интензивни срещи с високопоставени лица. Той е там по покана на индийското правителството заедно с английски, немски и полски консерватори. Това е чест за България, тъй като в делегацията участват само най-значимите консерватори от Европейския парламент. \r\n\r\n Република Индия е най-голямата демокрация по население с най-много мюсюлмани в света. Тя е основен партньор на Европейския съюз в Азия и най-бързо развиващата се икономика - с 8 % ръст годишно. Отправената към Бареков покана доказва, че е единственият български евродепутат, разпознаваем в целия свят и еднакво добре приет, както във Вашингтон и Лондон, така и на Изток. \r\n\r\n В рамките на посещението българският евродепутат е осъществил срещи със зам.-председателя на парламента на Индия, който е втори по големина демократичен парламент в света след Европейския парламент (545 члена) д-р Тамби Дурай и с трима ключови министри в кабинета на индийския премиер Нарендра Моди. Сред тях са министърът на строителството и градското развитие Хардип Сингх Пури, който е бивш посланик на Индия в САЩ, Женева и Лондон, министърът на енергетиката и електроразпределението Радж Кумар Сингх и министъра на търговията, индустрията и транспорта Суреш Прабу. С всеки от министрите евродепутатът е провел двустранни разговори за българо-индийските икономически и търговски отношения. \r\n\r\n В качеството му на наблюдател в региона и по-специално Малдивите, Шри Ланка и политическите кризи в двете държави Бареков е обсъдил ситуацията в областта с председателя на външната комисия на парламента. Като членове на Евроазиатския парламентарен форум Николай Бареков и зам.-председателят на Групата на европейските консерватори и реформисти Джефри ван Орден са имали честта за изнесат презентация в индийския парламент с парламентарната им делегация за връзки с Европейския съюз. Освен това, Бареков е получил признание от индийския парламент като единствен български дипломат, познат в цяла Азия и посланик на мира и развитието в региона. \r\n\r\n Пред него обаче са били изразени притеснения, че той е единственият български политик, който иска да възстанови старите икономически и културни връзки с 1,3 милиардната държава. В Бангалор, който е Силиконовата долина на Азия, Бареков е посетил както централата на Еърбъс, така и „Инфосис”, която е най-голямата софтуерна компания в света с 300 хиляди наети работници. \r\n\r\n С тях е обсъдил идеята за бъдеща инвестиция у нас във висше учебно заведение. Членовете на кабинета на Индия са изразили надежда за задълбочаване на връзките с България след посещението на техния президент у нас. Рам Натх Ковинд беше на държавно посещение в България от 4 до 6 септември тази година по покана на президента Румен Радев. Фокусът на срещата между двамата президенти беше перспективите за активизиране на политическия диалог, двустранното търговско-икономическо и инвестиционно сътрудничество и културния и образователен обмен. \r\n\r\n \r\n \n\t\t\t\t\t\t", "date": "2018.11.01", "title": "Евродепутатът Николай Бареков бе приет на най-високо ниво от правителството и парламента на Република Индия"}
{"url": "http://www.bnews.bg/article/251293-arestant_izbyaga_ot_speshnoto_v_blagoevgrad", "text": "\nАрестант избяга от спешното отделение в Благоевград, предаде кореспондентът на bTV в региона.\r\n\r\nМладежът бил доведен за преглед, но използвал момент, когато единият униформен говорел по телефона и хукнал към стаята на лекарите.\r\n\r\nКакто е с белезници, той скочил през единствения прозорец без решетки и избягал. Издирват го в лозята. \n\t\t\t\t\t\t", "date": "2018.11.01", "title": "Арестант избяга от спешното в Благоевград"}
{"url": "http://www.bnews.bg/article/251292-vizhte_kakvo_shte_e_vremeto_prez_parvata_polovina_na_noemvri", "text": "\nПрез първата половина от месец ноември температурите ще са по-високи от обичайните. В повечето райони през този период ще е без валежи.   \r\n\r\nПрез следващите дни температурите постепенно ще се понижават, но все пак ще останат по-високи от обичайните.\r\n\r\nУтре в часовете до обяд над Източна България и по поречието на Дунав ще има значителна ниска облачност, от която е възможно и да преръмява, но след обяд в повечето райони чувствително ще намалява. Над Западна България през по-голямата част от деня облачността също ще е значителна, но висока.\r\n\r\nПрез почивните дни и в началото на следващата седмица над Източна България ще преобладава облачно време, но ще е почти без валежи. Над останалата част от страната ще е предимно слънчево. Сутрин на места в низините и котловините ще има намалена видимост. Към 8 ноември ще има временни увеличения на облачността и на отделни места ще превали слаб дъжд.  \r\n\r\nПрез първите дни от второто десетдневие температурите ще се задържат по-високи от обичайните. В равнинната част от страната ще преобладава облачно и мъгливо време, на места с ръмежи. Повече слънчеви часове ще има в планинските райони, където и температурите ще бъдат по-високи. \n\t\t\t\t\t\t", "date": "2018.11.01", "title": "Вижте какво ще е времето през първата половина на ноември"}
