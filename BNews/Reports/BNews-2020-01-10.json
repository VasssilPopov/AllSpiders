{"url": "http://www.bnews.bg/article/265224-grisho_s_raztarsvashto_obrashtenie", "text": "\n Родният ас Григор Димитров сподели емоционални думи в профила си в много популярна социална мрежа след достойното представяне на \"лъвовете\" ни на АТП Къп. Най-добрият български тенисист заявява следното: \r\n\r\n \"Успехът не е случаен.Това е упорит труд, постоянство, учене, жертва и най-вече любов към това, което правиш или се учиш да правиш. Приемете върховете и спадовете! \r\n\r\n Благодаря на моя невероятен отбор и на моята родина\", написа Григор Димитров. \r\n \n\t\t\t\t\t\t", "date": "2020.01.10", "title": "Гришо с разтърсващо обръщение"}
{"url": "http://www.bnews.bg/article/265227-karakachanov_zaplashva_borisov_che_ako_go_arestuvat_shte_povleche_i_nego", "text": "\n Министъра на отбраната Красимир Каракачанов коментира арестът на Нено Димов с думите: Това е политическо убийство, като подчерта, че накрая нямало кой да се извини на честният и почтен човек Нено Димов. \r\n\r\n Истината обаче е че именно Каракачанов е отговорен за назначението на Нено Димов на поста министър на “Околната среда и водите в България”, а схемата вече е ясна и на малките деца Каракачанов е взел парите на някой олигарх като Ковачки и Люси Стойков, за да предложи техният човек за поста. \r\n\r\n Техният човек естествено си затваря в последствие очите за това как се внася боклук от цял свят в България с цел да се гори в техните предприятия, за да не изпусне някой лев от далаверата Каракачанов назначава контрольор в лицето на дясната си ръка Николай Кънчев, който става заместник на Нено Димов. Именно Кънчев е човекът който контролира вноса на боклука, а освен това пряко отговаря и за ПУДООС. Затова и сега Каракачанов е уплашен, защото ще трябва да върне парите на олигарсите след като схемата с боклука се размириса, а Нено Димов се оказа в ареста за няколко денонощия и като нищо може да започне да приказва как, къде, кога и как Каракачанов е вземал, за да бъде той министър. Каракачанов се опитва да заплашва Борисов, че ще повлече и него, ако бъде арестуван, сиреч, че партията му няма да го подкрепи при вота на недоверие и властта щяла да отиде в БСП, а Каракачанов отново щял да дърпа конците. Всъщност ареста на Каракачанов вече е сериозен тест за Борисов. \r\n\r\n Естествено на всички ни е ясно, че каквото е взел Каракачанов не е било отчетено и на Борисов, затова и Каракачанов в момента трепери не само за поста си, но дали и няма и той да се окаже с белезници. \r\n \n\t\t\t\t\t\t", "date": "2020.01.10", "title": "Каракачанов заплашва Борисов, че ако го арестуват ще повлече и него?"}
{"url": "http://www.bnews.bg/article/265225-dzhuki_2020_sama_si_go_injektirah_horar_snimki", "text": "\n България отново е с едни джуки напред: нашенка втрещи социалните мрежи с признанието, придружено от плашещи снимки, че сама си е инжектирала филър в джуките и се похвали с поста Sama si go injektirah! \r\n\r\n Ваня Великова от Плевенско, която се представя като вдовица, пусна хорър фотоси като доказателство за манипулацията. \r\n\r\n Ето го и коментарът на домораслия експерт по естетична хирургия без редакторска намеса: \r\n\r\n Хора вие нормални ли сте що за постове що за коментари голяма сензация че съм си инжектирала сама филъра ходила съм 25 пъти по процедури и съм наринала 25 пъти по 350 лв.с времето всичко се разорбира намерила съм си по траен филър от дистрибутури на медицински центрове и съм сметнала за добре да си направя сама процедурата и съм доволна от резултата 1000 покани за приятелтво полуих за 12 часа 700 коментара качили сте ме по групите че чак в истаграм що за репортажи пишете голяма новина сензация чак лекари дерматози взеха да ми пишат инжектирах се сама защото мага. \r\n\r\n Преди час новоизгрялата „звезда” тури и панделка на геройствто си с репликата: \r\n\r\n Vzrivih socialnite mrejii sega e red na mediite. \r\n\r\n Коментарите са излишни, убедете се защо: \r\n\r\n \r\n\r\n \r\n\r\n \r\n \n\t\t\t\t\t\t", "date": "2020.01.10", "title": "Джуки 2020: Sama si go injektirah (ХОРЪР СНИМКИ)"}
{"url": "http://www.bnews.bg/article/265220-barekov_osven_neno_dimov_nezabavna_ostavka_tryabva_da_podade_i_karakachanov", "text": "\n Бившият евродепутат Николай Бареков коментира ситуацията с министъра-арестант Нено Димов и осъществените спецоперации на МВР и ДАНС в Министерство на околната среда и водите. Ето какво написа той в личния си профил във Фейсбук: \r\n  \r\n\r\n Борисов (по думите му) е бил в течение на операцията на МВР и ДАНС срещу Нено Димов, а най-вероятно е дал санкция за ареста дни по-рано. Като силов вицепремиер Каракачанов отговаря за МВР, а като лидер на ВМРО отговаря за министъра, който е предложил - Нено Димов. Въпросът е: Как Каракачанов, щом няма доверието нито на МВР, нито на ДАНС, нито на премиера Борисов, ще продължи да бъде министър и вицепремиер? Стоенето на Каракачанов и Димов (макар и в ареста, все още не е подал оставка!) в правителството е пълен абсурд и дори гротеска!!! След пиянското шофиране на фронтмена от студиата Ангел Джамбазки и арестуването в кабинета му на втория министър от ВМРО Нено Димов за катастрофата в Перник - надутото като балон ВМРО се спука буквално за седмица. Да не забравяме, че алкохолната проба на Джамбазки беше прикрита от МВР, ВМА и техния принципал шефа му Каракачанов. Ситуацията с тези е неспасяема, щетите върху ВМРО и Каракачанов са необратими и не подлежат на контрол, а Борисов такива бързо ги пъди. \r\n\r\n Това не е политическа криза, а катастрофа. #Оставката на Нено Димов закъсня и няма да свърши работа! Минимум да си ходи и този, който го е домъкнал! #Каракачанов #ОСТАВКА НЕЗАБАВНО! \r\n \n\t\t\t\t\t\t", "date": "2020.01.10", "title": "Бареков: Освен Нено Димов, незабавна оставка трябва да подаде и Каракачанов "}
{"url": "http://www.bnews.bg/article/265221-arestuvat_karakachanov", "text": "\n Из средите на управляващата коалиция се носи информация, че спец прокуратурата ще атакува и военното министерство и ще арестува Каракачанов. Днес Какракачанов е бил много притеснен и с високо кръвно, а явно е имал повод и за какво да се притеснява. Както вече съобщихме в самия край на 2019 г. Каракачанов обяви куп обществени поръчки за милиони левове, но най-скандалните според експертите са тези за обувки, тъй като цените за доставка са космически. Прокуратурата щяла да проверява и брокерската дейност на министерството по продажба на апетитни недвижими имоти на ведомството за жълти стотинки. Интерес за прокуратурата представлявала и поръчката за минните ловци от Нидерландия, за които е обявена поръчка за 2000000 лева за докарването им до пристанище Варна, тъй като не са в движение. По всичко личи, че 2020 година започва по много интересен начин за управляващата коалиция. \r\n \n\t\t\t\t\t\t", "date": "2020.01.10", "title": "АРЕСТУВАТ КАРАКАЧАНОВ?"}
{"url": "http://www.bnews.bg/article/265218-skandalno_deputatite_predlagat_po_leki_nakazaniya_za_drogirani_shofyori", "text": "\n Депутати от управляващото мнозинство и техни колеги от \"Воля\" и ДПС предлагат да се смекчат наказанията за шофьорите, хванати с дрога на пътя. По-либералният режим ще се прилага за водачите, за които е доказано, че наркотикът не е повлиял на поведението им на пътя, или когато употребата се установява на базата на свидетелски показания или със специални разузнавателни средства. Законопроектът за промяна в Наказателния кодекс е качен на сайта на парламента. \r\n \n\t\t\t\t\t\t", "date": "2020.01.10", "title": "СКАНДАЛНО! Депутатите предлагат по-леки наказания за дрогирани шофьори"}
{"url": "http://www.bnews.bg/article/265223-raychev_otpisa_neno_dimov_no_si_pravi_oglushki_za_smartta_na_mentorite_mu_vmro", "text": "\n След ареста на Нено Димов има нова политическа обстановка в страната. Водната криза в Перник доведе хората до нетърпимост. Тази криза няма да завърши без жертви и без “фира”. Това заяви пред БНТ социологът Андрей Райчев, който предвиди оставката на Димов.  \r\n\r\n \"В първия случай след избирането на Гешев за главен прокурор виждаме голямо действие и игра. Той няма да седи в ъгъла. Българите са изстрадали за справедливост. Лаура Кьовеши арестуваше министри в Румъния и ги \"хвърляше\" на тълпата. Тя, както и тази в България, е кръвожадна. Дано не се стигне до това и в България\", каза още той. \r\n\r\n \"Нено Димов е приключил с политическата си кариера. Този арест ще усложни отношенията между ГЕРБ и ВМРО\", разкри Райчев.  \r\n\r\n Припомняме, че Димов е министър от квотата на Обединени патриоти и по-точно от ВМРО.  \r\n\r\n \"От този случай нататък няма да има безнаказани престъпления. Няма да има недосегаем\", коментира социологът.  \r\n\r\n \"Едва ли тази нощ са разпитвали Нено Димов – той седи в килията за удоволствие на хората\", смята Райчев. \r\n\r\n Андрей Райчев заяви, че няма сценарий за сваляне на правителството и Гешев не работи в полза на опозицията.  \r\n\r\n \"Прокуратурата не наказва, а подвига обвинения. За наказанието се грижи съда\", припомни социологът.  \r\n \n\t\t\t\t\t\t", "date": "2020.01.10", "title": "Райчев отписа Нено Димов, но си прави оглушки за смъртта на менторите му ВМРО "}
{"url": "http://www.bnews.bg/article/265226-pevitsata_ot_x_factor_eva_mariya_petrova_mili_upravlyavashti_molya_vi_neka_sestra_mi_zhivee", "text": "\n Певицата Ева-Мария Петрова, финалист в четвъртия сезон на X Factor, разказа за нечовешкото отношение на държавата към болните у нас. Повод за изповедта на финалистката в четвъртия сезон на риалитито е съдбата на нейната сестра Кристина Петрова. \r\n\r\n Добричлийката пусна трогателен пост в социалните мрежи, от който научихме, че експертите в Здравната каса са решили, че болната й сестричка има право да живее само до 18 години! \r\n\r\n Ето цялата публикация на певицата, която стигна до хиляди потребители в социалнигте мрежи: \r\n\r\n  ЗДРАВНАТА КАСА РЕШИ,ЧЕ СЕСТРА МИ МОЖЕ ДА ЖИВЕЕ САМО 18 ГОДИНИ ! \r\n\r\n МОЛЯ не оставяйте безучастни...Моля за помощ, моля за разпространение! \r\n\r\n Здравейте, скъпи хора. Казвам се Ева-Мария, певица и артист. Днес обаче ще говоря от името на сестра ми Кристина, защото тя не може да говори, не може да пише, не може да чете, но тя има права! \r\n\r\n Тя е ПЪРВОТО дете в България с диагнозата ,,пропионова ацидурия” и ЕДИНСТВЕНАТА над 18-годишна възраст. За Държавата пълнолетен човек, за нас едно малко дете, за което ще се грижим до живот! \r\n\r\n Криси получи ОТКАЗ от Здравната Каса за ЖИЗНЕНО ВАЖНОТО И ЛЕКАРСТВО, без което тя НЕ МОЖЕ ДА ЖИВЕЕ, без което тя е осъдена на бавна ..... сърцето не ми дава да го напиша!!!! \r\n\r\n В България има още 4 деца със същата диагноза, които ПОЛУЧАВАТ това лекарство (храна),но те са под 18-годишна възраст! БРУТАЛНО Е ...нали?! КОЙ закон реши, че сестра ми може да живее само 18 години?! \r\n\r\n КОЙ реши, че след пълнолетие тя може да спре приема на това лекарство?!Замислете се ..нормално ли е това..? Кой я осъди? Това не е ли ДИСКРИМИНАЦИЯ? Но нека Ви обясня за самото заболяване.. Пропионовата ацидурия е изключително рядко генетично заболяване, което не позволява на организма да приема белтъчини, ама никакви белтъчини и за да живее... тя трябва да приема вече разграден белтък, това е храната (лекарство), за която днес се борим. \r\n\r\n Ако тя спре прием, в нейното тяло ще се натрупа амоняк, който ще я доведе до кома и фатален край! 18 години получавахме храната от Фонда за лечение на деца в чужбина, от Българската Коледа, но те поемат деца до 18-годишна възраст и би следвало след пълнолетие Здравната Каса са продължи да осигурява лекарството, но ..НЕ!  ТЯ ОТКАЗА без никакъв алтернативен вариант.. \r\n\r\n Те оставят това слънчице на произвола на съдбата..Принудиха майка ми да прави играчки, да ги продава, за да изкара пари, вместо да стои вкъщи и да гледа детето си, което има още куп придружаващи заболявания ..като епилепсия, изостанало развитие ..извинявайте..обърках..вярно..тя вече не е дете! \r\n\r\n Събрахме парички, които ще осигурят лекарството за 5 месеца, предстои да направя концерт, но това не е решението, до кога ще го правим? \r\n\r\n АМИ АКО НАС УТРЕ НИ НЯМА!? Сърцето ми се къса, чувствам се безсилна... \r\n\r\n Моля Ви, скъпи управляващи, скъпи хора.. нека този път има промени.. \r\n\r\n Моля Ви..променете закона! Всички вие имате деца, братя ,сестри..ами ако това бяха те..Нямаше ли да направите и НЕВЪЗМОЖНОТО за да им помогнете?! \r\n\r\n Не пожелавам на никой да върви по пътя ,по който вървим ние сега и все пак имам надежда, имам мечта, че НЯКЪДЕ ТАМ НЯКОЙ ще помогне! \r\n\r\n Днес говоря от името на Криси, момичето..което въпреки че не може да говори..ни дарява с огромна любов! Бъдете здрави мили хора, бъдете добри... \r\n \n\t\t\t\t\t\t", "date": "2020.01.10", "title": "Певицата от X Factor Ева-Мария Петрова: Мили управляващи, моля ви, нека сестра ми живее!"}
{"url": "http://www.bnews.bg/article/265219-barekov_s_unikalni_razkritiya_za_neno_dimov", "text": "\n Тези от снимката са нещо като “Тримата глупаци”, но не са безобидни като героите от анимацията на Доньо Донев. Те са опасни за въздуха и водата ни. Кариерата на “еколога” арестуван министър Нено Димов започва при Иван Костов, минава през Меглена Кунева и Меглена Ангелова (да, точно така като гост - коментатор в “Искрено и лично”, а заплатата му плащаше фалираната от ТВ 7 компания “Ноу фрейм” - 1 500 лева на месец по спомени), после стана “протестър” срещу Орешарски и ортак на Жоро Хазризанов -Тръбата от псевдо института за някаква псевдо дясна политика, после стана “консерватор и патреот” под патронажа на Каракачанов и скандалния пияница и расист евродепутат Ангел Джамбазки, с когото организираха конференцийки преди джобният наглец да бъде заловен от КАТ да шофира фиркан до козирката. Тъкмо доносникът от ДС Иван и Тръбата, който източи Напоителни системи, го набутаха за министър на най-ресурсното министерство при Бойко 3 от квотата на патреотите от ВМРО. Междувременно страшната корупция от разрешителните за внос и горене в тецовете на олигарха Ковачки на италианския и африканския боклук е била изцяло под чадъра на ВМРО. Нали няма наивници, които си мислят, че всичките мафиотски мангизи Нено си ги е тъпкал в дюшеците вкъщи като истински консерватор!? Преди два месеца Нено Димов подписва документите, с които твърди, че язовир “Студена” край Перник е пълен догоре с вода. Истински бандит! Дали прокуратурата ще отзове ЛилитУ Павлова от Европейската банка, за да и повдигне обвинение заедно с регионалните министри Аврамова и вечния Нанков за изчезналите 32 милиона за ремонт на язовирната стена в “Студена” от водолази които никой не е виждал? \r\n\r\n \r\n\r\n   \r\n \n\t\t\t\t\t\t", "date": "2020.01.10", "title": "Бареков с уникални разкрития за Нено Димов!"}
{"url": "http://www.bnews.bg/article/265222-izvanredno_prokuraturata_obvini_neno_dimov_v_umishlena_bezstopanstvenost_ostava_v_aresta_za_72_chasa", "text": "\n Прокуратурата разкрива подробностите за мегаакцията около водната криза в Перник и ареста на Нено Димов, който днес подаде оставка и след като премиерът Бойко Борисов я прие, вече не е министър. \r\n\r\n Вчера под ръководството на главния прокурор Иван Гешев прокуратурата, ДАНС, КПКОМПИ и МВР влязоха в областната администрация на Перник, както и в местното ВиК, а малко по-късно и в Министерството на околната среда и водите в София. \r\n\r\n Шефът на спецпрокуратурата Димитър Петров заяви, че Ангел Кънев е наблюдаващ прокурор по разследването на случая с водната криза в Перник.  \r\n\r\n \"В хода на разследването е установено, че мъртвият обем на язовир \"Студена\" е достигнат под стопанисването на Министерство на околната среда и водите. Нивото на водата се наблюдава от ВиК, които докладват за нивото на министъра. Установено е, че от началото на 2019 г. нивото е намалявало, за което е бил уведомяван министърът. \r\n\r\n Той ежемесечно утвърждава графици и разрешава водоподаването за различни нужди. Установено е, че той в разрез със закона за водите е разрешавал ползване за промишлени нужди на определени дружества, въпреки, че е надлежно и писмено уведомен, че нивото на язовира намалява. Така е нарушил служебните си задължение и е издавала разрешителни за промишлено ползване на определени дружества, макара притокът да е намалял драстично, при това в пъти по-големи обеми. Освен това не е упражнил добро управление на водите, което е довело до намаляване на питейната вода за Перник\", каза говорителят на главния прокурор Сийка Милева.  \r\n\r\n Наказателното производство е образувано преди месец, стана ясно от разкритията на прокуратурата. \"Събрани са над 48 тома доказателства и сме направили обосновани предположения за обвинение към министъра на околната среда и водите за безстопанственост, за което се предвиждат от 2 до 8 години затвор\", каза наблюдаващият прокурор Кънев. Той заяви, че министър Димов вече е привлечен като обвиняем за безстопанственост.  \r\n\r\n \"Давал е месеци наред едни и същи количества воден ресурс, въпреки намаляване на водата. Причинената щета е на стойност над 11 млн. лв.\", разкри още Кънев. \r\n\r\n \"Ако министърът бе изпълнил служебните си задължения и не бе допускал ползването на воден ресурс за промишлени нужди, към момента нямаше да има режим и щеше да има 7 млн. куб. м. вода\", категоричен бе наблюдаващият прокурор. Той съобщи, че е поискал и прокурорска мярка за арест на Димов за 72 часа и той ще остане в ареста. \r\n\r\n Главният секретар Ивайло Иванов заяви, че работата на МВР, ДАНС и КПКОНПИ под наблюдението на прокуратурата тече от месец и ще продължи и в цялата страна, за да бъдат предотвратени подобни кризи в други области. Той уточни, че подаването на питейна вода е дейност, касаеща националната сигурност и затова със заповед на МВР и  ДАНС днес са разпоредени проверки на територията на всички ВиК дружества в страната, но не ставало дума за акции, а само за проверки.  \r\n\r\n \"Ако се открият нарушения, ще докладваме на съответните прокуратури, за да преценят действията. Засега проверяваме, за да няма ситуации като в Перник и в други градове\", уточни още Ивайло Иванов.  \r\n\r\n Сийка Милева обобщи, че Нено Димов е обвинен за умишлена безстопанственост затова, че е давал на определени дружества ползване на вода, въпреки, че е бил уведомен за намаляване на ресурса.  \r\n \n\t\t\t\t\t\t", "date": "2020.01.10", "title": "ИЗВЪНРЕДНО! Прокуратурата обвини Нено Димов в умишлена безстопанственост - остава в ареста за 72 часа!"}
{"url": "http://www.bnews.bg/article/265214-vazduhat_v_sofiya_otnovo_mrasen", "text": "\n Въздухът в София, както и в няколко други градове в страната отново е много мръсен и над нормите. По данни на платформата Air Quality концентрацията на фини прахови частици в столицата е доста над нормите. Най-сериозна е ситуацията в района около Военна академия, където тази сутрин бе измерена концентрация 4,2 пъти над нормата. Най-мръсен въздух днес дишат в Русе и в Горна Оряховица. \r\n\r\n Заради повишените нива на фини прахови частици столичния кмет Йорданка Фандъкова разпореди буферните паркинги на метрото да бъдат безплатни. \r\n \n\t\t\t\t\t\t", "date": "2020.01.10", "title": "Въздухът в София отново мръсен!"}
{"url": "http://www.bnews.bg/article/265216-dans_i_mvr_vlyazoha_na_proverka_vav_vik_plovdiv", "text": "\n ДАНС и МВР извършват проверка във ВиК Пловдив, съобщи БНТ. Ще бъде извършена пълна проверка на дейността на държавното дружество.  \r\n\r\n Акцията е по разпореждане на министъра на вътрешните работи Младен Маринов. Подобни ще има в цялата страна. \r\n \n\t\t\t\t\t\t", "date": "2020.01.10", "title": "ДАНС и МВР влязоха на проверка във ВиК Пловдив"}
{"url": "http://www.bnews.bg/article/265215-zadarzhaha_politseyskiya_sin_za_smartta_na_tosko_bozadzhiyski_v_solun", "text": "\n Пътят към затвора пое 24-годишният грък обвинен за смъртта на 28-годишният българин в Солун. Предвид тежките обвинения и жестокостта, с която е извършено престъплението, взета бе най-тежката мярка задържане под стража за единия фен на ПАОК, който заедно с още около 20 човека нападнаха и биха жестоко български фенове, дошли на мач в Гърция. \r\n\r\n След разпита вчера на двамата обвиняеми, единият 26-годишен беше освободен под гаранция с ограничителни мерки. Без право да напуска страната и два пъти в месеца да се явява за подпис в полицейското управление и забрана за гледане на спорт. \r\n\r\n По време на разпита последваха маратонски извинения, в които двамата младежи съжалиха за смъртта на 28-годишния младеж, като отрекоха каквото и да било участие в нападението на жертвата, подчертавайки, че те не са присъствали на мястото и по време на инцидента. \r\n\r\n В изявленията си, което направи след разпита, един от адвокатите на 24-годишния, Димитрис Цакос определи като „прекомерно“ обвинението, отправено към неговия клиент. \r\n\r\n Той подчерта, че 24-годишният младеж, който е син на полицейски служител се е намирал на 540 метра от мястото, където се е случило фаталното нараняване, и изрази мнение, че обвинението ще бъде променено в последствие. „Убеден съм, че в крайна сметка справедливостта ще възтържествува“, каза адвокат Цакос. \r\n\r\n В рамките на следващите 10 дни мярката ще бъде обжалвана. \r\n\r\n Припомняме, че българския футболен фен загина в Солун на улица „Мария Калас“. \r\n\r\n 28-годишният български гражданин е бил паднал на тротоара и впоследствие блъснат от автомобил. \r\n\r\n Загиналият е привърженик на Ботев (Пд) и е бил в града, за да подкрепя Арис в дербито срещу ПАОК, което завърши 4:2 за „жълто-черните“. \r\n \n\t\t\t\t\t\t", "date": "2020.01.10", "title": "Задържаха полицейския син за смъртта на Тоско Бозаджийски в Солун"}
{"url": "http://www.bnews.bg/article/265213-ministarat_arestant_neno_dimov_podava_ostavka_dnes", "text": "\n Министърът на околната среда и водите Нено Димов, който вчера бе задържан в кабинета си заради водната криза в Перник и пренощува в арестантска килия на Трето РПУ в София, почти сигурно ще подаде оставка днес. Това пророкуваха пред Lupa.bg двама независими един от друг източници. \r\n\r\n Очаква се първия действащ министър-арестант в новата история на България сам да подаде оставката си, преди отстраняването му да бъде обсъждано в Коалиционния съвет между ГЕРБ и Обединените патриоти. Нено Димов е от квотата на патриотите. \r\n\r\n Прокуратурата все още не е обявила дали и какви обвинения ще повдигне на задържания за 24 часа министър на екологията. Очаква се по-късно през деня Нено Димов да се сдобие с 3 обвинения - за безстопанственост и за длъжностни престъпления заради източения язовир „Студена” по водната афера в Перник, както и за нерегламентиран внос на опасни отпадъци от Италия. \r\n\r\n С обвинение за водната криза в Перник почти сигурно ще се сдобие и бившия областен управител на града Ирена Соколова, която вчера бе задържана за разпит, но по-късно освободена, както и шефът на ВиК – Перник Иван Витанов. \r\n\r\n „Разследват се и финансови злоупотреби покрай водната криза. Става въпрос за „подводния” ремонт на язовир „Студена” за 32 милиона лева, уж извършен от водолази от Италия. Има съмнения, че милиони кубически метри вода са източени умишлено от язовира, за да спадне нивото на водата и да бъде улеснена работата на фирмата”, разказва запознат с разследването. Открита е и уличаваща кореспонденция между шефът на ВиК – Перник Иван Витанов с представители на промишлено предприятие. От прокуратурата не потвърдиха информацията на Lupa.bg, че завод на именит пернишки олигарх е точил неправомерно няколко милиона кубически метра вода през 2019 г. от язовир „Студена”, като сметката от над 20 милиона лева даже не е платена. \r\n \n\t\t\t\t\t\t", "date": "2020.01.10", "title": "Министърът-арестант Нено Димов подава оставка днес?"}
{"url": "http://www.bnews.bg/article/265217-godinata_zapochva_s_nov_skok_na_bankovi_taksi", "text": "\n Банките продължават да вдигат такси и комисиони в опит да компенсират безпрецедентно ниските лихви по кредитите и намалелите приходи от еврови международни преводи.  \r\n\r\n През първите два месеца на новата година няколко трезора оповестиха на интернет-страниците си поредни увеличения на цените на някои от най-често използваните финансови услуги. \r\n\r\n От 15 декември м.г. евродиректива принуди родните трезори драстично да орежат таксите, които събират за транзакции в евро за и от страни в ЕС. България бе начело по най-скъпи преводи в рамките на ЕС с такси от 30 до 60 евро за суми до 300 евро. Сега тези такси вече са приравнени към цената на значително по-евтината услуга за вътрешни преводи в левове.  \r\n\r\n Заради това масово през есента банките на няколко вълни оскъпиха вътрешните левови преводи и сега цената им вече не пада под 4 лв. за транзакция. Покрай тази променя бяха завишени и продължават да се вдигат комисионите, които трезорите събират и за редица други услуги. \r\n \n\t\t\t\t\t\t", "date": "2020.01.10", "title": "Годината започва с нов скок на банкови такси"}
