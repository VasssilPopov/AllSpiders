{"url": "http://www.bnews.bg/article/256321-mariya_ilieva_stana_za_smyah_foto", "text": "\n Казват, че нямало лоша реклама, ама има - Мария Илиева за столичен ресторант. \r\n\r\n Шерва певицата снимки, уж случайно, уж се радва на посещението си. В задачата обаче се пита: поради що се е навлякла с палто, та е и вързала шал – няма отопление в ресторанта ли? Кой седи така опакован, докато се храни, та и с тъмни очила?  \r\n\r\n Кой си поръчва два недокоснати коктейла за хапване и яде, без да използва прибори за тях и за онова в чинията пред него? Знаем кой е концептуалистът на така прозрачната и лоша реклама! Няма да го излагаме, ама се чудим Мария защо си е дала лицето за такъв абсурд, констатират от slava.bg. Снимката вижте  \r\n \n\t\t\t\t\t\t", "date": "2019.02.06", "title": "Мария Илиева стана за смях (ФОТО)"}
{"url": "http://www.bnews.bg/article/256339-rumaniya_nyama_da_zhali_sili_da_poprechi_na_kyoveshi_da_uchastva_v_nadprevarata_za_evropeyski_glaven_prokuror", "text": "\n Румънският министър на правосъдието Тудорел Тоадер обяви, че ще направи всичко по силите си, за да блокира кандидата за европейски главен прокурор от собствената си страна - Лаура Кьовеши, пише в. \"Гардиън\". \r\n\r\n В Румъния Кьовеши бе отстранена от поста ръководител на румънската Национална дирекция за борба с корупцията (DNA). По това време тя се бореше смело да премахне корупцията в една от най-корумпираните държави в ЕС, отбелязва британското издание и припомня, че тя проверяваше и премиера, настоящи и бивши министри, кметове и депутати. \r\n\r\n Беше уволнена именно по заповед на Тоадер през юли 2018 г., което провокира улични протести в Румъния. \r\n\r\n Сега тя е класирана на първо място в конкурса за главен прокурор на Европейската прокуратура след интервю пред жури от специалисти по право от Европейския съюз. Втори е французинът Жан-Франсоа Бонер, а на трето място - Андрес Ритер (Германия). \r\n\r\n Кьовеши може да оглави прокуратурата на ЕС по време на председателството на Румъния, след като в родината си бе отстранена от ключовия пост в спецпрокуратурата. Новият главен прокурор ще бъде избран от Европейския парламент и Европейския съвет чрез консенсус. Гласуването в ЕП и в Съвета е в края на февруари и в началото на март. \r\n\r\n Европейският главен прокурор има 7-годишен мандат, който не може да се подновява. \r\n\r\n Очаква се Европейската прокуратура да заработи от 2020 г. и да разследва и изправя пред съда извършителите на престъпления, които засягат финансовите интереси на ЕС, трансграничните случаи на корупция, пране на пари и данъчни измами, при които щетите са на стойност над 10 милиона евро. \r\n \n\t\t\t\t\t\t", "date": "2019.02.06", "title": "Румъния няма да жали сили да попречи на Кьовеши да участва в надпреварата за европейски главен прокурор"}
{"url": "http://www.bnews.bg/article/256314-gadzheto_na_krisko_ne_go_puska_sam_v_sasht", "text": "\n Криско може да забрави за турнето в САЩ, ако реши да пътува без гаджето си Цвети. Стюардесата е опънала як синджир и не пуска любимия си сам. Гаджето на певеца успя да се уреди с място в самолета за САЩ, под предлог, че иска да разгледа Америка. Запознати обаче коментират, че Цвети от дълго време омайва изпълнителя и се надявала да я вземе с нея. \r\nПървоначално певецът се дърпал и обяснявал, че ще бъде затрупан с ангажименти и няма време да й обръща внимание. Въпреки всичко Цвети настояла, под претекст, че винаги е мечтала да разгледа колкото се може повече от Щатите. \r\nВсъщност, чернокосата красавица се притеснява да пусне любимия си с протежето му Тита. Певицата вече обяви, че ще замине отвъд Океана без гаджето си. Крисковица обаче не иска да пусне мъжа си сам, а вместо това решила и тя да го последва, пише „България днес”. \r\nСлед куп уговорки Криско най-после се съгласил да я вземе, а нейни приятелки разкриват, че Цвети е страшно ревнива. Те припомнят, че в началото на връзката им, стюардесата редовно присъствала на участия на певеца именно от ревност. \r\nВ същото време стана ясно, че Тита може и да пропусне старта на „Като две капки вода”. Причината е, че изпълнителката има концерт отвъд Океана 24 часа преди началото на шоуто. \r\nПредаването е гласено за 25 февруари, така че звездата едва ли ще може да се прибере навреме, дори и да лети с първия самолет, който излита обратно за България. \r\n \n\t\t\t\t\t\t", "date": "2019.02.06", "title": "Гаджето на Криско не го пуска сам в САЩ\r\n"}
{"url": "http://www.bnews.bg/article/256329-shterkata_na_fatik_razkri_s_kogo_si_lyaga", "text": "\n Ново гадже ли?! Дъщерята на Фатик–Александра Тюркмен разкри с кого си ляга. Красавицата има нов любимец, но това не е някой мъж, а едно очарователно куче. \r\n\r\n \"Обичам да се гушкаме вечер”, пише модната дизайнерка за кучето, пише „България днес”. А на въпроси не й ли пречи, че хърка и пуска лиги, бившата моделка отговори: „Това не ми пречи на съня. Имам чиста съвест”. \r\nТюркмен в момента е в Ню Йорк, където работи в компанията на известен дизайнер. Александра е щастлива от новото си начинание и засега не планира да го сменя. \r\n„Преди това се занимавах със заведение–фейсконтрол, но някак не ми допадна постоянния нощен живот”, споделя дъщерята на покойния Филип Найденов–Фатик. \r\n \n\t\t\t\t\t\t", "date": "2019.02.06", "title": "Щерката на Фатик разкри с кого си ляга"}
{"url": "http://www.bnews.bg/article/256327-shemetno_zavrashtane_na_backstreet_boys", "text": "\n Идолите на тийнейджърите от 90-те правят шеметно завръщане на музикалната сцена. Те дори издадоха нов албум, който оглави класацията на \"Билборд\" за продажба на албуми. \"DNA\" е първият номер едно албум на групата от близо 20 години! Същевременно тавата им е номер 1 и в Канада, като влезе в Топ 10 и в други 10 държави! Редом до този успех не можем да пропуснем и турне шоуто им в Лас Вегас, което вече е към края си. Но момчетата, по които въздишахме миналия век се стягат за още по-голяма световна обиколка Dna World Tour. Ласкателствата за бой бандата с днешна дата звучат доста надъхващо и любопитно. “Първата им песен в Хот 100 от 11 години насам. Първата им Грами номинация от 17 години. Най-мащабното им арена турне от 18 години”, отсъждат от Entertainment Weekly. “Основната причина, поради която Backstreet Boys така успешно се завърнаха на музикалната сцена – масивно турне, номинация за Грами – е музиката! А ‘DNA’ даде сериозна заявка за един от най-силните албуми на 2019-та година“, констатират от Newsday “DNA е наистина вълнуващ албум. Той смесва съвременен електро синт-поп с класическото звучене на Backstreet Boys от 90-те години”, пише мъжкото списание Esquire, а от ELLE заявяват: “Прилепчиво поп удоволствие… съвършени хармонии… Backstreet's back, alright”. “От една страна албумът DNA остава верен на стила на групата – мелодичен поп със завладяващи вокални хармонии, а от друга, песните и цялата продукция са в крак със съвременната радио среда. Албумът доказва, че 25 години по-късно, BSB знаят много добре какво правят“, рецензират от Billboard. “DNA” е десетият студиен проект на групата и включва песни, написани от Lauv (Charli XCX), Andy Grammer, Stuart Crichton (DNCE) и Mike Sabbath (J Balvin). Официални сингли от албума до момента са: \"Don't Go Breaking My Heart\", \"Chances\" и \"No Place\". Песента “Chances” е написана от вокалиста на групата One Republic - Райън Тедър и поп звездата Шон Мендес. Вижте видеото към сингъла... \r\n\r\n \r\n\r\n \r\n  \r\n \n\t\t\t\t\t\t", "date": "2019.02.06", "title": "Шеметно завръщане на Backstreet Boys"}
{"url": "http://www.bnews.bg/article/256340-za_dva_mesetsa_i_13_verizhni_katastrofi_prichinata_e_choveshka_greshka", "text": "\n През последните два месеца у нас са станали 13 верижни катастрофи с шест жертви и десетки ранени. Това показва анализ на Института за пътна безопасност. При всички инциденти има един и същи проблем, а именно човешка грешка. Това коментира в предаването „Лице в лице” председателят на института Богдан Милчев. \r\n\r\n „Швеция, която е най-безопасната страна в света още през 1997 г. приема програма, известна като „Визия 0”. Тя се основава на това, че хората се раждат грешни. Те допускат два вида грешки – умишлени и неумишлени. При катастрофата на АМ „Струма” също е налице човешка грешка – от страна на шофьорите и на длъжностни лица, които трябва да се грижат за пътя. Въпросът е как да се въздейства на тези грешки”, каза Милчев. \r\n\r\n Той обясни, че верижните катастрофи настъпват, когато има недостатъчна дистанция или когато е налице превишена скорост. Комбинацията от тези две нарушения е предпоставка за тежък инцидент. По думите му в момента нямаме потенциала да въздействаме върху този тип нарушения. \r\n\r\n Причината, според Богдан Милчев, е липсата на динамичен контрол по пътищата от страна на пътните полицаи. Те трябва да са в движение, а не да стоят статични, защото по този начин не може да се контролира движението. Нужно е и да разполагат със съответната техника, с която да установят нарушенията и да изведат безопасно от пътя нарушителите. \r\n\r\n „Трябва контрол и за неумишлените грешки, които са поради незнание или разсейване. Трябва да се подобри обучението. Затова считаме, че е необходимо изцяло нов подход. Изцяло нова философия, а именно сериозно възпитание у шофьорите, както и институционален контрол”, обясни Милчев. \r\n\r\n Той е на мнение, че с некомпетентното си управление АПИ е довела до това хората да обвиняват състоянието на пътищата за катастрофите. Милчев призова пътната агенция да направи проверка дали два пъти в годината се правят инспекции на пътищата. \r\n\r\n „В Института за пътна безопасност имаме информация, че такива инспекции не се правят, защото ако имаше, щяха да се констатират места, където има мъгли и където пътят пропада. Затова сме готови да дадем цялата си експертиза на новото ръководство на АПИ”, заяви Богдан Милчев. \r\n \n\t\t\t\t\t\t", "date": "2019.02.06", "title": "За два месеца и 13 верижни катастрофи, причината е човешка грешка"}
{"url": "http://www.bnews.bg/article/256335-sruti_se_zhilishtna_sgrada_v_istanbul_ima_edna_zhertva", "text": "\n Жилищен блок рухна в Истанбул.  Според турските власти под развалините на блока може да има над 20 души, информацията е за един загинал.  \r\n\r\n В блока е имало 24 апартамента. За момента не е ясна причината за падането на сградата. \r\n\r\n \"На партерния етаж в блока е имало ателие, в което са работели между 20 и 25 души. Взрив не е имало, зданието е започнало да се руши от само себе си\", казва районният кмет на квартал Джевизли Мемиш Дикилидаш, цитиран от ТАСС и БТА. \r\n\r\n На мястото на инцидента работят спасителни екипи.  \r\n \n\t\t\t\t\t\t", "date": "2019.02.06", "title": "Срути се жилищна сграда в Истанбул, има една жертва!"}
{"url": "http://www.bnews.bg/article/256333-manolova_otkri_protivorechiya_v_tri_zakona_za_horata_s_uvrezhdaniya", "text": "\n Между проектозакона за социалните услуги, който мина на първо четене в парламента, и вече приетите закони за хората с увреждания и за личната помощ, има сериозни противоречия. За това алармира омбудсманът Мая Манолова на днешното заседание на парламентарната социална комисия. \r\n\r\n \"Има също така противоречие и в използването на термина \"индивидуална оценка на потребностите\", които, приложени към едно и също лице с увреждане, наистина биха създали проблеми, не само теоретични, но и конкретно при получаване на едната или другата оценка и при възможностите на хората с увреждания. Тези несъответствия са от характер, който може да компрометира прилагането на законите\". \r\n\r\n Депутатите от комисията решиха спешно да бъде създадена работна група от експерти, която да отстрани противоречията между трите закона. Очаква се тя да приключи работа до следващата седмица, съобщи БНР. \r\n \n\t\t\t\t\t\t", "date": "2019.02.06", "title": "Манолова откри противоречия в три закона за хората с увреждания"}
{"url": "http://www.bnews.bg/article/256325-grazhdanite_na_es_s_dostap_do_zdrave_vav_vsichki_strani_na_obshtnostta", "text": "\n Европейската комисия представи препоръки за създаването на сигурна система, която ще осигури на гражданите достъп до електронните им здравни досиета във всички държави от ЕС. Възможностите днес значително се различават в отделните държави от Общността. \r\n\r\n Въпреки че някои граждани имат достъп до част от своите електронни здравни досиета на национално равнище или през граница, за много други достъпът до цифрови технологии е ограничен или изобщо липсва. \r\n\r\n Лекарите и другите медицински специалисти ще могат да оказват по-ефикасна и по-ефективна медицинска помощ, се казва в съобщение на ЕК. \r\n\r\n Държавите в ЕС вече са започнали да осигуряват достъп и възможности за трансграничен обмен на част от данните от електронните здравни досиета. От 21 януари финландските граждани могат да купуват лекарства в Естония с електронни рецепти, а люксембургските лекари скоро ще имат достъп до обобщена здравна информация за пациентите от Чехия. \r\n\r\n С представените днес препоръки се предлага държавите в ЕС да разширят тези възможности за още три вида данни от здравния картон – лабораторни изследвания, епикризи, резултати от образна диагностика и медицинското им разчитане. \r\n\r\n ЕК отбелязва, че ако при пътуване в друга държава от ЕС гражданин претърпи злополука, лекарите ще разполагат с незабавен достъп до данните му, например за хронични заболявания, алергии или непоносимост към определени лекарства. Това може съществено да повиши ефикасността и навременността на лечението. \r\n\r\n Промените биха довели до подобряване на качеството и осигуряване на последователност и непрекъснатост на здравните грижи за гражданите, пътуващи в ЕС. Ще бъде подпомогната научноизследователската дейност в областта на медицината. Тази дейност ще може да се развива само с пълното съгласие на гражданите и в пълно съответствие с европейските правила за защита на данните, се посочва в съобщението. \r\n\r\n Освен Финландия, Естония, Люксембург и Чехия, се очаква още 18 държави да започнат да обменят обобщена здравна информация за пациентите и електронни рецепти до края на 2021 година. \r\n \n\t\t\t\t\t\t", "date": "2019.02.06", "title": "Гражданите на ЕС с достъп до здраве във всички страни на общността "}
{"url": "http://www.bnews.bg/article/256328-razbiha_stolichna_grupa_za_narkorazprostranenie", "text": "\n Организирана престъпна група за разпространение на наркотици бе разбита при спецоперация на ГДБОП и Специализираната прокуратура в столичния жк \"Дружба\", съобщиха от държавното обвинение. \r\n\r\n Акцията, при която са задържани шестима души, е реализирана на 31 януари. Събраните по досъдебното производство доказателства сочат, че групата е била сформирана на 1 август 2017 г. Всеки от участниците е изпълнявал строго определени функции по доставянето, разфасоването на дози и разпространението на наркотичните вещества – предимно кокаин, амфетамини и марихуана. \r\n\r\n По време на специализираната операция са претърсени 14 адреса, ползвани от участници в групата. В 13 от тях са намерени и иззети различни количества наркотици, както и електронна везна. Двама от обвиняемите складирали и съхранявали готовата за продажба разфасована дрога в противопожарните табла на междуетажните стълбищни площадки в жилищните си блокове. \r\n\r\n Групата е била следена от служители на ГДБОП около 6 месеца. В хода на разследването са използвани специални разузнавателни средства, разпитани (в т.ч. пред съдия) са множество свидетели, сред които и наркозависими купувачи. \r\n\r\n На 2 февруари, Специализираният наказателен съд определи мярка за неотклонение „Задържане под стража“ за всеки от шестимата обвинени. Съдът прие, че е налице обосновано предположение да са извършили престъпленията, за които са обвинени, както и че могат да се укрият или да извършат друго престъпление. \r\n\r\n Определените мерки за неотклонение могат да бъдат обжалвани пред Апелативния специализиран наказателен съд \r\n \n\t\t\t\t\t\t", "date": "2019.02.06", "title": "Разбиха столична група за наркоразпространение"}
{"url": "http://www.bnews.bg/article/256330-kade_e_sega_ivan_evstatiev_koyto_be_osaden_za_iznasilvane_na_uchenichka", "text": "\n Бившият кмет на Пазарджик и Стрелча Иван Евстатиев, който изкара близо три години в затвора за изнасилване на ученичка, вече се е освестил и се е стабилизирал психически. Евстатиев работи във фирмата на сина си. Това разкриха пред БЛИЦ източници, близки до екс градоначалника.  Борис Евстатиев има строителна фирма, в нея отскоро на работа е назначен и баща му. \r\n\r\n Младият мъж, който призна грешката на баща си за това, че е имал отношения с 16-годишната тогава девойка, но неведнъж е казвал, че демонизирането му е политическо, е преценил, че е по-добре родителят му да се труди, отколкото да стои и да бездейства.  Иван Евстатиев излезе предсрочно от затвора в края на лятото. По време на целия процес той твърдеше, че секс между него и момичето е имало, но той бил доброволен и желан от двамата.  \r\n\r\n След освобождаването му от зандана, Евстатиев беше сринат психически, посещаваше психолог месеци наред. Сега вече е добре и е на ръководен пост във фирмата на Борис. Хора от Стрелча споделят, че екс величието само веднъж се е връщало в родния си град, след като е било освободено от зандана. Тогава в курортния град Евстатиев е посетил родната си къща в Стрелча заедно с брат си - адвокат Динчо Евстатиев, видели са се с роднини и приятели. От тогава бившият градоначалник не се е прибирал в Стрелча. Откакто е на свобода, живее отделно от съпругата си, във вила край Пазарджик. \r\n\r\n В Стрелча вървят слухове, че отново ще се кандидатира за кмет или общински съветник, но негови близки категорично отрекоха това пред БЛИЦ.  Момичето, за чието изнасилване бе признат за виновен, днес е красива студентка в Пловдив. В малкото градче Стрелча скандалът е забравен, животът си тече по старо му.  \r\n\r\n \r\n  \r\n \n\t\t\t\t\t\t", "date": "2019.02.06", "title": "Къде е сега Иван Евстатиев, който бе осъден за изнасилване на ученичка?"}
{"url": "http://www.bnews.bg/article/256313-liyana_razkri_v_kakav_palat_zhivee_kotseto", "text": "\n За никого не е тайна, че Лияна и Константин са първи братовчеди. Като роднини те са изключително близки и често си помагат в личен и професионален план. \r\n\r\n Фолк изпълнителят обаче направи нещо голямо за своята любима братовчедка. Той й позволи да снима последния си клип \"Принцеса\" в новия му скъпарки дом, който упорито пази от любопитни погледи и най-вече от НАП.  \r\n\r\n Той бе категоричен, че не желае да показва личната си територия, но Лили успяла да го убеди да влезе със снимачния си екип в покоите му. „Ако преценя да снимам дома си, ще го направя само за свой клип, но към момента по-скоро предпочитам да не го правя, за да си запазя лична територия“, това сподели неотдавна звездата. \r\n\r\n Отначало сексапилната Лияна го убеждавала, че няма да се разбере на кого всъщност е изисканата къща, но както знаем операторите не могат да си държат езика зад зъбите. Споделили тук-там впечатленията си от новия дом на Константин и мълвата бързо се разпростира от уста на уста, пише show.blitz.bg \r\n \n\t\t\t\t\t\t", "date": "2019.02.06", "title": "Лияна разкри в какъв палат живее Коцето"}
{"url": "http://www.bnews.bg/article/256323-kichka_sadi_domati_v_amerika", "text": "\n Не е чак толкова тъжна Кичка. Естрадната легенда се уреди с десетина корена български домат. Разсадът е подарък от приятелка на Бодурова. Сексбомбата на миналия век ще гледа доматите в слънчева Америка, а дъщеря й ще ги хапва, писа „България Днес“. \r\n\r\n Силиконовата Кристи ще научи що е то български домат с бучка сирене и връзка пресен лук. \r\n \n\t\t\t\t\t\t", "date": "2019.02.06", "title": "Кичка сади домати в Америка "}
{"url": "http://www.bnews.bg/article/256332-donald_tusk_izprati_v_ada_privarzhenitsite_na_brekzit", "text": "\n  Председателят на Европейския съвет Доналд Туск избухна словесно срещу привържениците на Брекзит: \r\n\r\n \"Има специално място в ада\" за \"тези, които рекламираха Брекзит, без дори да имат скица на план как да стане безопасно\", заяви той, пише Би Би Си. \r\n\r\n Туск направи мрачното си изявление след разговори с ирландския премиер Лео Варадкар в Брюксел. Най-критичната точка от преговорите остава границата с Ирландия. ЕС ще настоява за подкрепа от Ирландия за всяко споразумение с Великобритания за излизането от Съюза, с оглед запазването на мира. И въпреки това той и Вардакар са готови за \"възможно фиаско\" или Брекзит без сделка. \r\n\r\n Малко след гневното изказване на Туск то беше публикувано и в официалния му профил в Туитър. \r\n\r\n \"Знам, че все още има много хора във Великобритания и на нашия континент, както и в Ирландия, които искат преразглеждане на това решение. Винаги съм бил с вас с цялото си сърце. Но фактите са недвусмислени. В момента позицията на британския министър-председател и лидерите на опозицията изключват този въпрос. Днес няма политическа сила и няма ефективно лидерство в полза на оставането. Казвам това с неудоволствие, но не можете да спорите с фактите\", допълва той. \r\n\r\n Тереза Мей - която подкрепаше оставането на Великобритания в ЕС по време на референдума от 2016 г. - трябва да пристигне в Брюксел в четвъртък в опит да постигне промени в постигнатото споразумение с ЕС за оттеглянето, които, смята тя, биха помогнали за приемането на сделката от британския парламент. Това обаче е малко вероятно - през декември останалите 27 страни членки на ЕС решиха, че споразумението, което вече беше отхвърлено от парламента във Великобритания, \"не е отворено за предоговаряне\". \r\n \n\t\t\t\t\t\t", "date": "2019.02.06", "title": "Доналд Туск изпрати в ада привържениците на Брекзит"}
{"url": "http://www.bnews.bg/article/256338-dozhivoten_zatvor_za_ubiystvo_pri_domashno_nasilie", "text": "\n От 15 до 20 г. лишаване от свобода или доживот зад решетките без право на замяна ще получават насилниците при извършено убийство в условия на домашно насилие. Това реши правната комисия, която прие инициираните от Цвета Караянчева и консултирани с работна група поправки в Наказателния кодекс на второ четене. За упражнена принуда, съпроводена с домашно насилие, затворът е от 3 до 10 години.  \r\n\r\n Една година затвор или пробация пък чака онзи, който следи бившата или настоящата си половинка. В това число влиза и показването от страна на преследвача на лицето, че е следено, както и навлизане в нежелана комуникация по всякакъв начин. Наказанието нараства на лишаване от свобода до 5 г., ако въпросното преследване се осъществява в условията на домашно насилие, решиха още депутатите \r\n\r\n Насилствените бракове пък се наказват с 1 до 6 г. решетки. \r\n\r\n Правната комисия вдигна глобите за родители, които отказват на бившия да вижда детето си след развод при условие, че има съдебно решение. \r\n\r\n Санкцията за синдрома \"родителско отчуждение\", която досега беше от 100 до 300 лв., става от 2 до 5 хил. лв., а най-голямата глоба в такива казуси при рецидиви може да скочи от 5 до 10 хил. лв. Предвидена е и пробация. Депутатите се отказаха да наказват такива родители със затвор до 3 години, като решиха наказателното преследване да се възбужда само по тъжба на пострадалия. \r\n\r\n Народните представители записаха в НК, че за престъпление ще се счита онова, което е извършено в условията на домашно насилие, ако е предшествано от системно упражняване на физическо,сексуално или психическо насилие, поставяне в икономическа зависимост спрямо бивш, настоящ съпруг, лице, с което насилникът съжителства или от което има дете. \r\n\r\n Комисията отхвърли предложението на Валери Жаблянов да отпадне текстът за икономическата зависимост на насилвания с аргумента, че всеки служител се намира в такава от работодателя си. Контрадоводите срещу настояването му бяха, че много често наред с домашното насилие едната половинка прибира заплатата на другата и я държи в подчинено икономическо положение, предаде Канал 3. \r\n \n\t\t\t\t\t\t", "date": "2019.02.06", "title": "Доживотен затвор за убийство при домашно насилие"}
{"url": "http://www.bnews.bg/article/256322-kozloduy_ostana_bez_tok", "text": "\n Заради авария на съоръжение на Електроенергийния системен оператор беше изключено електрозахранването на град Козлодуй, съобщиха от ЧЕЗ. \r\n\r\n Срок за приключване на аварийния ремонт не е даден. \r\n\r\n „ЧЕЗ-Разпределение” осигурява алтернативно електрозахранване на болницата в Козлодуй. \r\n \n\t\t\t\t\t\t", "date": "2019.02.06", "title": "Козлодуй остана без ток"}
{"url": "http://www.bnews.bg/article/256320-kabinetat_ofitsialno_prizna_huan_guaydo_za_prezident_na_venetsuela", "text": "\n Правителството утвърди позицията, че България признава венецуелския опозиционен лидер Хуан Гуайдо за временно изпълняващ функциите на президент на Венецуела. Министерският съвет смята, че е необходимо спешно свикване на свободни и честни президентски избори в латиноамериканската държава.  \r\n\r\n В мотивите за решението си кабинетът се позовава и на приетата на 31-ви януари декларация на ЕП, с която Хуан Гуайдо е признат за временен държавен глава на Венецуела. \r\nТази резолюция не е със задължителен характер за ЕС, който все още няма единна позиция по въпроса, но повечето от страните членки вече признаха поотделно Гуайдо за временен венецуелски президент.  \r\n \n\t\t\t\t\t\t", "date": "2019.02.06", "title": "Кабинетът официално призна Хуан Гуайдо за президент на Венецуела"}
{"url": "http://www.bnews.bg/article/256311-priemat_v_detskite_gradini_e_truden_no_ako_umresh_kade_shte_te_pogrebat", "text": "\n В общинските гробища се погребват покойници, които имат постоянен адрес в съответната община или регистрация по настоящ адрес там през последните 5 години от живота си. Това се предвижда в проектозакона за гробищните паркове, който предстои да бъде обсъден в комисиите на Народното събрание. Подобни изисквания в момента фигурират в наредбите на отделни общини, но липсва единен текст, който да регламентира на национално ниво погребалната дейност, пише \"Телеграф\".   \r\n\r\n Законопроектът е изготвен от Сдружението на общините в България е ще бъде разгледан от депутатите. Има възможност при обсъжданията изискването за 5 години настоящ адрес да бъде намалено на по-кратък срок. Освен това се допуска погребение в друга община, различна от местожителството на покойника, ако някой от наследниците му е регистриран, че живее там в последните 5 години.  Законопроектът предвижда да се заплаща и такса за благоустрояване на гробището от наследниците на погребаните. \r\n\r\n Размерът ще е различен за различните гробищни паркове и ще се определя от общинския съвет в съответното населено място. Освен това наследниците могат да делегират на ръководството на гробищния парк поддръжката на гроба на техния близък. Това ще става срещу определено заплащане.  Предвиждат се и санкции за погребални фирми, работещи нелегално. \r\n\r\n Те трябва да бъдат вписани в регистър към общината, за да могат да извършват дейността си. Ако не са, глобата е до 3000 лева. До 300 лева санкция пък е предвидена за залепяне на некролози на нерегламентирани места. В момента това е масова практика, като траурни съобщения редовно се поставят по фасади на сгради, врати и дори дървета.  \r\n  \r\n \n\t\t\t\t\t\t", "date": "2019.02.06", "title": "Приемът в детските градини е труден, но ако умреш, къде ще те погребат?"}
{"url": "http://www.bnews.bg/article/256310-maykata_na_grisho_se_okepazi_s_lifting", "text": "\n И майката на Григор Димитров се увлече по манията на пластичната хирургия, пише „Галерия“. \r\n\r\n Мария Димитрова, която винаги е била „жена от народа“, залитна по суетата на хайлайфа и се подложи на лифтинг процедура за опъване на бръчки. \r\n\r\n За съжаление, интервенцията се оказала не особено сполучлива и имаше по-скоро обратен ефект. \r\n\r\n „Идеята на лифтинга е да се направи така, че да не личи хирургична намеса. В този случай не само процедурата е явна, но и е направена доста некадърно“, коментира известен специалист в пластиките. Според него майката на Гришата се е доверила на пишман хирург, който я е окепазил. \r\n\r\n Тези дни Мария Димитрова имаше рожден ден и синът й я зарадва с най-хубавия подарък, прибирайки се у дома за празника й. \r\n \n\t\t\t\t\t\t", "date": "2019.02.06", "title": "Майката на Гришо се окепази с лифтинг"}
{"url": "http://www.bnews.bg/article/256315-edin_ministar_prizna_che_nad_polovinata_ot_psihiatrichnite_zavedeniya_sa_v_kritichno_sastoyanie_i_kakvo_kato_prizna", "text": "\n Над половината от психиатричните заведения в страната са в критично състояние. Това обяви здравният министър Кирил Ананиев. В страната има 12 държавни психиатрични болници, 22 центъра за психично здраве и 11 отделения към болници. Направен е анализ на сградния фонд и оборудването. \r\n\r\n Ананиев е запознал министрите за състоянието на болниците. В кратки срокове предстои стартирането на обществени поръчки за ремонти. Той отказа да назове точно колко средства ще са необходими. \r\n\r\n „Правителството е информирано и знае сумата“, допълни Ананиев, уточнявайки, че става въпрос за над 10 млн. лева. \r\n\r\n Две от психиатриите са в най-критично положението. Едното е психиатричното отделение в болницата в Търговище, а другото е център в София. Решението е да бъдат преместени в други сгради. \r\n\r\n „Успоредно с извършването на ремонтни дейности работим и по визията - какво трябва да представлява психиатричната помощ в България в съответствие с европейските практики. Този процес върви и имаме създадена работна група, която след месец и половина ще излезе с решение“, поясни още здравният министър. \r\n\r\n Според него друг сериозен проблем за психиатричните заведения у нас е, че част от тях са извън населените места, което пречи на адаптирането на хората, които се настаняват там. \r\n \n\t\t\t\t\t\t", "date": "2019.02.06", "title": "Един министър призна, че над половината от психиатричните заведения са в критично състояние. И какво като призна?!"}
{"url": "http://www.bnews.bg/article/256316-balgarin_i_ekipat_mu_specheliha_golyamoto_otlichie_za_vizualni_efekti_ves", "text": "\n Българинът Камен Марков и екипът му, които бяха номинирани в две категории на най-престижните награди за визуални ефекти VES Awards, спечелиха голямото отличие в категорията Outstanding Visual Effects in a Commercial за работата по рекламата \"Момчето и пианото\" с участието на сър Елтън Джон. \r\n\r\n Камен Марков е първият българин, номиниран за най-престижните награди за визуални ефекти – VES (Visual Effects Society Awards). Отличията се връчват от Световната асоциация за визуални ефекти за най-забележителните постижения в сферата на VFX. \r\n\r\n Сред номинираните тази година са филми като \"Отмъстителите: Война без край\", \"Феноменалните 2\", \"Изгубени в космоса\", \"Бохемска рапсодия\" и \"Първият човек\". \r\n\r\n Камен Марков живее и работи в Лондон. Към MPC се присъединява през 2010, след като е работил в областта на специалните ефекти в България и Латинска Америка.  \r\n\r\n „Без съмнение една от най-сложните реклами които съм правил досега, и доколкото мога да преценя от вниманието което и се отделя в Лондон и САЩ, която някой е правил през 2018. Сър Елтън и Дейвид бяха пълни професионалисти на снимките и беше истинско удоволствие да се работи с тях\", споделя в социалните мрежи Камен Марков.  \r\n\r\n Клипът с Елтън Джон е сниман за британската верига магазини John Lewis, която е известна с коледните си рекламни кампании за милиони лири. \r\n\r\n “Успяхме да създадем много точен модел на сър Елтън за всеки етап от живота му. След това ни беше необходимо да изградим сложна анимационна платформа, за да създадем лицевите мускули и костната структура, които да поддържат фините детайли на кожата над нея. Дигитално създадената човешка кожа в момента е едно от най-трудните неща в постпродукцията. Тази реклама представи някои много уникални и необичайни технически и творчески предизвикателства. Този тип VFX рядко се наблюдава в рекламата и обикновено е запазен за игрални филми.” - разказва пред lbbonline Марков, пише Офнюз. \r\n \n\t\t\t\t\t\t", "date": "2019.02.06", "title": "Българин и екипът му спечелиха голямото отличие за визуални ефекти VES "}
{"url": "http://www.bnews.bg/article/256317-makedoniya_podpisa_portokol_za_prisaedinyavane_kam_nato", "text": "\n Протоколът за присъединяване на Република Македония към НАТО беше одобрен от постоянните представители на страните от Алианса.  \r\n\r\n Генералният секретар на НАТО Йенс Столтенберг подчерта, че това дава началото на процеса на ратификация и изрази надежда той да премине плавно, така че Македония скоро да бъде пълноправен член като през това време извърши необходимите реформи: \r\n\r\n \"От днес ваши представители ще седят заедно с нас на тази маса като поканени на срещите на НАТО. Фактът, че ставате 30-ата страна-членка ще ви даде дългосрочна стабилност, сигурност и суверенитет. Вие ще помагате за очертаването на политиките на НАТО и ще вземате решения заедно с нас. В същото време ще напредвате в реформите за членство в ЕС. Ние споделяме общи ценности и ангажименти за свобода, демокрация и човешки права\". \r\n\r\n От своя страна министърът на външните работи на Македония Никола Димитров благодари на премиера Бойко Борисов, че го е окуражил да подпише договора за приятелство с България, който е очертал пътя в тази насока и заяви: \r\n\r\n \"Това пътуване ни направи по-зрели и от гледна точка на развитието на последните събития, и с това, което постигнахме със съседите си, Показахме, че можем да поемем нашите отговорности да се изправим пред проблемите и да ги решим. В рамките на няколко дни ще решим и последните оставащи проблеми с всеки от нашите съседи. Границите ни са подсигурени и можем да играем роля, която е изключително успокояваща за региона, в който все още има точки на несигурност\", съобщи БНР. \r\n\r\n Държавните и правителствени ръководители на страните членки на НАТО ще се съберат в Лондон за 70-годишнината на Алианса през декември. \r\n \n\t\t\t\t\t\t", "date": "2019.02.06", "title": "Македония подписа портокол за присъединяване към НАТО"}
{"url": "http://www.bnews.bg/article/256318-2_godishno_otselya_po_chudo_v_padnala_ot_skat_kola", "text": "\n 2-годишно дете оцеля по чудо в кола, паднала в скат до жп линията в Русе. Инцидентът е станал на обяд в близост до болницата, предаде Русе Медиа. \r\n\r\n Автомобилът бил спрян по наклон и тръгнал назад на собствен ход. В този момент майката на детето била извън колата, за да прибере свой близък от болницата и да прибере багажа му. 35-годишната жена видяла с ужас как колата пропада по ската, докато детето е вътре. \r\n\r\n Пръв на помощ й се притекъл мъж, който в този момент минавал оттам. Той видял празния автомобил да пресича пътя и да се спуска засилен по наклона, след което пропаднал. Майката тичала, викайки, че детето е вътре. Мъжът и жената слезли до автомобила, който бил спрял в храстите на 7-8 метра от жп линията. \r\n\r\n Двамата извадили момченцето и се изкачили обратно, подавайки си го от ръка на ръка. В този момент пристигнали два екипа на пожарната, които са се включили в спасителната операция. \r\n\r\n До инцидента най-вероятно се е стигнало, тъй като колата е била с работещ двигател, но не е била дръпната ръчната спирачка. \r\n \n\t\t\t\t\t\t", "date": "2019.02.06", "title": "2-годишно оцеля по чудо в паднала от скат кола"}
{"url": "http://www.bnews.bg/article/256324-nsls_oshte_e_rano_da_se_govori_za_prichini_za_tezhkata_katastrofa_na_struma", "text": "\n Още е рано да се говори за първоначалните причини, довели до катастрофата на автомагистрала „Струма“, при която се сблъскаха общо 29 превозни средства, а един човек загина, а 14 други бяха ранени. \r\n\r\n Това обяви говорителят на Националната следствена служба (НСлС) Мария Павлова, която във вторник е ръководела всички процесуално-следствени действия, свързани с изясняване причините довели до тежката катастрофа край село Дамяница. \r\n\r\n По думите ѝ разследването по случая е започнато от вчерашна дата, като именно тогава е било възложено и на Националната следствена служба (НСлС) с постановление на заместник-главният прокурор Мария Шикова. \r\n\r\n „С оглед ефективното и своевременно провеждане на първоначалните действия от Националната следствена служба бе изпратен екип от 9 следователи, 2 мобилни центъра и експерти от София. Още в самия ден на катастрофата е извършен мащабен оглед на местопроизшествието с участието на 29 моторно превозни средства, между които леки и товарни автомобили, както и 2 автобуса. При огледа са иззети множество веществени доказателства, включително и 14 броя моторни превозни средства, които в момента се оглеждат“, заяви Павлова за „Фокус”. \r\n\r\n Тя добави, че предвид мащаба на местопроизшествието при огледа са използвани различни технически средства, в това число и дрон. \r\n\r\n „За вчерашния ден са разпитани 32 лица в качеството на свидетели, от които 11 граждани на Република Гърция, разпитани пред съдия. Към момента е назначена съдебно-техническа експертиза на 1 брой тахографска шайба и тахографска карта, която е възложена на областният отдел на „Автомобилна инспекция“ – София. Това се прави с оглед евентуалното установяване на скоростта на първите автомобили, които са предизвикали верижната катастрофа“, подчерта Павлова. \r\n\r\n От 14-те ранени 10 души още са в болниците в Сандански, Петрич и Благоевград. \r\n\r\n „Към момента за болнично лечение остават 3 лица в Благоевград, 1 - в Петрич, и 6 - в болницата в Сандански. Тези от тях, които са контактни, са били разпитани на място в болничните заведения от следователи още през вчерашния ден. С оглед на предстоящите действия към момента е рано да се правят каквито и да е било прогнози, тъй като предстои назначаване на съдебно-медицински експертизи на пострадалите лица за установяване вида и причинените вреди и механизма на причиняването им“, заяви Мария Павлова. \r\n\r\n По думите ѝ с оглед на качественото и своевременното приключване на разследването със заповед на директора на Националната следствена служба Борислав Сарафов и заместникът на главният прокурор по разследването е сформиран екип от 3 следователи от следствената служба, които да продължат по-нататъшните действия по случая. \r\n \n\t\t\t\t\t\t", "date": "2019.02.06", "title": "НСлС: Още е рано да се говори за причини за тежката катастрофа на \"Струма\""}
{"url": "http://www.bnews.bg/article/256312-nataliya_gurkova_detsata_mi_davat_sili_da_prodalzha_napred", "text": "\n „Мис България“ Наталия Гуркова започва да води ново предаване „Те са!“ заедно с режисьора Стилиян Иванов. Всяка седмица в 23 минути красавицата ще представя знакова за България личност или тема, като първият им гост е Маша Илиева \r\n\r\n Самата Гуркова преживя огромна лична трагедия – съпругът й Джордже Михалевич бе разстрелян в ЮАР в края на септември миналата година. Тя категорично отказа да се връща към убийството, но за „Галерия“ проговаря за голямата драма, сполетяла семейството й. \r\n\r\n На въпроса как се чувства след най-тежкия момент в живота си, Наталия отсича: „Тази година я посрещам с нова енергия и с добро чувство. Изпълнена съм с желание за работа и в очакване на добри неща. Мисля, че най-доброто предстои, искам да гледам напред и да не се връщам към случилото се“. \r\n\r\n Допълва, че след най-лошото е ред да дойде най-хубавото. На запитването как се преживява подобна загуба, Гуркова отговаря, че още е рано и са изминали едва четири месеца. „Трябва време. Аз съм силна жена, във времето съм го показала и най-голямата ми мотивация за справяне в ситуацията са моите деца. Те ми дават сили да продължа“. \r\n\r\n Наталия добавя, че децата й са добре. „Справяме се със ситуацията с подкрепата на моите родители. Те полагат грижи нищо да не им липсва и да се чувстват максимално добре“. \r\n\r\n Дали изпитва страх от ЮАР, където по-рано живееше тя и където мъжът й развиваше бизнес, красавицата е категорична, че няма притеснения и страхове. Със сигурност ще го посещават, тъй като свекърва й живее там, но отсича, че не би живяла там. \r\n\r\n  Колкото до слуховете, че идеята за предаването й е открадната от Деси Банова, Наталия твърди, че това не е така, но всякакви спекулации са добър пиар за новата й продукция. \r\n \n\t\t\t\t\t\t", "date": "2019.02.06", "title": "Наталия Гуркова: Децата ми дават сили да продължа напред"}
{"url": "http://www.bnews.bg/article/256319-miro_naviva_miskata_rosi_ivanova_da_zagoli_bedro_v_negov_klip", "text": "\n Мис България 2005 Росица Иванова и поп певецът Миро са неразделни, видя \"България Днес\". Двамата освен по светски събития си излизат и на \"приятелска основа\", както коментира изпълнителят на \"Дочупи сърцето ми\". През ден Роси и Миро вечерят или обядват заедно, а общите им теми са хайлайф обществото и нови клипове. \"От години Миро иска да снима Иванова в свой клип, само че тя не иска, защото участва само в модни шоута. Вероятно най-сетне е назрял моментът топмоделката да заголи бедро в клип на Миро. \r\n \n\t\t\t\t\t\t", "date": "2019.02.06", "title": "Миро навива миската Роси Иванова да заголи бедро в негов клип "}
{"url": "http://www.bnews.bg/article/256307-inteligentnata_infrastruktura_na_struma_pokazvala_razreshena_skorost_ot_140_km_ch", "text": "\n По време на верижната катастрофа на АМ „Струма“ динамичните информационни табла са показвали единствено позволената скорост от 140 км/ч и пожелание за приятен път, каза за „Дарик“ Богдан Милчев от Института за пътна безопасност. \r\n  \r\nСпоред него верижните катастрофи са системен проблем. Част от решението му е контролът от страна на „Пътна полиция“ да стане от статичен динамичен. Полицаите трябва да се оборудват с техника, която им позволява в движение да следят за превишена скорост и неспазване на дистанция, които са основната причина за верижни катастрофи, обясни Богдан Милчев. Той постави и въпроса, дали одитът за пътна безопасност на отсечката, който се прави още при проектирането, е предвидил, че магистралата минава близо до река, където има условия за образуване на мъгла. \r\n  \r\nПри гъста мъгла най-важното за безопасността на движението е да се кара с ниска скорост и да се спазва дистанция, се посочва в съобщение на Агенция „Пътна инфраструктура“. \r\n  \r\nОт АПИ уточняват, че участъкът между Кресна и Сандански от автомагистрала „Струма“ има изградена техническа инфраструктура за интелигентна транспортна система. Тя ще продължи да се надгражда, тъй като е част от цялостния проект за интелигентна транспортна система за лотове - 3.1, 3.2 и 3.3 от АМ „Струма“. Системата ще има общ център за управление на трафика и той ще започне работа със завършването на лот 3.1 между Благоевград и Крупник, тъй като изграждането му е включено в този лот. \r\n  \r\nОтсечката от Кресна до Сандански е завършена предсрочно и затова пътната агенция предвижда създаване на временен контролен център за управление на трафика в сградата на Областното пътно управление в Благоевград. Интелигентната транспортна система включва станции за броене и управление на трафика, видео наблюдение, информационни табла, измерване на теглото на превозните средства и метеорологично наблюдение, посочват още от АПИ. \r\n \n\t\t\t\t\t\t", "date": "2019.02.06", "title": "\"Интелигентната\" инфраструктура на \"Струма\" показвала разрешена скорост от 140 км/ч"}
{"url": "http://www.bnews.bg/article/256309-godenikat_na_tsetsi_krasimirova_ya_svalil_s_kanabis", "text": "\n С канабис, който действа възбуждащо и усилва сетивата по време на секс, годеникът на Цеци Красимирова успял да я спечели \r\n\r\n Майкъл Струмейтис редовно взимал от своите продукти преди полов акт и смуглата красавица останала очарована от възможностите на Биг Майк в леглото. \r\n\r\n Както е известно, годеникът на Цеци също като нея е в бизнеса с марихуана. Майкъл предлага на пазара различни видове пури-канабис, сред които такива за облекчаване на болката и за усилване на удоволствието от секса. Последната действа като виагра и носи многозначителното име „Sensual Sensations“ („Чувствени усещания“). \r\n\r\n „Искате по-добър секс. Е, аз създадох продукт точно за вас. Подобрена с ароматна комбинация от терпеноиди и канабиноиди, които засилват удоволствието, „Sensual Sensations“ ще ви дари с незабравима нощ“, рекламира секс-тревата си Майкъл. \r\n\r\n Самият той неведнъж признавал пред свои приятели, че преди среща с жена, винаги изпушва по един от специалните си „конуси“. Така бил спокоен, че няма да има засечки. Именно след една такава нощ Цеци разбрала, че Биг Майк е мъжът на живота й. \r\n\r\n Кралят на канабиса, както наричат Струмейтис, предложи брак на Цеци средата на декември, на карибски остров. Милионерът подари на родната моделка един от най-редките диаманти на света. \r\n \n\t\t\t\t\t\t", "date": "2019.02.06", "title": " Годеникът на Цеци Красимирова я свалил с канабис!"}
{"url": "http://www.bnews.bg/article/256296-zhizel_byundhen_byah_neshtastna_vav_vrazkata_si_s_leonardo_di_kaprio", "text": "\n Жизел Бюндхен разкри истинската причина за раздялата си с Леонардо Ди Каприо. В интервю пред „Портър“ красавицата призна, че се е чувствала изключително нещастна в интимната компания на актьора. Според думите ѝ, по време на връзката си с актьора тя пушела адски много и консумирала алкохол всеки ден. Пиела и по три кафета, което било абсолютно необичайно за нея. Докато била с Лео, чувството за нещастие и неудовлетвореност я преследвали навсякъде и по всяко време. В момента, в който осъзнала, че всичките тези зависимости, както и усещането за дискомфорт, са вследствие на отношенията ѝ с Ди Каприо, Жизел набрала кураж и взела решението да сложи край на всичко това. \r\n\r\n От този момент тя отказала кафето, алкохола и цигарите. За бразилката било ясно, че ако иска да продължи напред, това било единственото решение. \"Дали останах сама в желанието си да се вгледам навътре в себе си и да поправя нещата, които ме караха да се чувствам нещастна? Отговорът, за съжаление, е да\", споделя манекенката пред изданието. И двамата с Ди Каприо винаги са избягвали да говорят за връзката си, както и за раздялата си преди 12 години. Но за всички беше ясно, че прочутият ерген бе открил в лицето на Жизел нещо по-специално. До такава степен, че да я покани да му бъде дама на наградите \"Оскар\", когато получи номинацията си за \"Авиаторът\". Припомняме, че Жизел и Леонардо бяха една от най-бляскавите звездни двойки след 2000 г., преди да сложат край на връзката си през 2005 г. Като причина за раздялата си тогава те посочиха непреодолимите различия в характера и интересите. След като скъсаха, Лео замени Жизел с поредната нейна колежка - израелския топмодел Бар Рафаели. След раздялата с Бар, златната му колекция продължи да расте с няколко по-малко известни модели. Бюндхен пък, която сега е на 38 години, е щастливо омъжена за играча по американски футбол Том Брейди вече 10 години и двамата се радват на две деца. \r\n  \r\n \n\t\t\t\t\t\t", "date": "2019.02.06", "title": "Жизел Бюндхен: Бях нещастна във връзката си с Леонардо Ди Каприо"}
{"url": "http://www.bnews.bg/article/256301-irina_tencheva_ne_vliza_bez_alkohol_v_banyata", "text": "\n Половинката на продуцента Иван Христов намери начин да разпуска след тежките дни. Ирина Тенчева всяка вечер си взима дълга вана. Освен нея съпругата на ко-водещия на „Фермата“ гаврътва и по едно питие. \r\n\r\n Иринка не влиза в банята без чаша маргарита. Докато се излежава в пухенската пяна, Тенчева отпива по няколко глътки от алкохолната напитка, писа „България Днес“. \r\n\r\n След като свърши цялата процедура, която продължава повече от час, Ирина се чувствала като друг човек  - отпочинал и свеж. Наздраве! \r\n \n\t\t\t\t\t\t", "date": "2019.02.06", "title": "Ирина Тенчева не влиза без алкохол в банята"}
{"url": "http://www.bnews.bg/article/256300-elen_koleva_si_smeni_imeto", "text": "\n Актрисата Елен Колева си смени името. Брюнетката изненадващо обяви, че е с нова фамилия. Не е ясно дали това е просто артистичен псевдоним, или красавицата най-после е влязла в семейната академия, но е факт, че вече е друга, пише „България днес”. \r\nОт скоро Елен се нарича Елена Калевска. Звучи наистина енигматично и точно като име на телефонен маг. \r\nА една подобна реклама с нея би звучала уникално „Калевска ще провиди вашата съдба! И не иска пара, само една майонеза...”, майтапят се зевзеци. \r\nЕстествено, това е само шега. А иначе — да й е честито новото име на актрисата и да й носи много професионални успехи. \r\n \n\t\t\t\t\t\t", "date": "2019.02.06", "title": "Елен Колева си смени името"}
{"url": "http://www.bnews.bg/article/256305-tsirk_v_parlamenta_gerb_i_bsp_vlyazoha_v_poreden_spor_skaraha_se_koga_borisov_shte_osadi_borisov", "text": "\n ГЕРБ и БСП влязоха в пореден спор по време на дебатите по годишния доклад на министъра на правосъдието по изпълнението на решенията на Европейския съд по правата на човека по дела срещу Република България за 2017 г. \r\n\r\n „Питам премиера кога ще заведе дело срещу Бойко Борисов за това, че заради него бяхме осъдени в Страсбург за 55 хил. евро“, каза лидерът на БСП Корнелия Нинова. \r\n\r\n „Докладът, който гледаме днес, не е нито формален акт, нито поредният доклад. Този документ засяга основите на обществените ни отношения и един дълбок проблем на правовата държава. Има три проблема в доклада и по тази тема и едно решение. Трите проблема са следните. Първо, овластените от вас управляващи ви отнемат права. Тези, които вие сте овластили да управляват, ви отнемат права. Вторият проблем, вие си плащате за това, защото след като ви отнемат права и ни осъдят в Страсбург, всеки един от вас плаща това обезщетение - този с минималната заплата, този със средната заплата и този, който живее на прага на бедността. Третият проблем е, че тези управляващи остават безнаказани. Има едно решение и то е разписано отдавна в български закон. В този закон пише, че този, който е причинил вреда умишлено или груба небрежност на държавата и на гражданите чрез незаконосъобразни действия или бездействия при или по повод изпълнение на служебните му задължения, трябва да носи отговорност като плати от джоба си“, заяви още лидерът на БСП. \r\n\r\n По думите ѝ, когато един политик или държавен служител погази правата на хората, но знае, че трябва да плати от джоба си, ще се замисли дали ще го направи. „Г-н премиер питам ви, кога ще заведете дело срещу Бойко Борисов заради това, че заради него бяхме осъдени по едно дело за 55 хил. евро. Искаме да знаем кога ще има дело Бойко Борисов срещу Бойко Борисов. Или г-н Борисов, кога ще изпълните закона и кога ще заведете дело срещу Цветан Цветанов за 6 дела, по които сме осъдени за 120 хил. евро. Интересно ще е Борисов срещу Цветанов, но в името на народа, защото така пише в закона, а не защото имаме лични отношения към тези неща“, допълни Нинова. „Бъдете смели и си пазете правата“, обърна се лидерът на БСП Корнелия Нинова към българите. Тя пое ангажимента, че ако БСП спечели изборите ще заведе искове срещу тези, които са отнели правата на българите. \r\n\r\n В отговор на въпроса Данаил Кирилов от ГЕРБ заяви, че такова дело Борисов срещу Борисов ще има, когато самата Нинова осъди себе си за „Техноимпекс“. \r\n\r\n „Когато вие осъдите Румен Овчаров за „Белене“ и процедурата, тогава питайте кога Борисов ще съди Цветанов“, добави той. „Явно от вчера сте в процес на правна ескалация на разнообразни тези“, каза той и уточни, че е редно като юрист да цитира правилно нормативния акт, на който се позовава. „Бих искал да ви попитам за следното. Внушавате на българските граждани, че видите ли тези решения на Европейския съд не се изпълняват. От кого не се изпълняват? От българската правосъдна система, от изпълнителната власт? От субекта хикс? От кого не се изпълняват?“, попита още Данаил Кирилов. \r\n\r\n Корнелия Нинова веднага му отговори: „Г-н Кирилов основни неща от първи курс на Юридическия факултет на СУ ще ви кажа. Първо, кой трябва да заведе тези искове и да плати парите? Учи се още в първи курс. Когато държавата плаща обезщетенията, тя завежда регресните искове. Конкретно в българските закони е записано, че това го прави министърът на финансите, по решение на Министерски съвет и по указание на Бойко Борисов. Така че Министерски съвет и Борисов да вземат решения, да възложат на министъра на финансите и той да заведе иск срещу Цветан Цветанов и Бойко Борисов“, каза още Нинова. \r\nПо думите ѝ всички други шикалкавения са приказки на вятъра и бягане от отговорност. Българското законодателство трябва да се спазва, а не да се заобикаля, категорична бе тя \r\n \n\t\t\t\t\t\t", "date": "2019.02.06", "title": "ЦИРК В ПАРЛАМЕНТА! ГЕРБ и БСП влязоха в пореден спор. Скараха се кога Борисов ще осъди Борисов"}
{"url": "http://www.bnews.bg/article/256304-rusiya_preduprezhdava_za_novi_yadreni_bombi_na_sasht_vav_vvs_bazi_v_evropa_ot_2020", "text": "\n САЩ планират да разположат наземни и кибернетични сили в Източна Европа през 2019 г. Това съобщи началникът на Съвместния щаб на Организацията на договора за колективна сигурност - ОДКС, генерал Анатолий Сидоров, цитиран от ТАСС. \r\n\r\n \"Съединените щати възнамеряват тази година в Източна Европа да разгърнат сухопътни войски, както и киберподразделения,\" обяснява той. \r\n\r\n В допълнение, Пентагонът планира да разположи модернизирани авиационни ядрени боеприпаси в Европа през 2020 г. \r\n\r\n \"Съединените щати одобриха в края на 2018 г. програмата за серийно производство на модерни авиационни атомни боеприпаси. Разполагането на тези оръжия в авиационни бази в Белгия, Холандия, Германия, Италия, Турция, където в момента се съхраняват около 200 неуправляеми въздушни бомби от предишното поколение, се планира да започне в първата половината на 2020 г.\", допълва генералът. \r\n\r\n Припомняме, Русия съобщи вчера, че трябвада разработи нова наземно базирана крилата ракета, която да бъде модификация на крилатата ракета \"Калибр\", както и нова наземно базирана свръхзвукова ракета с голям обсег преди 2021 г., за да отговори на планираното от Вашингтон излизане от договора за контрол на ядрените оръжия. \r\n\r\n Руският президент Владимир Путин обяви на 2 февруари, че Русия е прекратила спазването на Договора за ликвидиране на ракетите със среден и малък обсег от 1987 г., след като САЩ обявиха, че от 2 февруари се оттеглят от договора, обвинявайки Москва в нарушения. \r\n \n\t\t\t\t\t\t", "date": "2019.02.06", "title": "Русия предупреждава за нови ядрени бомби на САЩ във ВВС бази в Европа от 2020\r\n"}
{"url": "http://www.bnews.bg/article/256303-skrabna_vest_pochina_bivsh_vitseprezident_na_balgariya", "text": "\n След продължително боледуване вицепрезидентът /1997-2002 г./ Тодор Кавалджиев е починал. Това съобщиха от БЗНС. \r\n\r\n Кавалджиев е роден на 26 януари 1934 година в село Главан, в планината Странджа-Сакар, недалеч от турската граница. Още като ученик е арестуван, защото се опитва да възстанови Младежкия земеделски съюз. Прекарва повече от 11 години по комунистическите лагери и затвори. \r\n\r\n През 1989 година е един от възстановителите на БЗНС \"Никола Петков\". \r\n\r\n Избран е за народен представител във Великото народно събрание, а през 1996 година - за вицепрезидент на Петър Стоянов. \r\n\r\n \"Първи алармира за корупционни практики и за това, че бивши комунисти най-активно овладяват предприятия и мощности в процеса на приватизация, като често просто ги източват и унищожават. \r\n\r\n До последния си дъх беше пример за честност и почтеност. С всяко свое действие през целия си живот той служеше за пример за всички нас\", пишат още от БЗНС. \r\n\r\n Опелото ще се състои на 8 февруари, петък, от 11 часа, в църквата \"Св. Седмочисленици\". \r\n \n\t\t\t\t\t\t", "date": "2019.02.06", "title": "СКРЪБНА ВЕСТ! Почина бивш вицепрезидент на България! "}
{"url": "http://www.bnews.bg/article/256295-lyubimetsat_na_babite_spira_da_pee_sled_operatsiya_na_glasnite_struni", "text": "\n След операцията на гласните си връзки певецът ще си вземе почивка от сцената. \r\n\r\n В принудителна ваканция излиза бардът на любовта Веселин Маринов. Почивката се налага поради операция на гърлото, която певецът е претърпял тези дни. \r\n\r\n \"Добре съм, почивам си!\". Веселин Маринов опроверга слуховете, че след операцията се чувствал зле.\"Не е сериозна операция\", потвърдиха и от екипа на изпълнителя. Според тях дългогодишното активно пеене рано или късно се отразява на гласа, каквито и грижи да се полагат. \r\n\r\n Многократни потвърждения за това е имал Веселин Маринов. Досега той има няколко подобни операции. Този път интервенцията се наложила заради възпаление на ларинкса, което в неговия случай се дължи на прекомерно напрягане на гласа. И въпреки че певецът вече си е запълнил работния график за седмици напред, сега ще му се наложи да помълчи за кратко време, докато гласът му се възстанови напълно. Препоръката на докторите е пълен покой и никакво говорене, пише \"България Днес\". \r\n \n\t\t\t\t\t\t", "date": "2019.02.06", "title": "Любимецът на бабите спира да пее след операция на гласните струни "}
{"url": "http://www.bnews.bg/article/256306-zadarzhaha_16_godishen_za_snoshtnoto_ubiystvoto_v_kazanlak", "text": "\n Момче на 16 години е в ареста. Той е заподозрян за убийството на 59 годишен мъж, извършено снощи в Казанлък, потвърдиха за БТА от Областната дирекция на МВР в Стара Загора.  \r\n\r\n По първоначални данни между двамата е възникнал скандал. И жертвата и момчето са роми и най-вероятно са се познавали. \r\n\r\n Снощи в 16.54 ч., в РУ - Казанлък е получено съобщение, че на втория етаж на жилищна сграда в гр.Казанлък, на бул.\"Ал. Батенберг\" е намерено тялото на 59-годишен мъж, по което има видими травматични наранявания. \r\n\r\n Образувано е досъдебно производство. Работата по случая продължава под ръководството на Окръжна прокуратура - Стара Загора. \r\n \n\t\t\t\t\t\t", "date": "2019.02.06", "title": "Задържаха 16-годишен за снощното убийството в Казанлък"}
{"url": "http://www.bnews.bg/article/256308-bsp_iska_promyana_v_sastava_na_tsik_patreotite_pak_na_razlichno_mnenie", "text": "\n БСП внесе проекторешението си за смяна на състава на ЦИК и го обяви официално в кулоарите, като отхвърли обструкциите на ГЕРБ и настоя да се спази законът. \r\n\r\n \"Съгласно член 51 от  Изборния кодекс, членовете на ЦИК се избират за 5 години. Нов състав следва да се избере не по-рано от 3 месеца и не по-късно от 1 месец преди изтичането на тези 5 години. Този състав е встъпил в длъжност на 21 март 2014г. За да изпълним закона, трябва да изберем нов състав преди 21 февруари 2019 г.\", обясни пред медиите в НС Крум Зарков. \r\n\r\n Междувременно репортерска проверка на Канал 3 показа, че останалите партии в Народното събрание не се вълнуват особено от темата и по-скоро не желаят точно преди избори да бъдат сменяни представителите им в избирателната комисия. \r\n\r\n Така от ДПС показаха, че по-скоро споделят аргументите на ГЕРБ, че нов състав на ЦИК пред два важни избора може да се окаже непремерен риск, докато при Патриотите се получи разнобой. НФСБ са против смяна на комисията на прага на вот, но ВМРО по-скоро застана зад искането на левицата да се спази законът и процедурата. \r\n\r\n \"Не сме обсъждали в групата предложението на БСП, ще го обсъдим. Личното ми мнение е, че представителите на ДПС в комисията си вършат добре работата и аз бих предложил пак същите хора\", коментира пред Канал 3 Хамид Хамид. По думите му няма юридически проблем, ако сегашните комисари останат на работните си места и проведат изборите за ЕП и за местна власт. \r\n\r\n \"Защото знаете колко органи след изтичането на мандата им работят по няколко месеца. Мисля, че може да се създаде проблем при функционирането на една чисто нова ЦИК при предстоящи буквално след два месеца избори\", опасява се членът на правната комисия и зам.-председател на ПГ на ДПС. \"Ако се подмени съставът и са нови хора, те трябва в движение да се учат. Те няма да имат време дори да се огледат, ще влязат в кампания\", добави още юристът от движението. \"Не виждаме проблем, ако и ГЕРБ, и БСП, и ние сме доволни от хората си, чисто формално да ги изберем и да предложим нова ЦИК\", допусна Хамид Хамид. Той обаче беше категоричен, че за него това не е тема, която стои на дневен ред. \r\n\r\n ВМРО също още нямат политическо становище по въпроса и по-скоро останаха изненадани от намерението на коалиционния партньор ГЕРБ да не пипа състава на ЦИК и след изтичане на мандата. \r\n\r\n По принцип за нас  логичното беше да се избере в нормалния си срок ЦИК, както е по закон, коментира зам.-председателят на ПГ на ОП Искрен Веселинов пред Канал 3. \r\n\r\n Въпросът не е обсъждан в коалиционен формат, уточни той. Тепърва ще обсъждаме с колегите техните мотиви, те не са ни ги представили, уточни Веселинов. Ние сме в срока, нормалното за нас беше да си вървим по процедурата, разписана по закон, уточни още заместникът на Каракачанов. \r\n\r\n Не така мисли лидерът на НФСБ Валери Симеонов, който не харесва сегашния състав на ЦИК, но е на позицията на ГЕРБ, че не е удачен моментът да се сменя. \r\n\r\n \"Според мен една смяна един-два месеца преди изборите не е много добра. Защото новият състав надали ще може да се подготви добре. Аз не одобрявам сегашния състав на ЦИК, но в края на краищата става въпрос за провеждане на редовни избори, в които да няма сътресения\", коментира той опасенията си пред Канал 3. \r\n\r\n От БСП не приемат обясненията за опитност на сегашната избирателна комисия и за неопитност на бъдещия й състав. По думите на Зарков аргументът, че идват нови избори и че сегашните членове са натрупали опит, не съответства на разпоредбите на закона и не може да бъде приет. \r\n„Ако приемем едно такова обяснение - кой ни гарантира, че утре депутатите няма да счетат, че са натрупали достатъчно опит  и могат просто да продължат мандата си?! И кой ще гарантира, че другите мандатни длъжности ще бъдат сменяни, както постановява законът?!“, попита Зарков. \r\n\r\n С изключение на социалиста, всички останали политици изказаха мненията си с уговорката, че партиите им не са обсъждали още официално въпроса с изтичащия на 21 март мандат на сегашната ЦИК, която по закон трябва да се попълни с нови членове един месец по-рано. \r\n \n\t\t\t\t\t\t", "date": "2019.02.06", "title": "БСП иска промяна в състава на ЦИК, патрЕотите пак на различно мнение"}
{"url": "http://www.bnews.bg/article/256297-prints_hari_opleshivyava_progresivno", "text": "\n Принц Хари скоро може да заприлича на баща си Чарлз по плешивост. 34-годишната кралска особа видимо има по-малко коса, откакто се ожени за актрисата Меган Маркъл през май 2018, твърдят английски таблоиди. Те дори препоръчват по-малкият син на Даяна да прибегне до услугите на експерти и да си присади коса. \r\n\r\n „Забелязва се значително оплешивяване у принц Хари през последната една година. С тези темпове той скоро ще стигне брат си Уилям и баща си Чарлз. Ако не вземе незабавно мерки, съвсем скоро ще има голо теме. За щастие той все още не е започнал да прикрива плешивостта си като се боядисва. Очевидно е, че си има съпруга, която го харесва без значение от състоянието на косата му. И все пак единственото дълготрайно решение за оплешивяването му е да си присади коса“, коментира пред PageSix д-р Асим Шамалак от клиника Manchester’s Crown Clinic. \r\n\r\n Друг експерт по оплешивяването се изказа още по-смело като изрази подозрение, че Хари е побързал да се венчае за Меган именно от страх, че ще стане плешив. \r\n \n\t\t\t\t\t\t", "date": "2019.02.06", "title": "Принц Хари оплешивява прогресивно! "}
{"url": "http://www.bnews.bg/article/256298-dokade_se_dokarahme_sedmoklasnik_izpadna_v_koma_sled_prepivane", "text": "\n Седмокласник от Дупница изпадна в алкохолна кома, след като се напи с вино и ракия, докато гостува на баба си и дядо си в рилското село Смочево. Транспортираха го в болница с опасност за живота. \r\n\r\n 13-годишното момче от Дупница гостувало на баба си по време на грипната ваканция. Вчера, в последния й ден, сутринта около 8,30 часа, след като пил вино и ракия, които открил в мазето, излязъл с колелото да се разведри. Решил да отиде до кравеферма в края на селото, в която помагал негов приятел. Когато стигнал дотам, паднал в несвяст, съобщава струма.бг. \r\n\r\n Добре че момчето го видяло и веднага позвънило на майка си. Жената потърсила помощ на тел. 112 и за броени минути линейката на Спешен център – Рила пристигнала в Смочево. Дежурният лекар установил, че момчето е изпаднало в алкохолна кома, и веднага му дал медицински въглен, за да предизвика повръщане. \r\n\r\n Седмокласникът е приет в Спешен център – Дупница, а оттам е транспортиран до токсикологията в кюстендилската болница с опасност за живота. \r\n \n\t\t\t\t\t\t", "date": "2019.02.06", "title": "ДОКЪДЕ СЕ ДОКАРАХМЕ!? Седмокласник изпадна в кома след препиване"}
{"url": "http://www.bnews.bg/article/256331-sadeben_zasedatel_otlozhi_deloto_za_tsarskite_konyushni", "text": "\n Специализираният наказателен съд отложи разглеждането на делото за „Царските конюшни“. Обвиняеми по него са бившият областен управител на София Веселин Пенев и лицензираният оценител Юлия Димитрова. \r\nПричина за отлагането стана депозирана молба за самоотвод на съдебния заседател Живка Иванова с мотив, че в следващите месеци ще отсъства и моли да бъде освободена като заседател по това дело. Съдът уважи молбата и очаква да бъде назначен нов съдебен заседател. Кога ще стане това обаче не се знае и поради тази причина съдията не назначи нова дата за разглеждане на делото. \r\nПенев каза пред БГНЕС, че вече 3 години продължава тази сага, в която се внасят документи с измислени оценки и скалъпени обвинения. Според него казусът може да не се разреши до въвеждането и на ново законодателство. Именно такова преместило делото в специализирания съд, обясни бившият областен управител на София. \r\nНа 17 януари спецсъдът върна на прокуратурата делото. Дотогава то два пъти бе връщано за доразследване на прокуратурата от Софийския градски съд. След промените в НПК в сила от 5 ноември 2017 г. делото беше внесено в Специализирания наказателен съд. \r\nАпелативният спецсъд обаче по-късно отмени определението на първоинстанциония съд и така делото можеше да започне на 6 февруари 2019 г. \r\nОбвиняемият Веселин Пенев беше предаден на съд за няколко престъпления. Едното обвинение е за сключена неизгодна сделка, т.нар. „царски конюшни”. Щетата е над 10 млн. лв. и е формирана от разликата между продажната цена и реалната пазарна стойност на имота. Другото обвинение е за умишлена безстопанственост, в резултат на което също са настъпили вредни последици и за областната администрация, и за българската държава. \r\nТ.нар. „царски конюшни” - 7 декара и половина на пъпа на София – на 100 метра от паметника на Васил Левски, са били продадени за сумата от 658 870 лв. Тоест, по 90 лв. на квадратен метър. \r\n \n\t\t\t\t\t\t", "date": "2019.02.06", "title": "Съдебен заседател отложи делото за \"Царските конюшни\""}
{"url": "http://www.bnews.bg/article/256289-i_mona_gochev_pokaza_bebeto", "text": "\n Певицата и актриса Мона Гочев показа бебето. Неотдавна тя стана майка на момченце, като пусна и първата официална снимка на детето. Мона позира заедно с бащата на малкия Никола–Радослав Гочев, който е син на известния продуцент Димитър Гочев, пише „България днес”. \r\nПод фотоса заваляха коментари колко е сладко бебето Никола, но някои родители я упрекнаха, че твърде рано след раждането пуска снимки на мъника. \r\n  \r\n \n\t\t\t\t\t\t", "date": "2019.02.06", "title": "И Мона Гочев показа бебето\r\n"}
{"url": "http://www.bnews.bg/article/256290-prokuraturata_s_posledni_podrobnosti_za_aktsiyata_v_burgas_razbita_e_grupa_za_krupni_krazhbi", "text": "\n Две лица от тежкия криминален контингент са арестувани заради кражба в особено големи размери. Те са от Бургас, родени през 1978 година, единият е осъждан, а другият реабилитиран, съобщиха от окръжната прокуратура, но отказаха да разкрият имената на задържаните, съобщава \"Флагман.бг\". \r\n\r\n Касае се за четири отделни деяния, предмет на които са цигари, алкохол и златни накити в количество от 6,5 кг на стойност 322 хил.лева, отчете окръжният прокурор на Бургас Георги Чинев. Бандата е разрушавала стени, за да проникне в помещенията. Използван е специфичен режещ инструмент с газ пропан бутан и кислород, за да се разбият касите, уточни той. Златото е отнето от заложна къща. \r\n\r\n Наблюдаващият прокурор Мануел Манев поясни, че кражбите са извършени в Айтос и Бургас от май 2017 до юни 2018 година. „След разбиването на стените са използвани специални устройства за заглушаването на СОТ, след като са елиминирани, се е пристъпвало към рязането на касите. Винаги е имало предварително обследване и проучване на обектите. Проучвали са се маршрути и са се правили удари в точното време”, допълни прокурор Мануел Манев. \r\n\r\n На две лица са повдигнати обвинения по чл.196, ал.а – за извършване на кражби в особено големи размери, по което ги грози от 10 до 20 години и цялостната конфискация на имуществото. Трябва да се обърне внимание дали следва да бъдат ограничени продажбите на заглушавани техниките за СОТ системите. Той призова собствениците на подобни обекти да имат физическа охрана или да държат ценности в специализирани трезори. \r\n\r\n Окръжният прокурор на Бургас Георги Чинев благодари на полицията за отличното взаимодействие. \r\n\r\n Работата по случая продължи няколко месеца, каза от своя страна директорът на ОД на МВР в Бургас старши комисар Калоян Калоянов.„Характерно за тези случаи, които са документирани е, че лицата извършват добро, изключително прецизно разузнаване на обектите, имат изключително добра логистика и успяват бързо да се освободят от откраднатите вещи”, допълни директорът на ОД на МВР в Бургас. Той допълни, че в момента се проверява информация и за техни престъпления, извършени в други области, включително и в чужбина. \r\n \n\t\t\t\t\t\t", "date": "2019.02.06", "title": "Прокуратурата с последни подробности за акцията в Бургас: Разбита е група за крупни кражби"}
{"url": "http://www.bnews.bg/article/256292-ofitsialno_oskar_ite_ostavat_bez_vodesht", "text": "\n За първи път от 30 години и едва за втори път в историята на Оскарите, церемонията за най-престижните филмови награди ще бъде без водещ. Това обявиха официално от Ей Би Си - телевизионната компания, която държи правата за събитието. \r\n\r\n Дотук се стигна, след като актьорът Кевин Харт се отказа да е водещ заради бурната реакция около негови хомофобски коментари от миналото. Американската филмова академия ще заложи на известни имена, които да връчват наградите. \r\n\r\n 91-ата церемония ще се проведе на 24 февруари в Лос Анджелис. \r\n \n\t\t\t\t\t\t", "date": "2019.02.06", "title": "ОФИЦИАЛНО: \"Оскар\"-ите остават без водещ "}
{"url": "http://www.bnews.bg/article/256293-zavihrya_se_ogromen_skandal_papa_frantsisk_prizna_che_nyakoi_duhovnitsi_iznasilvat_monahini", "text": "\n Папа Франциск призна, че свещеници и епископи в Католическата църква са упражнявали сексуален тормоз над монахини, информира АФП. \r\n\r\n \"Има някои свещеници и също някои епископи, които са го правили\", заяви папата в отговор на журналистически въпрос дали е упражняван сексуален тормоз над монахини. Той направи коментара при връщането си от Обединените арабски емирства. \r\n\r\n Признанието на папата идва след бурен протест през миналата седмица, когато списание за жени към Ватикана съобщи за сексуално посегателство над монахини от свещеници. Религиозните сестри са били принуждавани да правят аборт и да гледат деца си, без да бъдат признати от биологичните бащи. \r\n\r\n През 2018 г. монахиня обвини индийски епископ в многократно изнасилване. \r\n\r\n Франциск отбеляза, че проблемът може да бъде открит \"навсякъде\", но преобладава в някои региони. \r\n\r\n По думите му Църквата е отстранила няколко духовници и Ватиканът работи по въпроса от дълго време. \r\n \n\t\t\t\t\t\t", "date": "2019.02.06", "title": "ЗАВИХРЯ СЕ ОГРОМЕН СКАНДАЛ! Папа Франциск призна, че някои духовници изнасилват монахини\r\n"}
{"url": "http://www.bnews.bg/article/256337-obshtinite_pitat_svetovnata_banka_dali_da_prodalzhat_sas_saniraneto", "text": "\n Националното сдружение на общините в Република България НСОРБ търси консултантска помощ от Световната банка за продължаване на програмата за саниране на панелните сгради, съобщава БНР след посещение на делегация от Банката във Велико Търново. \r\n\r\n Обсъден е проблемът с недостиг на държавно финансиране за ремонт на общинската пътна мрежа, като общините искат допълнително 100 милиона лева, но получава само 10 милиона лева. \r\n\r\n Кметът на Велико Търново и председател на НСОРБ Даниел Панов обясни, че \"програмата за саниране е сред предизвикателствата пред местната власт, за които Световната банка може да помогне\". \r\n\r\n Общините искат програмата да продължи, обсъдили са проблема с Банката, която също води разговори с Министерството на регионалното развитие. \r\n\r\n \"На този етап сме на фаза анализ на приключилата програма за саниране, която беше успешна, но можем да окажем помощ\", добави постоянният представител на Световната банка Фабрицио Дзарконе. \r\n\r\n Приоритет са образование, туризъм, пътна мрежа и спортна инфраструктура \r\n\r\n \"Разбира се, в зависимост от това какви са приоритетите на правителството\", коментира Дзарконе. \r\n\r\n Като съветник на правителството, Световната банка ще настоява при продължаването на програмата за саниране на панелните блокове да се обърне по-голямо внимание на сеизмичната и конструктивна устойчивост на сградите. \r\n\r\n Във връзка с недостига от 90 милиона лева държавно финансиране за ремонт на четвъртокласната пътна мрежа, Банката сега разбира за проблема и ще направи анализ, ако им бъде поискан. \r\n \n\t\t\t\t\t\t", "date": "2019.02.06", "title": "Общините питат Световната банка дали да продължат със санирането"}
{"url": "http://www.bnews.bg/article/256294-zlatka_raykova_propishtya_ot_seks_meratsite_na_dzhizasa", "text": "\n Че Златка на Благо е палава, го знаят всички. Че обича до лудост секса, го знаят тези, които са минали през леглото й. В лицето на Благой Георгиев обаче тя си намерила майстора. \r\n\r\n Под сурдинка се говори, че бившият футболен национал бил сексуален маниак. Като почнел, не знаел кога да свърши. И една дама, колкото и ненаситна да е, трудно издържала на такова чудо в леглото. \r\nСексуалните игри нямали край, като в началото Златка си умирала от кеф. Докато в един момент всичко взело да й идва малко повечко, пише \"Блиц\". \r\n\"При нея важи поговорката \"Хем боли, хем сърби\", коментират с усмивка близки до хубавицата. \r\n \n\t\t\t\t\t\t", "date": "2019.02.06", "title": "Златка Райкова пропищя от секс мераците на Джизъса"}
{"url": "http://www.bnews.bg/article/256299-london_shte_bade_domakin_na_tazgodishnata_sreshta_na_varha_na_nato", "text": "\n Лондон ще бъде домакин на тазгодишната среща на държавните и правителствените ръководители на страните от НАТО през декември. Това съобщи генералният секретар на алианса Йенс Столтенберг. \r\n\r\n Той посочва, че във Великобритания ще бъде отбелязана 70-годишнината на пакта. Столтенберг припомня, че в Лондон се помещаваше първата централа на НАТО. Великобритания бе един от 12-те основатели на алианса и днес има съществен принос за общата ни сигурност, добавя генералният секретар. \r\n\r\n По неговите думи предстоящото заседание ще даде възможност държавните ръководители да обсъдят предизвикателствата пред сигурността днес и утре. Столтенберг изразява очакването участниците в срещата да разискват промените, необходими на НАТО, за да продължи да бди над близо един милиард души. \r\n \n\t\t\t\t\t\t", "date": "2019.02.06", "title": "Лондон ще бъде домакин на тазгодишната среща на върха на НАТО\r\n"}
{"url": "http://www.bnews.bg/article/256302-patriotite_udariha_danoto_nov_skandal_na_horizonta_koy_e_partsal_i_koy_otrocheto", "text": "\n \r\n\r\n Причината този път е интервю Симеонов от преди седмица, в които заяви, че партийният вестник на Сидеров – „Атака”, е „парцал”. В отговор в последния си брой вестникът излезе със заглавие на първа страница: \r\n\r\n \r\n\r\n Според Валентин Касабов от НФСБ обаче твърдението, че Валери Симеонов дължи политическата си кариера на Волен Сидеров било абсурдно. „Да се твърди, че Валери Симеонов дължи политическата си кариера на „Атака“ е все едно кравата да суче от телето\", коментира случая той. \r\n\r\n Касабов припомни 2004 година, когато Волен Сидеров дошъл на работа в телевизия „СКАТ”, тогава собственост на Симеонов и именно с неговата подкрепа развил партия „Атака”. „Могат ли да направят партия без знанието на собственка, без парите на собственика, без помощта на телевизия СКАТ?”, запита Касабов и добави: „Парите бяха на Валери Симеонов и СКАТ. Така че \"Атака\" е отрочето на СКАТ и Валери Симеонов\". \r\n\r\n \"Няма да коментирам тази малотиражка\", каза пък по адрес на вестник „Атака” самият Валери Симеонов малко по-късно в кулоарите на НС. \r\n\r\n Николай Александров от \"Атака\" пък настоя, че не това е начинът на говорене и настоя, че Валери Симеонов преди всичко трябва да излезе и да каже какви принципи защитава. По думите му има идеи и програма, които трябва да се изпълняват, вместо да се търсят конфронтации.\"Вместо да коментират и обиждат, да си отворят стратегическия документ и всеки да се припознае къде може да действа. Всяка партия си гледа собствения гьол и да прави каквото има възможност\", настоя Александров. \r\n \n\t\t\t\t\t\t", "date": "2019.02.06", "title": "ПАТРИОТИТЕ УДАРИХА ДЪНОТО! Нов скандал на хоризонта: Кой е \"парцал\" и кой \"отрочето\""}
{"url": "http://www.bnews.bg/article/256282-brekzitat_se_otlaga_za_24_may", "text": "\n Брекзитът да се отложи за 24 май, а не за 29 март. Това предвижда таен план на премиера Тереза Мей, разкрива в. \"Телеграф\". \r\n\r\n Отсрочката от 8 седмици трябва да бъде представена тази седмица на поредната дипломатическа совалка на Тереза Мей в Брюксел. \r\n\r\n Британският кабинет се надява ЕС да се съгласи на тази отсрочка, ако споразумението на премиера Тереза Мей с ЕС бъде прието в парламента в Лондон. \r\n\r\n По този начин ще има достатъчно време да се изгладят спорните въпроси и да се избегне твърд Брекзит. \r\n \n\t\t\t\t\t\t", "date": "2019.02.06", "title": "Брекзитът се отлага за 24 май?"}
{"url": "http://www.bnews.bg/article/256286-sofka_kaza_da_na_gringo_snimki", "text": "\n Ромската перла Софи Маринова не на шега се омъжи. \r\n\r\n Вчера двамата с Гринго са сключили граждански брак, но голямото пиршество е планирано за 24 март в столичен хотел. Преди часове кумата на младоженците - Преслава разкри за събитието в Инстаграм, където публикува ексклузивна снимка. Певицата заедно с приятеля си Павел бяха кумове на колежката й. \r\n  \r\n\"Софи Маринова вече е г-жа Давидова!\", написа пайнерката в социалната мрежа. Честитките заваляха светкавично: \"Честито да сте живи и здрави и много щастливи\", \"Бог да ви благослови и напътства и дълго семейно щастие\", \"Бъдете здрави,щастливи и много обич да топли вашите сърца!\", \"А честито! Софи да сте живи и здрави!\", това са само част от коментарите под фотоса. Преди това Софи показа и венчалните халки, които бяха с цел реклама на бижутерийната компания, която явно ги е отдала безплатно на влюбените. Снимки вижте  \r\n \n\t\t\t\t\t\t", "date": "2019.02.06", "title": "Софка каза \"Да\" на Гринго (СНИМКИ)"}
{"url": "http://www.bnews.bg/article/256336-davat_1_milion_dolara_na_papa_frantsisk_ako_e_vegan_po_velikdenskite_posti", "text": "\n Папа Франциск ще получи един милион щатски долара за благотворителна организация по негов избор, ако стане веган през великденските пости, предаде ДПА. \r\n  \r\nИнициативата е на международната кампания \"Един милион долара\", която се води от 12-годишната Дженесис Бътлър с подкрепата на световноизвестни музиканти и актьори. Дженесис Бътлър живее в Калифорния и описва себе си като застъпничка за правата на животните и веганка. \r\n\r\n \"Призоваваме папа Франциск да помогне за опазването на планетата, като насочи вниманието към опустошителното въздействие на животновъдството,\" казва младата активистка на клип в сайта на кампанията. \r\n  \r\nАко стане веган по време на великденските пости, папата \"ще даде пример как нашата планета да стане по-устойчива. Присъединете се към нас и противодействайте на изменението на климата, като промените своята диета,\" казва още Бътлър. \r\n\r\n През тази година 40-дневното постене преди Великден за католиците започва на 6 март и приключва на 21 април, когато те ще отбележат светлия празник. \r\n  \r\nВ поканата до папа Франциск девойката споменава неговите учения за опазване на природата в посветената на изменението на климата енциклика \"Laudato Si\" и казва, че \"много ще се радва\" да се срещнат лично . \r\n\r\n Веганската инициатива \"Един милион долара\" е подкрепена от британския битъл Пол Маккартни, американския музикант Моби, актьорите Уди Харелсън и Хоакин Финикс, наред с много други. \r\n\r\n Дарението от един милион ще бъде предоставено от международната фондация \"Блу Хърайзън\" - благотворителния клон на американска компания за стволови клетки. \r\n  \r\n \n\t\t\t\t\t\t", "date": "2019.02.06", "title": "Дават 1 милион долара на папа Франциск, ако е веган по великденските пости"}
{"url": "http://www.bnews.bg/article/256280-ryazko_vloshavane_na_vremeto_idva_dazhd_i_magla", "text": "\n Днес ще бъде облачно със слаби валежи от дъжд. С умерен вятър от север-североизток ще нахлува студен въздух. С понижението на температурите, в края на деня и през нощта срещу четвъртък, дъждът в Предбалкана и по високите котловинни полета на Западна България ще преминава в сняг. Максималните температури ще са предимно между 4° и 9°. \r\n\r\n Това съобщават от НИМХ. \r\n\r\n Над планините ще бъде облачно, мъгливо и ще превалява сняг, под 1000 метра - слаб дъжд. Вечерта и в по-ниските части дъждътще преминава в сняг. Ще духа умерен и силен изток-североизточен вятър, с него температурите ще се понижават. Максималната на височина 1200 метра ще е около 2°, на 2000 метра - около минус 4°. \r\n\r\n Над Черноморието ще преобладава облачно време с превалявания от дъжд, на повече места и по-често по южното крайбрежие. Ще духа умерен до силен северен вятър.Температурите на въздуха ще се понижат, максималните ще са между 5° и 8°. Температурата на морската вода е около 7°.Вълнението на морето ще е 3-4 бала. \r\n \n\t\t\t\t\t\t", "date": "2019.02.06", "title": "РЯЗКО ВЛОШАВАНЕ НА ВРЕМЕТО! Идва дъжд и мъгла!"}
{"url": "http://www.bnews.bg/article/256284-vazstanoveno_e_dvizhenieto_v_rayona_na_verizhnata_katastrofa_na_am_struma", "text": "\n Възстановено е движението в района на жестоката верижна катастрофа на магистрала \"Струма\". Във вторник сутринта повече от 30 автомобила се удариха. Един мъж загина - блъснал го тежкотоварен автомобил, докато опитвал да помогне на идващите коли да спрат. \r\n\r\n Причините за инцидента все още се изясняват. Прокуратурата е образувала две дела - едното за смъртта на мъжа, а второто - за причиняване на множество травми по непредпазливост. \r\n\r\n От разпитите на свидетели станало ясно, че два тира рязко са намалили скоростта. Именно в тях били първите удари - на идващите отзад автомобили. В района е имало мъгла и видимостта е била под 10 метра, разказват още свидетели на инцидента. \r\n\r\n След катастрофата 16 души бяха приети в болница с различи травми.  \r\n \n\t\t\t\t\t\t", "date": "2019.02.06", "title": "Възстановено е движението в района на верижната катастрофа на АМ \"Струма\""}
{"url": "http://www.bnews.bg/article/256288-interpol_izdirva_ubiets_ot_shumensko_ryazal_chasti_ot_zhertvata_si_i_opital_da_ya_zapali_snimka", "text": "\n   \r\n\r\n 21-годишният Юзджан Раим от Шуменско е обявен за издирване с червена бюлетина на Интерпол. Той беше заподозрян за жестокото убийство на 34-годишния Рейхан Джевджет Мехмед от шуменското село Вълнари. Трупът му беше открит близо седмица след изчезването на 16 септември м.г., пише в. \"Труд\".  \r\n\r\n \r\n\r\n Въпреки дългия престой на открито в гориста местност стана ясно, че е бил удрян по главата и цялото тяло. Черепно-мозъчна травма е причинила смъртта, а след това убиецът пробвал да заличи следите по най-зловещия начин – опитал да реже части от тялото, дори и да го запали. \r\n\r\n Още при намиране на трупа криминалисти имаха насока за извършителя, но той беше напуснал страната. Веднага задочно е привлечен като обвиняем, каза прокурор Яна Николова от Окръжната прокуратура в Шумен. Сега е последното издирвано лице с българско гражданство от масива на Интерпол. \r\n\r\n Съмненията бяха, че Юзджан е избягал в Англия. Сега обаче, се говори, че е в Турция. Жена и ревност са причините за кървавия инцидент. Убитият Рейхан гостувал на жената, а тя се обадила на Юзджан да му се похвали. Когато гостът напускал къщата, бил пребит смъртоносно. След ДНК-експертиза бил погребан. \r\n \n\t\t\t\t\t\t", "date": "2019.02.06", "title": "Интерпол издирва убиец от Шуменско, рязал части от жертвата си и опитал да я запали (СНИМКА)"}
{"url": "http://www.bnews.bg/article/256281-do_20_metra_vidimost_na_am_hemus_zaradi_magla", "text": "\n Видимостта по АМ \"Хемус\" в област София е ограничена до 20-30 метра заради мъгла. За това информира Агенция \"Пътна инфраструктура\" (АПИ). \r\n\r\n Видимостта е намалена до 30 метра и в района на Беклеме и Шипково, област Ловеч, както и Горно Белотинци, област Монтана. \r\n\r\n До 50 метра е видимостта в област Видин и в района на Котел (област Сливен), Криводол, Б. Слатина и Борован (област Враца), Кнежа и Вълчитрън (област Плевен) и по пътя Обзор - Слънчев бряг. \r\n\r\n До 100 метра е ограничена видимостта в района на Антоново и Омуртаг (област Търговище), Градина и Любеново (област Плевен), Летница, Априлци, Ябланица (област Ловеч), Вълчедръм (област Монтана), Босна и М. Търново (област Бургас). \r\n\r\n До 100 метра е ограничена видимостта и по някои пътища в област Русе. В област Добрич видимостта е до около 150 метра. \r\n\r\n Припомняме, заради гъста мъгла вчера възникна тежка верижна катастрофа по АМ \"Струма\" в района на Сандански. Един човек загина, а 13 души бяха ранени.  \r\n \n\t\t\t\t\t\t", "date": "2019.02.06", "title": "До 20 метра видимост на АМ \"Хемус\" заради мъгла"}
{"url": "http://www.bnews.bg/article/256283-chetiri_oblasti_otmenyat_gripnata_epidemiya", "text": "\n В 4 области в страната от днес се отменя грипната епидемия. Това са областите Благоевград, Враца, Габрово и Разград. \r\n\r\n Епидемията беше удължена единствено в област Монтана, защото там е отчетено нарастване на броя на заболелите от грип и остри респираторни заболявания (ОРЗ).  \r\nВ Монтана мерките ще се прилагат до края на седмицата, петък включително. \r\n\r\n Припомняме, ден по-рано, 5 февруари, грипната ваканция беше отменена в 11 области. \r\n \n\t\t\t\t\t\t", "date": "2019.02.06", "title": "Четири области отменят грипната епидемия "}
{"url": "http://www.bnews.bg/article/256287-smyah_lelite_na_azis_tragvat_na_turne_po_krachmite", "text": "\n Врачките ще гледат първо на пловдивчани на 15 и 16 февруари. На 17-и отварят сергията за прогнози в ресторант в Стара Загора. \r\nИзчистване на родово проклятие, магии и уроки на хора и животни, леене на куршум –това са услугите, които предлагат дъщерите на легендарната костинбродска ясновидка баба Станка. \r\nЖените с трето око си имат вече и фейсбук страница. За да й направят промоция те пуснаха лайф-чат в профила на Азис и почти час и половина отговаряха на въпросите на негови приятели и последователи, пише „Телеграф“. \r\n \n\t\t\t\t\t\t", "date": "2019.02.06", "title": "СМЯХ! Лелите на Азис тръгват на турне по кръчмите"}
{"url": "http://www.bnews.bg/article/256291-pink_sas_zvezda_na_holivudskata_aleya_na_slavata", "text": "\n \r\nПоп певицата Пинк бе удостоена със звезда на Холивудската алея на славата. На събралите се фенове тя каза, че чувства случващото се като „нереално“. „Чувствам, че сънувам и ако някой ме ощипе, ще го ударя“, заяви Пинк по време на церемонията, заобиколена от съпруга си и двете им деца. „Знам, че много хора смятаха, че единственото нещо, до което ще стигна, е Алеята на срама, но ето ме тук“, добави още 39-годишната певица. Пинк, чието рождено име е Алиша Мур, отдаде почит на баща си, който по думите й я е насърчил да преследва мечтите си. „Днес празнувам нещо, на което ме научи баща ми и това е да бъда вярна на самата себе си“, заяви поп певицата. „Има сила в това да вярваш в себе си, има сила в това да не се поддаваш на живота и да не се предаваш“, допълни Алиша. От началото на кариерата си Пинк е била номинирана за награда „Грами“ 20 пъти и е взела три отличия. От дебюта си през 2000 г. 39-годишната поп певица издава седем студийни албума и е продала повече от 50 млн. записа. \r\n  \r\n \n\t\t\t\t\t\t", "date": "2019.02.06", "title": "Пинк със звезда на Холивудската алея на славата"}
