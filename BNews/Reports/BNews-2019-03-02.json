{"url": "http://www.bnews.bg/article/257637-trima_mladezhi_schupiha_cherepa_na_mazh_v_selo_galiche", "text": "\n Три момчета - на 13, на 15 и 16 години - са пребили жестоко 44-годишен мъж във врачанското село Галиче. Най-големият сред тях е от с. Долни Луковит, а другите двама са от Галиче, от където е и пострадалия мъж. \r\nВ полицията е подаден сигнал на 1 март около 9.30 ч. за намерен мъж в безпомощно състояние. На пострадалия човек е оказана помощ в Центъра за спешна медицинска помощ в Бяла Слатина, след което е транспортиран за лечение в болница “Георги Странски” в Плевен. Там мъжът е настанен в хирургичното отделение със счупен череп. Той е бил в съзнание и му е направена консултация с неврохирург. \r\n16-годишният побойник е задържан в полицейския арест в Бяла Слатина за срок до 24 часа. Започнато е досъдебно производство. \r\n \n\t\t\t\t\t\t", "date": "2019.03.02", "title": "Трима младежи счупиха черепа на мъж в село Галиче"}
{"url": "http://www.bnews.bg/article/257643-ruski_deputat_reshi_da_uredi_spor_vav_facebook_s_duel", "text": "\n Депутат от регионалния парламент на Свердловска област реши да уреди спор във Facebook по доста старомоден начин - като го предизвика на дуел, съобщава „Рашъ тудей“. Но предизвикателството се превърна в истински фарс, когато на мястото на законодателя се появи Олимпийски шампион по бокс. \r\n  \r\nДепутатът Андрей Гориславцев и местният PR специалист Ярослав Ширшоков влезли в остри словесни сблъсъци в коментарната секция под пост в социалната мрежа, касаещ църква в руския град Екатеринбург. Ширшоков подразнил депутата с въпроса дали бездомните хора, които просят около храма, са част от църковната общност? Депутатът се подразнил и скоро конфликтът прераснал в обиди на личностна основа, които завършили с покана за дуел. \r\n  \r\nДвамата опоненти се разбрали да се срещнат пред известен театър в Екатеринбург, но когато PR експертът се появил в уречения час вместо депутата, заварил златния Олимпийски шампион по бокс Егор Мехонцев. Атлетът обяснил, че Гориславцев имал неотложни задачи и бил изпратен да го замести. \r\n  \r\nВ крайна сметка двамата решили да не продължават с дуела, а местни медии се запитаха от какво се е уплашил депутата, който е военен ветеран и дори се е занимавал с бокс за аматьори. \r\n \n\t\t\t\t\t\t", "date": "2019.03.02", "title": "Руски депутат реши да уреди спор във Facebook с дуел"}
{"url": "http://www.bnews.bg/article/257645-zov_za_pomosht_mlada_mayka_se_bori_s_mnogo_ryadak_tumor", "text": "\n Млада майка има нужда от малко финансова помощ, кураж и подкрепа, за да продължи битката си с рака - заради себе си, приятелите, семейството и децата си. \r\n  \r\nЕли Гъркова е 37-годишна лъчезарна, усмихната и обичаща живота жена, а освен това е и майка на изключително чаровни 5-годишни близнаци. През ноември 2017 година на Ели й е поставена диагнозата „първичен мозъчен тумор”. Оперирана е, но туморът не е отстранен напълно и за по-малко от два месеца той нараства двойно и Ели се обръща към специалистите в \"Анадолу медикъл център\" в Турция. Там след провеждане на нови изследвания се установява, че туморът е много рядък и агресивен, нетипичен за възрастен човек. \r\n  \r\nПрез февруари 2018 година Ели е оперирана отново, а след това започва серия от 14 химиотерапии. По време на десетото вливане й казват, че старият тумор вече е „остатъчни клетки“. \r\n\r\n Последният курс химиотерапия приключва преди броени дни. Контролният ядрено-магнитен резонанс обаче показва, че туморът има рецидив - 2,8см на почти същото място. Лекарите са категорични, че е необходима нова операция и то – възможно най-скоро и до 8 март семейството й трябва да внесе 19 700 евро в сметката на болницата. \r\n  \r\nКъм 28 февруари в дарителската сметка на Ели има само около 4000 лева и семейството на младата майка трябва спешно да събере още 36 000, за да направи операцията възможна. По време на лечението Ели пише в страницата си във Facebook: “Всички, които ме познават, знаят, че за мен няма невъзможни неща и съм роден победител. И тази битка ще я спечеля“. \r\n\r\n Всеки, който иска да помогне на Ели и семейството й в битката й с коварната болест, може да го направи, като изпрати SMS с текст DMS ELKA на кратък номер 17 777 или като дари средства по банков път или чрез PayPal. \r\n  \r\nЕлка Огнянова ГЪРКОВА-ЦВЕТКОВА \r\nIBAN: BG81UNCR70001523188157 \r\nPayPal: https://paypal.me/EGurkova \r\n \n\t\t\t\t\t\t", "date": "2019.03.02", "title": "Зов за помощ: Млада майка се бори с много рядък тумор"}
{"url": "http://www.bnews.bg/article/257641-osem_dushi_byaha_raneni_v_intsident_pri_izlitane_na_samolet_na_londonsko_letishte", "text": "\n Всички полети на лондонското летище Станстед бяха прекратени за три часа снощи след като осем души бяха ранени в инцидент при излитане на самолет на авиокомпанията Лаудамоушън, предаде АФП. \r\n\r\n \"Екипажът на самолета, изпълняващ полет от Станстед до Виена, реши да прекъсне излитането заради проблеми в двигателя и да свали пътниците на пистата като предпазна мярка\", съобщи компанията в Туитър. Пътниците били отведени с автобус към терминала и прехвърлени на други полети. \r\n  \r\nОсем души са леко ранени. \r\n\r\n За около три часа полетите към Станстед са били пренасочвани към други летища. Към 23.00 ч. по Гринуич работата на летището е била възобновена, посочва АФП. \r\n\r\n   \r\n \n\t\t\t\t\t\t", "date": "2019.03.02", "title": "Осем души бяха ранени в инцидент при излитане на самолет на лондонско летище"}
{"url": "http://www.bnews.bg/article/257638-tir_se_obarna_na_avtomagistrala_struma_kray_dupnitsa", "text": "\n ТИР се е преобърнал встрани от пътя на 61-я километър на автомагистрала \"Струма\" в посока Благоевград, съобщи за Дарик инспектор Петър Соколов от „Пътна полиция”. \r\n\r\n Шофьорът на камиона не е пострадал, но се очаква по-късно през деня движението в района да бъде затруднено временно заради изтеглянето на ТИР-а. \r\n\r\n Натоварване има и в района на тунел „Витиня”, където заради ремонт движението продължава да се извършва само в едната тръба. \r\n \n\t\t\t\t\t\t", "date": "2019.03.02", "title": "ТИР се обърна на автомагистрала „Струма“ край Дупница"}
{"url": "http://www.bnews.bg/article/257647-4_detsa_i_zhena_zaginaha_pri_pozhar_v_nyurnberg", "text": "\n Четири деца и жена загинаха днес при пожар в дома им в южния германски град Нюрнберг, съобщиха Асошиейтед прес и ДПА. \r\n\r\n Пожарникарите получили сигнал в 3 ч. тази сутрин. Когато пристигнали на място при еднофамилната къща, половината от първия етаж вече бил напълно погълнат от пламъци. \r\n\r\n Четирима възрастни са успели да избягат от огъня и са настанени в болница, но няма опасност за живота им. \r\n\r\n Загиналите са бебе, деца на 4,5 и 7 години и 34-годишна жена, които са били на горния етаж. \r\n \n\t\t\t\t\t\t", "date": "2019.03.02", "title": "4 деца и жена загинаха при пожар в Нюрнберг"}
{"url": "http://www.bnews.bg/article/257634-bashta_prebi_14_godishnata_si_dashterya_vav_varna_provesil_ya_prez_terasata", "text": "\n 14-годишно момиче е пребито от собствения си баща, детето е с травми по главата и счупен нос във Варна. Искал я да я убие, провесил я е през терасата, разказа майката на пострадалата тийнейджърка Ирина Янкова по бТВ. \r\nТя и бившият й съпругът водят дела за родителските права над децата им. Янкова допълни, че дъщеря й е удряна със свещник по главата и е имала множество кръвонасядания. \r\nПрез годините тя и децата ѝ многократно били потърпевши от насилието на бащата. Янкова изпращала сигнали до полицията, до прокуратурата, до Агенцията за закрила на детето и до омбудсмана Мая Манолова. Състоянието на пребитото момиче е стабилно, съобщиха от отделението по детска хирургия във Варна. \r\nЛекарите са установили контузия на главата, удари в гръдния кош и в корема. По-сериозни са травмите по главата, има счупване на носа. По случая е образувано досъдебно производство за телесна повреда в условията на домашно насилие. \r\n \n\t\t\t\t\t\t", "date": "2019.03.02", "title": "Баща преби 14-годишната си дъщеря във Варна, провесил я през терасата"}
{"url": "http://www.bnews.bg/article/257640-zhestoko_ubiystvo_vav_varnensko_selo_izvarshitelyat_e_otkrit_za_chasove", "text": "\n 54-годишен жител на Езерово е бил убит снощи в белославското село. Тежкото престъпление е станало към 19.30 часа, съобщиха от варненската полиция. \r\nЗа броени часове, в резултат от предприетите оперативно-издирвателни дейности и при тясното сътрудничество с дежурен прокурор от Окръжна прокуратура - Варна, е установен и задържан извършителят - на 38 години.  \r\nПодробности не се съобщават. \r\nДействията по доказване и документиране на престъплението продължават под надзора на Окръжната прокуратура. Образувано е досъдебно производство. \r\n \n\t\t\t\t\t\t", "date": "2019.03.02", "title": "Жестоко убийство във варненско село! Извършителят е открит за часове!"}
{"url": "http://www.bnews.bg/article/257628-zagasiha_pozhara_na_pristanishteto_vav_varna", "text": "\n Загасен е пожарът, който вчера избухна на територията на пристанище „Одесос” във Варна.  Няма замърсяване на въздуха, успокоиха от регионалната екоинспекция.  \r\n  \r\nПламъци обхванаха метални отпадъци, предназначени за скрап. Огънят беше гасен от 4 екипа на пожарната от сушата и от два катера влекачи откъм канала под Аспаруховия мост.  Цяла нощ екипи дежуриха на място.  От екоинспекцията са взели проби в близост до мястото и наблюдават атмосферния въздух.  \r\n\r\n Превишения на концентрациите на замърсители не са установени. \r\n \n\t\t\t\t\t\t", "date": "2019.03.02", "title": "Загасиха пожара на пристанището във Варна"}
{"url": "http://www.bnews.bg/article/257642-arestuvaha_v_balgariya_edin_ot_nay_izdirvanite_ispanski_narkotrafikanti", "text": "\n Испанската Гражданска гвардия съобщи днес, че в България е арестуван един от най-издирваните испански наркотрафиканти, който променил външния си вид, като значително увеличил килограмите си и се готвел да избяга във Венецуела, предаде АФП. \r\nИспанецът с инициали J.S.A. според Гражданската гвардия играел много важна роля в \"опасна престъпна организация, която вкарвала в Испания и в останалата част на Европа големи количества кокаин от Южна Америка и се занимавала с пране на пари\". Той бил издирван от 2013 г. от испанските съдебни власти и бил един от десетте най-издирвани хора от Гражданската гвардия, гласи съобщение, публикувано в Мадрид. \r\nВ началото на февруари агенти, специализирани в издирването на бегълци в Испания научили, четой е в българския пристанищен град Варна. Те допуснали, че е \"възможно той да носи огнестрелно оръжие при пътуванията си и значително да е променил външния си вид, като е напълнял с повече от 50 кг\", добавя Гражданската гвардия. Според нея българската полиция потвърдила това и извършила ареста. \r\nВ момента на ареста заподозреният наркотрафикант имал фалшиви испански документи за самоличност и смятал да напусне България и да отпътува към Венецуела в следващите дни, се посочва в съобщението, цитирано от АФП. \r\n \n\t\t\t\t\t\t", "date": "2019.03.02", "title": "Арестуваха в България един от най-издирваните испански наркотрафиканти"}
{"url": "http://www.bnews.bg/article/257631-borislav_raychev_pred_barekov_i_bayraktarov_dzhambazki_plyue_tam_otkadeto_e_tragnal_toy_stigna_do_ep_blagodarenie_na_bbts_i_barekov_a_ne_na_vmro", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе Борислав Райчев - председател на сдружение \"Сила\", които бяха в основата на протестите, които свалиха правителството през 2013 година. \r\n\r\n Запитан дали у народа все още има сила да повтори протестите, гостът бе категоричен, че след действията на т.нар. \"Патриоти\", които той нарече \"битов инцидент\", хората до голяма степен са загубили и мотивация и енергия, но това не означава, че са се отказали. Просто не виждат кой ще ги поведе напред, след като бяха жестоко излъгани.   \r\n\r\n Райчев коментира, че не можеш да се наречеш \"патриот\", когато обслужваш чужди интереси. Каракачанов е в постоянен контакт с хора, които народа не харесва - олигарси, монополисти.  \r\n\r\n Гостът и водещият Байрактаров коментираха нелепото поведение и безобразните лъжи на евродепутата Ангел Джамбазки. В студиото на \"Лице в лице\", той сипеше лъжа след лъжа. Същият обвини Николай Бареков, че е излъгал Волен Сидеров и ПП \"Атака\", че ще бъдат приети в АКРЕ (Алианс на европейските консерватори и реформисти). \r\n\r\n Запитан от водещата дали наистина е писал донос в ЕП срещу сънародниците си Николай Бареков и Волен Сидеров, който донос БиНюз и телевизия \"Алфа\" ви предоставиха, Джамбазки отговори с: \"Това е несериозно твърдение!\", отричайки мерзостите си за пореден път. Същият донос бе изпратен до всички евродепутати, с изключение на Николай Бареков. В този мръсен текст, Джамбазки дори заплаши евродепутатите, като написа, че \"всеки, който се срещне с господин Сидеров, рискува да дискредитира себе си, както и цялата група на АКРЕ и ще бъде очернен от лидера на \"Атака\". \r\n\r\n Евродепутатите от групата на АКРЕ бяха възмутени как може техен колега да клевети толкова грозно друг свой сънародник, още повече и негов коалиционен партньор в България.  \r\n\r\n За щастие, господин Райчев присъства на срещата, на която бе и Ричърд Милсън - изпълнителният директор на АКРЕ. Тогава трябваше да присъства и \"Атака\", но от \"Атака\" за съжаление никой не се появи. По повод долната постъпка на Джамбазки, гостът в студиото бе категоричен, че е изключително непочтено да плюеш там, откъдето си излязъл. БиНюз припомня, че Ангел Джабмазки бе изпратен в ЕП, благодарение на Николай Бареков и неговата партия. \r\n\r\n Малко след това, Ангел Джамбазки бе засечен от колегите от ТВ \"Алфа\", като настървено се извинявал и се унижавал заради грозния си акт.  \r\n\r\n Борислав Райчев е твърдо убеден, че краят на \"ПатрЕотите\" е близо, а за честни избори в България не може да става дума.  \r\n\r\n \"Ако Ангел Джамбазки стане евродепутат за пореден път, то той няма да бъде избран от ВМРО, а от някоя по-  голяма партийна сила, както бе избран в първия си мандат. В никакъв случай той няма достатъчния електорат да му пресъздадат ситуацията\", категоричен бе гостът. \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.03.02", "title": "Борислав Райчев пред Бареков и Байрактаров: Джамбазки плюе там, откъдето е тръгнал! Той стигна до ЕП, благодарение на ББЦ и Бареков, а не на ВМРО!"}
{"url": "http://www.bnews.bg/article/257627-ravnosmetka_na_mandata_na_barekov_v_ep_nad_50_diplomaticheski_misii_po_tseliya_svyat_debati_s_yunker_desetki_sreshti_s_visokopostaveni_polititsi_ot_administratsiyata_na_obama_i_tramp", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", евродепутатът и водещ Николай Бареков отсъства от студиото. Той се намира във Вашингтон, САЩ, където присъства на срещи на най-високо ниво в Държавния департамент. \r\n\r\n Екипът на \"Бареков и Байрактаров без цензура\" излъчи видео на евродепутата, заснето пред Белия дом, в което той прави кратка равносметка и отчет на вече почти изтеклия си мандат в ЕП.  \r\n\r\n Както всички знаем, Николай Бареков бе от евродепутатите, които не стояха много в Брюксел и Страсбург, а участваше в много дипломатически мисии от ЕП по целия свят. Последните пет години в лично качество, помогнаха на лидера на ББЦ да стане многодетен баща. През тези пет години, като наш представител в ЕП, Бареков работи по множество международни и социални проекти.  \r\n\r\n Още в първата му година като европейски депутат, заради трагедията в кв. \"Аспарухово\" във Варна, Николай Бареков сезира председателя на ЕК и благодарение на жестът на Бареков, депутатите се обединиха и за кв. \"Аспрухово\" бяха отпуснати помощи от порядъка на 10 милиона лева. \r\n\r\n Следващият председател на ЕК, Жан Клод Юнкер, ще запомни евродепутата с четири яростни дебата между двамата. Бареков бе първият българин и евродепутат, който обясни на Юнкер, че няма как българите от северозападна България да бъдат европейски граждани с доходи от 100 евро на месец.  \r\n\r\n През изминалите пет години,Николай Бареков участва в над 50 международни дипломатически мисии от ЕП по целия свят и освен, че беше приет на най- високо ниво на места като Белия дом, лидерът на ББЦ посети и най- бедните и закътани кътчета на света като Гамбия, Тимор- Лесте, Хаити, където бе наблюдател на изборните процеси. \r\n\r\n Това, което вкара Бареков в политиката беше разследването и разкриването на костинбродските бюлетини, затова неговата мисия в ЕП беше да съблюдава изборните процеси в бедните места по света, където изборните фалшификации са най- възможни. \r\n\r\n Още с първата си стъпка като европейски депутат, Бареков бе приет за член в АКРЕ (Алианс на европейските консерватори и реформисти) и веднага след това бе избран за зам. председател на тази парламентарна група, а партията \"България без цензура\" прерасна в \"Презареди България\" и стана първата българска партия, избрана за легитимен член на европейското семейство на консерваторите. \r\n\r\n Голямото признание за Бареков идва в края на мандата му, когато на 22 март в град София, той и партията му ще бъдат домакини на традиционния конгрес, озаглавен \"Конгрес на свободата\" на АКРЕ. \r\n\r\n Това политическо семейство и статутът на Бареков в него, му помогна да създаде невероятни контакти с политици от първия ред на държави като САЩ, Великобритания. Това му даде възможност само преди броени дни на срещи на изключително високо ниво на държавния департамент на САЩ, да постави въпроса за справедливите компенсации за третите страни, в случая българските производители, които бяха засегнати от санкциите, наложени на Русия от САЩ и ЕП. \r\n\r\n Евродепутатът проведе десетки срещи с високопоставени политици от американската администрация на президента Обама и президента Донълд Тръмп, на които постави въпроса за справедливото отношение към България и ролята на България на Балканите и в Европейския съюз. \r\n\r\n В края на своето обръщение към зрителите, Бареков благодари на българите, които му се довериха, гласуваха за него и го изпратиха да представлява България в Европейския парламент.  Той заключи, като сподели, че смята своя мандат за успешно изпълнен и изпълнен със съдържание.  \r\n\r\n   \r\n \n\t\t\t\t\t\t", "date": "2019.03.02", "title": "Равносметка на мандата на Бареков в ЕП: Над 50 дипломатически мисии по целия свят, дебати с Юнкер, десетки срещи с високопоставени политици от администрацията на Обама и Тръмп!"}
{"url": "http://www.bnews.bg/article/257632-goresht_debat_v_studioto_na_barekov_i_bayraktarov_koi_sa_oporochenite_tochki_vav_viziya_za_balgariya_na_bsp_i_produktiven_li_e_dokumentat_govori_d_r_nikolay_tsonkov_deputat_ot_bsp", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе доцент д-р Николай Цонков, настоящ депутат от БСП. \r\n\r\n Запитан дали е запознат с документа \"Визия за България\", гостът сподели, че той самият е участвал в разработването на част от документа, бил е на срещи, на дискусии. Депутатът сподели, че във връзка с \"Визия за България\" са били проведени над 500 срещи със симпатизанти и над 1000 предложения са били направени във връзка с промяна и подобрение на \"Визия за България\".  \r\n\r\n В документа се твърди, че минималната и средна работна заплата в България ще бъде увеличена двойно. Гостът поясни,че на първо място трябва да бъде заложено развитието на икономиката, тоест данъчни облекчения за най- изостаналите райони в България. Планът ще започне с държавното управление, начина по който функционира държавният апарат и борбата с корупцията. \r\n\r\n По данни на европейските органи се губят около 10 милиарда от различен вид контрабанда. Ако тези средства са насочени към хората за увеличаване на пенсии, на заплати, за стимулиране на предприемаческата дейност, за оздравяване на държавните предприятия, то тогава ще настъпи промяна, категоричен е гостът. \r\n\r\n От друга страна, водещият Димитър Байрактаров отбеляза, че всичко гореизброено противоречи на написаното във \"Визия за България\". Лидерът на БСП, Корнелия Нинова заяви, че алтернативата за управление е \"Визия за България\" и всеки гражданин трябва да бъде максимално критичен към това, което се предлага като алтернатива.  \r\n\r\n Страница 60 от \"Визия за България\" гласи: \r\n\r\n \" \" \r\n\r\n Запитан как това засяга обикновения българин, гостът отговори, че това е косвеният инструмент, който може да подпомогне развитието на икономиката, но пряко няма да въздейства на обикновения гражданин.  \r\n\r\n Относно данъците, Цонков заяви, че се стремят да въведат отново прогресивното подоходно облагане. Тоест, тези, които получават по- високо възнаграждение, ще плащат по- високи данъци и така най- бедното население на България ще бъде освободено тежестта на високите данъци. \r\n\r\n В друга част от документа пише: \r\n\r\n \" \" \r\n\r\n По презумция от БСП казват, че оставят битката с контрабандата, оставят битката с корупцията и ще акцентират гражданите да са тези, от чиито данъци да бъде пълнена хазната.  \r\n\r\n Гостът в защита на партията заяви, че в документ от 80 страници няма как да бъде обхванат всеки проблем в държавата и това са основните направления, което видимо подразни водещия Димитър Байрактаров и той заяви, че ако такива са основните направления, той ще бъде първият, който ще се изправи срещу БСП и \"Визия за България\", защото според него това е грешно и непродуктивно. \r\n\r\n Страница 63 от документа гласи: \r\n\r\n \" \" \r\n\r\n Иначе казано: Който не работи, няма да яде. Байрактаров бе този, който направи всички изчисления и поде битката за увеличаване на минималната пенсия. В този ред на мисли и по горепосочената точка, водещият попита, защо един мързеливец, който не си е мръднал пръста и цял живот ще работи за минимална работна заплата, но ще трупа стаж, трябва да получава една и съща пенсия с хора, с по няколко висши образования, които са инвестирали в своята квалификация? \r\n\r\n Водещият отбеляза, че е огромна лъжа, че пенсионерите в България са над 2 милиона. Техният реален брой е 1 560 000, но понастоящем изплащаме над 2 600 000 броя пенсии. \r\n\r\n Гостът отговори, че първата стъпка е пенсиите да бъдат повишени, а едва след това ще бъде помислено за промяната на модела.  \r\n\r\n \" \", гласи друга точка от \"Визия за България\" \r\n\r\n БиНюз припомня, че това вече е въведено, благодарение на неуморния труд и борба на Димитър Байрактаров, докато бе депутат. Проблемът е, че националният код, който трябва да получи всеки човек, е въведен да се получава лично от регионалните здравноосигурителни каси.  \r\n\r\n В заключение гостът бе попитан, дали е грешка, че БСП напусна Парламента, а той от своя страна бе категоричен, че не намира този акт за грешен и това става ясно от подкрепата, която получава партията от симпатизантите си.  \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.03.02", "title": "Горещ дебат в студиото на Бареков и Байрактаров! Кои са опорочените точки във \"Визия за България\" на БСП и продуктивен ли е документът? Говори д-р Николай Цонков, депутат от БСП!"}
{"url": "http://www.bnews.bg/article/257630-es_garantira_za_vremenen_bekstop_v_protsesa_brekzit", "text": "\n От ЕС имат готовност да предоставят на Великобритания гаранции за това, че \"бекстоп\"-ът ще бъде временен. По думите на главния преговарящ на ЕС по Брекзит Мишел Барние, той знае за опасенията на Лондон, че \"бекстоп\" може да стане въдица, която да привърже британците към Евросъюза, съобщи ТАСС, позовавайки се на германския вестник Die Welt. \r\n\r\n От ЕС имат готовност да предоставят на Великобритания допълнителни гаранции за това, че т.нар. \"бекстоп\" - предпазния механизъм за съхранение на невидимата граница между оставащата в ЕС Ирландия и напускащата ЕС заедно Обединено Кралство Северна Ирландия. \r\n\r\n Мярката има временен характер. Това заяви главният преговарящ с ЕС по Брекзит Мишел Барние в публикувано интервю за Die Welt. \r\n\r\n \"Ние знаем, че Великобритания подозира, че \"бекстоп\" може да стане уловка, която да привърже британците към ЕС\", заяви той. \r\n\r\n Това не е единичен случай. Ние сме готови да предоставим допълнителни гаранции, заверени и разяснения за това, че \"бекстоп\"-ът ще бъде само временен, каза Барние. \r\n\r\n Брекзит (Brexit) е планиран за 29 март 2019 года. След това, според плана, трябва да има преходен период, който продължава до края на 2020 година. \r\n\r\n Ако Лондон и Брюксел не успеят да се договорят за условията на процеса, добиването на сделки с британския парламент, не е изключена възможността на Брекзит без сделка.  \r\nПодобен вариант на развитие на ситуацията очертава едновременно прекратяване на членството в митническия съюз на ЕС и единния европейски пазар и въвеждане на задължения за британските товари, продавани на европейския пазар. \r\n\r\n В краткосрочна перспектива Brexit без сделка може да затрудни транспортните съобщения между Великобритания и континента, да доведе до дефицит на няколко категории товари, създавайки препятствие за търговията между Обединеното Кралство и страните от ЕС. \r\n \n\t\t\t\t\t\t", "date": "2019.03.02", "title": "ЕС гарантира за временен \"бекстоп\" в процеса Брекзит"}
{"url": "http://www.bnews.bg/article/257644-vandali_razrushiha_memorialen_pametnik_v_strasburg", "text": "\n Вандали разрушиха мемориалния паметник, издигнат на мястото на опожарената през Втората световна война от нацистите синагога в Страсбург, съобщава АФП. Инцидентът е станал тази нощ, съобщи кметът на източния френския град Ален Фонтанел. \r\n\r\n „Нов инцидент на антисемитизъм в нашия град“, написа Фонтанел в профила си в социалната мрежа „Туитър“. Той публикува снимка на огромната черно-бяла мраморна плоча, която е съборена от постамента си. \r\n  \r\n„Синагогата Клебер беше изгорена до основи от нацистите преди почти 80 години. Мемориалната плоча, която напомняше за тази трагедия, стана обект на вандалско посегателство тази нощ“, допълва градоначалникът в поста си. \r\n\r\n В момента тече разследване за установяване на самоличността на вандалите, посочиха от полицията. \r\n  \r\nСинагогата, която е била основен център за поклонение на еврейската общност в града, е била разграбена и след това изгорена до основи от поддръжници на Хитлер на 30 септември 1940 година. „За жалост историята се повтаря“, написа кметът на Страсбург във „Фейсбук“. \r\n\r\n В момента тече разследване за установяване на самоличността на вандалите, посочиха от полицията. \r\n  \r\n  \r\n \n\t\t\t\t\t\t", "date": "2019.03.02", "title": "Вандали разрушиха мемориален паметник в Страсбург"}
{"url": "http://www.bnews.bg/article/257629-svetovni_lideri_pozdraviha_balgariya_za_3_mart", "text": "\n Президентът Румен Радев получи поздравителни писма от редица държавни глави по повод предстоящото отбелязване на Националния празник на България - 3 март, съобщиха от Администрацията на държавния глава. \r\n\r\n Писма до българския държавен глава изпратиха президентите и държавните ръководители на Руската федерация, САЩ, Френската република, Федерална република Германия, кралят на белгийците Филип, кралят на Испания Фелипе VI. \r\n\r\n Писма изпратиха императорът на Япония Акихито, кралят на Саудитска Арабия Салман бин Абдулазиз Ал Сауд, кралят на Хашемитско кралство Йордания Абдула II бин ал-Хусейн, президентът на Република Естония, на Арабска република Египет, Република Хърватия, Република Унгария, Румъния, Република Ирландия, Република Азербайджан, Република Корея, Босна и Херцеговина, Палестина, Суверенния военен орден на хоспиталиерите на свети Йоан, от Йерусалим, Родос и Малта, както и много други. \r\n\r\n \"Приемете сърдечни поздравления по случай Националния празник на Република България - Денят на Освобождението от османското иго\", заявява в писмото си президентът на Руската федерация Владимир Путин. \r\n\r\n \"В паметта на народите ни завинаги ще остане безсмъртният подвиг на руските войници и българските опълченци, които героически се сражаваха за свободата и независимостта на България\", се казва още в писмото на руския президент. \r\n\r\n Владимир Путин изразява увереност, че общите исторически традиции на братското приятелство и взаимопомощ, културна и духовна близост, ще продължават да бъдат надеждна основа за развитието на всестранното сътрудничество между двете държави. \r\n\r\n Американският президент Доналд Тръмп също поздрави българите. \"От името на народа на Съединените американски щати поздравявам българския народ по повод Освобождението на България - 3 март. България е важен съюзник в НАТО и ние ценим нашето продължително сътрудничество и приятелство\", пише президентът на САЩ Доналд Тръмп. \r\n\r\n \"По повод Националния празник на Република България имам удоволствието от името на френския народ да отправя към Вас и Вашите съграждани моите искрени поздравления. Щастлив съм, че 140-те години от установяването на дипломатически отношения между нашите две страни ни дават повод да подчертаем силата на френско-българското историческо приятелство\", заявява в писмото си до българския държавен глава, президентът на Френската република Еманюел Макрон. \r\n\r\n Президентът Макрон изразява увереност, че двете страни ще продължат да работят заедно за укрепване на Европейския съюз и за неговия принос за закрила на гражданите, за икономическото и социално сближаване и за върховенство на закона. \r\n\r\n \"Съюзът трябва да остане на висота на международната сцена. Оценявам ролята на България в полза на стабилността в региона на Западните Балкани и вашия личен ангажимент за напредък в областта на европейската отбрана\", се казва още в писмото на френския президент. \r\n\r\n Федералният президент на Федерална република Германия Франк-Валтер Щайнмайер поздравява най-сърдечно президента Румен Радев и българските граждани по случай Националния празник на Република България. \r\n\r\n \"Нашите страни са обединени от дългогодишно и изпълнено с доверие партньорство. С оглед на разнообразните предизвикателства, пред които заедно сме изправени в Европа, се надявам че и в бъдеще приятелството между България и Германия ще остане силно свързващо звено и ще допринесе за единен и суверен Европейски съюз\", заявява германският президент. \r\n\r\n Франк-Валтер Щайнмайер подчертава, че ще се радва диалогът между двете страни да бъде задълбочен още повече по време на посещението му в България през следващия месец. \r\n\r\n \"Отбелязването на Националния празник на Република България ми дава възможност да изразя на Ваше Превъзходителство моите топли поздравления, както и пожелания за благоденствие и просперитет на Вас и на Вашите сънародници\", се казва в поздравителното писмо на Н.В. Филип, крал на белгийците. В писмото си Крал Филип изразява надежда, че отношенията на приятелство и сътрудничество между двете страни ще продължават да се развиват. \r\n\r\n Кралят на Испания Фелипе VI пожелава от името на правителството и на испанския народ най-добри пожелания за мир и просперитет на българския народ по случай Националния празник на Република България. \r\n\r\n \"По повод Националния празник на България за мен е огромно удоволствие да отправя към Вас моите най-топли поздравления\", заявява президентът на Република Корея Мун Дже-Ин. \"С течение на годините нашите две страни постоянно развиват приятелски отношения като работят заедно в различни области. Очаквам с нетърпение по-нататъшното задълбочаване и укрепване на двустранните отношения от взаимен интерес и по ориентиран към бъдещето начин\", се казва още в писмото на президента Мун Дже-Ин. \r\n\r\n \"По повод Националния празник на Вашата страна имам удоволствието да отправя от свое име и от името на правителството и народа на Саудитска Арабия най-искрените ни поздравления и благопожелания към Вас за крепко здраве и щастие, както и благопожеланията ни към правителството и народа на Република България за по-нататъшен прогрес и благоденствие\", заявява Н.В. Салман бин Абдулазиз Ал Сауд, крал на Кралство Саудитска Арабия. \r\n\r\n \"За мен е огромно удоволствие да изпратя моите най-топли поздравления по случай отбелязването на Вашия Национален празник, както и моите най-добри пожелания за здраве и щастие на българския народ\", се казва в поздравлението на президента на Арабска република Египет Абдел Фатах Ал-Сиси. \r\n\r\n \"Използвам възможността да заявя, че се надявам да продължим да насърчаваме развитието на отношенията между нашите две страни от взаимен интерес\", заявява в писмото си египетският президент. \r\n\r\n От кабинета на българския премиер Бойко Борисов информираха, че са получили поздравително писмо и от турския президент Реджеп Тайип Ердоган по повод националния празник на Република България. \r\n\r\n В писмото турският президент Ердоган изразява увереност, че достиженията и сътрудничеството във всяка една област между България и Турция, постигнати по време на настоящото правителство на премиера Борисов, ще продължат да се развиват на основата на взаимен интерес. \"За реализирането на тази цел, пожелавам да продължим съвместната ни работа с решителност\", се посочва още в писмото на президента на Турция. \r\n\r\n В поздравителното писмо Реджеп Тайип Ердоган пожелава още благополучие и просперитет на \"приятелския български народ\". \r\n \n\t\t\t\t\t\t", "date": "2019.03.02", "title": "Световни лидери поздравиха България за 3 март"}
{"url": "http://www.bnews.bg/article/257633-rusiya_shte_pravi_triizmerna_karta_na_lunata", "text": "\n Триизмерна карта на релефа на Луната ще бъде съставена от орбиталния космически апарат \"Луна-Ресурс-01\", съобщи ТАСС. \r\nАгенцията цитира информация на специалиста Роман Бесонов от Института за космически изследвания към Руската академия на науките, където се разработват цифровите спътникови камери. \r\nНа \"Луна-Ресурс-1\" ще бъде монтирана стереотопографска камера, която ще заснеме от борда на орбиталния апарат цялата повърхност на Луната. Това ще даде възможност на учените да съставят триизмерна карта на релефа на нашия естествен спътник с висока резолюция. \r\nТази информация ще бъде много полезна за избирането на бъдещи места за прилуняване на пилотирани и автоматични мисии. \r\n\"Луна-Ресурс-1\" е орбитален лунен апарат, който ще бъде доставен на полярна окололунна орбита. Неговата основна задача ще бъде дистанционното изследване на повърхността на Луната. Планирано е той да бъде изстрелян през 2023 г. \r\n  \r\n \n\t\t\t\t\t\t", "date": "2019.03.02", "title": "Русия ще прави триизмерна карта на Луната"}
{"url": "http://www.bnews.bg/article/257626-globa_ot_300_leva_i_mesets_bez_knizhka_pri_narushenie_pravilata_za_dvizhenie", "text": "\n Глоба от 300 лева и месец забрана за шофиране може да получат шофьорите на тирове, ако нарушат правилата за движение през почивните дни от 2 до 4 март. \r\n\r\n Това заяви началникът на сектор \"Пътна полиция\" в ОДМВР Ловеч Николай Недялков пред Нова телевизия. \r\n\r\n За всички почивни дни, ще бъде засилено полицейското присъствие на пътя София-Варна, увери началникът на \"Пътна полиция\" в Ловеч. \r\n\r\n Няма затруднение в трафика, създадена е организация със засилено полицейско присъствие, което да предотврати допускането на сериозни пътни инциденти, каза още той. \r\n\r\n Към момента трафикът е спокоен и след 10 часа се очаква трафикът да се засили. Имаме достатъчно екипи, с които да се регулира движението, успокои Недялков. \r\n \n\t\t\t\t\t\t", "date": "2019.03.02", "title": "Глоба от 300 лева и месец без книжка при нарушение правилата за движение"}
{"url": "http://www.bnews.bg/article/257646-prezidentat_tramp_otgovori_na_obvineniyata_ot_bivshiya_si_advokat_maykal_koen", "text": "\n Президентът на САЩ Доналд Тръмп заяви вчера, че бившият му адвокат Майкъл Коен е предал на издатели книга, в която го описва в благоприятна светлина, в разрез със свидетелските му показания пред Конгреса, предаде АП. \r\n  \r\nВ Туитър Тръмп написа, че непубликуваният ръкопис на Коен е \"любовно писмо\" към него и че Конгресът трябва да изиска този текст като доказателство, че показанията на адвоката тази седмица са били \"мошенически\" и \"нечестни\". \r\n\r\n \r\n \r\n \r\n\r\n Коен каза пред комисия на Камарата на представителите, че Тръмп е \"расист\", \"измамник\" и \"мошеник\". Той свидетелства, че Тръмп е използвал вътрешния си кръг, за да прикрива твърдения, за извънбрачни връзки, които го уязвяват политически, и че е лъгал за бизнес интересите си с Русия в предизборната кампания през 2016 г. \r\n\"Конгресът трябва да изиска копие от новата книга на Майкъл Коен, даден на издатели неотдавна\", написа Тръмп в Туитър. \"Ще ви се завъртят главите, като видите лъжите, превратното представяне и несъответствията с показанията му в четвъртък. Все едно е друг човек! Той е напълно опозорен!\". Коен даде показания публично пред конгресната комисия за надзор в сряда и при закрити врата пред комисията по разузнаването в четвъртък. \r\nСпоред съобщения от миналата година Коен е подготвил книга, благоприятна за Тръмп, и е имал договорка с издателство \"Хачит\", преди проблемите му със закона да сложат край на сделката. \r\n\r\n \r\n \r\n \r\n\r\n Говорителят на Коен Лани Дейвис каза вчера, че Коен е получил \"значителен аванс\" преди близо година за \"предложение за книга за това как той възприема Доналд Тръмп. В последствие Коен предпочел да не продължава да работи по това\". Дейвис добави, че \"президентът отново излъга\". \r\n\r\n В показанията си пред конгресната комисия в сряда Коен потвърди, че се е опитал да продаде книга, озаглавена \"Trump Revolution: From the Tower to the White House, Understanding Donald J. Trump\" (Революцията Тръмп: от Тръмп тауър до Белия дом, как да разбираме Доналд Тръмп\",без до уточнява на коя дата, предаде АФП. Сайтът \"Дейли бийст\" съобщи за този проект през май миналата година. Сайтът посочи, че бъдещият издател \"Сентър стрийт\" се е оттеглил след като ФБР претърси офисите и дома на Коен през април м.г. \r\n\r\n \r\n \r\n \r\n\r\n В началото на 2018 г. Коен все още беше близък с Тръмп и се смяташе за експерт в президентството. Затова книгата по всяка вероятност щеше да е ласкателна към стопанина на Белия дом, посочва АФП. На връщане от Виетнам, президентът намекна вчера в Туитър , че е виждал поне част от ръкописа, определен като \"любовно писмо до Тръмп\". \r\n\r\n \r\n \r\n \r\n\r\n По-малкият син на Тръмп Доналд младши, също подчерта в туит, че Коен \"предложи книга, в която казва, че Доналд Тръмп не е лъжец\", изпълнена с \"хвалебствия\" към баща му и обвини адвоката, че е сменил лагера, след като е бил подработен от демократите. \r\n\r\n Очаква се през май Коен да започне да излежава тригодишна присъда. В сряда той каза пред комисията по надзора: \"Невероятно е, че бях дотолкова хипнотизиран от Доналд Тръмп, че бях склонен да върша неща в негов интерес, за които знаех, че са напълно погрешни\". \r\n  \r\n\r\n \r\n \r\n \r\n\r\n Запитан от депутат републиканец дали сега, когато е лишен от адвокатски права и без доходи, е готов да се ангажира никога да не пише книга, Коен отговори просто \"не\". \r\nТова не е първият бивш адвокат на президент, обърнал се срещу него. Джон Дийн - бивш юридически съветник на президента Ричард Никсън, свидетелства срещу него в аферата Уотъргейт, а впоследствие написа няколко книги, припомня АФП. \r\n \n\t\t\t\t\t\t", "date": "2019.03.02", "title": "Президентът Тръмп отговори на обвиненията от бившия си адвокат Майкъл Коен"}
{"url": "http://www.bnews.bg/article/257625-tramp_obvini_severna_koreya_za_smartta_na_studenta_oto_uormbiar", "text": "\n Родителите на Ото Уормбиър, американски студент, който почина след 17 месеца в севернокорейски затвор, обвиниха \"режима на злото\" в Пхенян, след като президентът Доналд Тръмп похвали лидерството на Ким Чен-ун и заяви, че вярва на твърдението му, че не е знаел как е бил третиран младежът, предаде Ройтерс.  \r\n\r\n \"Ким и неговият режим на злото са отговорни за смъртта на нашия син Ото. Ким и неговият режим на злото са отговорни за невъобразима жестокост и безчовечност. Никакви извинения или разточителни похвали не могат да променят това\", се казва в острото изявление на Фред и Синди Уормбиър, разпространено вчера. \r\n\r\n \"Винаги мразя да бъда интерпретиран погрешно, но особено когато става дума за Ото Уормбиър и страхотното му семейство. Разбира се, смятам Северна Корея за отговорна за малтретирането и смъртта на Ото\", написа президентът. \r\n \n\t\t\t\t\t\t", "date": "2019.03.02", "title": "Тръмп обвини Северна Корея за смъртта на студента Ото Уормбиър"}
{"url": "http://www.bnews.bg/article/257622-dnes_e_golyama_zadushnitsa_mesopustna", "text": "\nДнес е Голяма Задушница, наричана още Месопустна. Тя се отбелязва седмица пред началото на Великия пост. \r\n\r\nВъв всички храмове в страната ще бъде отслужена заупокойна литургия.  \r\n\r\nВ деня за възпоменаване на душите на починалите се прави и обща поменна трапеза\r\n\r\nДонесената храна се раздава на по-бедни като милостиня за починалите. \r\n\r\nПриготвят се жито, вода, вино и питка.  \n\t\t\t\t\t\t", "date": "2019.03.02", "title": "Днес е Голяма Задушница – Месопустна"}
{"url": "http://www.bnews.bg/article/257623-oblachno_no_sas_sravnitelno_visoki_temperaturi_ot_9_do_14", "text": "\nПовече облаци ще има днес, ще превали дъжд, а по върховете и сняг. Умерен вятър ще донесе по-студен въздух.  \r\n\r\nМаксималните температури обаче ще останат сравнително високи – между 9° и 14°.   \r\n\r\nВ планините на височина 1200 м термометрите ще се качат до 4 градуса, а на 2000 м ще са до минус 2 градуса. \r\n\r\nМаксималните температури на брега ще варират от около 6° по Северното Черноморие до около 12° на юг. Температурата на морската вода ще е до 6 градуса.  \r\n\r\nВ неделя облачността ще е по-често значителна, но почти без валежи. Температурите още ще се понижат и сутрешните ще са предимно между минус 3° и 2°, а дневните - между 5° и 10°. \r\n\r\nВ понеделник обаче слънцето се завръща, предстои затопляне до 18-20 градуса през следващата седмица.   \n\t\t\t\t\t\t", "date": "2019.03.02", "title": "Облачно, но със сравнително високи температури – от 9° до 14°"}
{"url": "http://www.bnews.bg/article/257609-lyuk_peri_s_tezhak_insult", "text": "\n Звездата от сериалите 90210 и Riverdale, Люк Пери, претърпя тежък инсулт и в момента е хоспитализиран с опасност за живота. Късно вечерта в сряда е получен сигнал за човек, претърпял инсулт. Това се оказва известният актьор. Днес негов представител потвърди пред медиите, че е хоспитализиран и е под наблюдението на лекарите. Случило се е точно в същия ден, когато шоуто, с което той за първи път се прочу, Beverly Hills 90210 ще направи продължение. Актьорът не е обвързан с проекта, но неговите колеги ще играят своя леко изменена версия в сериала. След този свой голям проект, Люк днес отново се занимава с тийн-драма – Riverdale. \r\n  \r\n \n\t\t\t\t\t\t", "date": "2019.03.02", "title": "Люк Пери с тежък инсулт"}
{"url": "http://www.bnews.bg/article/257624-nay_veroyatnata_prichina_za_ubiystvoto_na_taksimetrov_shofyor_v_razgrad_e_grabezh", "text": "\n 20 лева, таблет и телефон са коствали живота на 63-годишния таксиметров шофьор Красимир. Той беше убит по особено жесток начин в сряда вечерта по пътя между Разград и село Дянково. \r\n\r\n Основният мотив за престъплението се оказал грабеж - версия, която първоначално беше смятана за най-малко вероятна от криминалистите. 22-годишен мъж  на име Сали е заловеният за убийството на таксиметровият шофьор. \r\n\r\n „Банкнотите, кървавите са намерени в една игрална зала. Tой идва пеша от селото, за да ограби и да играе хазарт, това е истината.За нас това е извършителят на престъплението. Доказателствата са красноречиви. Сочи конкретни улики, както по отношение на себе си - така и вещи, които е отнел от жертвата”, казва Тихомир Тодоров, окръжен прокурор на Разград. \r\n\r\n Още не са готови изследванията от които ще стане ясно дали обвиненият е бил под въздействие на алкохол или наркотици. Разследващите смятат, че престъплението е извършено, заради хазартна зависимост. При задържането мъжът е оказал съпротива. Той е родом от близкото до Разград село Каменар. \r\n\r\n Братът на Сали не вярва,че брат му е способен да извърши убийство. \"Батко ми не мога да прай такава нещо\", категоричен е той.  \r\n\r\n Прокуратурата ще повдигне обвинение на Сали за грабеж,  придружен с убийство. \r\n \n\t\t\t\t\t\t", "date": "2019.03.02", "title": "Най-вероятната причина за убийството на таксиметров шофьор в Разград е грабеж"}
