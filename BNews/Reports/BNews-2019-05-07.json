{"url": "http://www.bnews.bg/article/260498-sgreshih_che_malchahme_v_kampaniyata_za_referenduma_za_brekzit", "text": "\n Великобритания ще участва в изборите за Европейски парламент, съобщиха от британското правителство. Времето на вота до 23 май е твърде малко, за да има одобрение на сделката за брекзит. \r\n\r\n В своеобразен отчет от Брюксел председателят на Еврокомисията Жан-Клод Юнкер определи мълчанието си около кампанията по брекзит като своя политическа грешка. \r\n\r\n „Твърде много слушах британското правителство. Премиерът Камерън ме помоли да не участвам в кампанията за референдума. Това беше грешка, защото ние бяхме единствените, които можехме да попречим на лъжите, които се появиха. Сгреших, че запазих мълчание в този важен момент”, заяви Юнкер. \r\n\r\n Той нарече \"изненада\" изявлението на унгарския премиер Виктор Орбан, който обяви, че сваля подкрепата си от кандидата на Европейската народна партия Манфред Вебер. \r\n\r\n Германските християндемократи реагираха с твърд тон и заявиха, че очакват унгарската партия „Фидес” да напусне ЕНП. \r\n\r\n През последните седмици унгарският премиер провежда поредица от срещи с лидери на крайнодесни партии в Европа. \r\n \n\t\t\t\t\t\t", "date": "2019.05.07", "title": "Сгреших, че мълчахме в кампанията за референдума за брекзит"}
{"url": "http://www.bnews.bg/article/260493-anton_hekimyan_minal_prez_tezhka_drama_vze_sadbonosno_reshenie", "text": "\n Водещият на предаването „Тази сутрин” по bTV Антон Хекимян е взел много важно решение за живота си, което буквално е шокирало роднините му.  Миро си намери заместник на Галка от \"Каризма\"  \r\n\r\n Всъщност любимото лице от екрана на медията е имал доста трагичен момент преди време и това е променило възгледите му за живота. Голяма болка го е накарала да се замисли и да вземе много тежко решение.  \r\n  \r\n \n\t\t\t\t\t\t", "date": "2019.05.07", "title": "Антон Хекимян минал през тежка драма, взе съдбоносно решение!"}
{"url": "http://www.bnews.bg/article/260495-rumanskite_vlasti_shte_ni_predadat_zadarzhanite_za_telefonni_izmami_na_8_may", "text": "\n Румънските власти ще предадат на българските съдебни органи шестимата задържани в Румъния обвинени от Специализираната прокуратура за участие в организирана престъпна група за телефонни измами. Това съобщават от Апелативната специализирана прокуратура. \r\n\r\n Предстои да им бъдат предявени обвинения, както и да им бъде наложено задържане до 72 \r\nчаса. \r\n \n\t\t\t\t\t\t", "date": "2019.05.07", "title": "Румънските власти ще ни предадат задържаните за телефонни измами на 8 май"}
{"url": "http://www.bnews.bg/article/260497-iznenadvashto_studeno_vreme_v_nachaloto_na_may", "text": "\n Изненадващо студено време в началото на май. Температурите паднаха рязко, а по високите места, дори валя сняг. Предупреждение за силен вятър имаше в 13 области на страната. \r\n\r\n След вчерашните градушки, днешния 7 май премина с почти зимно време. Температурите в много райони на страната не превишиха 10 градуса, като впечатление прави Драгоман, където максималната днес е едва 4 градуса, а в столицата термометрите не превишиха 7 градуса. В допълнение към студа , днес беше и силният северозападен вятър. В Пазарджик поривите му достигнаха 94 км/ч, а в Оряхово - 86 км/ч. Именно вятърът създаваше усещане за още по-ниски от реалните температури. \r\n\r\n Студено време, силен вятър и много облаци. Такава беше обстановката в страната през целия ден. \r\n\r\n „Най-студеният ден от месец май тази година. Дължи се на този свеж полярен въздух , който много бързо успя да проникне от Северна Европа към Балканите”, обясни климатологът  Георги Рачев. \r\n\r\n \r\nВъпреки ниските температури, климатичният рекорд за деня, който е минус 1.4 градуса, не бе подобрен. \r\n\r\n „Най-студеното място от днес е Трънско.В района на Трън температурите са от порядъка на 2-3 градуса”, каза още той.  \r\n\r\n Само за ден температурите паднаха с между 10 и 15 градуса, което според специалисти оказва силен стрес върху хората и природата. \r\n\r\n „Оттук са резките колебания в сърдечна честота, резки колебания в самочувствие и не на последно място доста сериозна болкова симптоматика”, обясни д-р Рада Прокопова - началник отделение по кардиология УМБАЛ „Света Анна”. \r\n\r\n В най-студения ден от месец май, Витоша осъмна с нова снежна покривка. Студеното време няма да се задържи дълго, като синоптиците обещават още утре живакът в термометрите да мине 20 градуса. \r\n \n\t\t\t\t\t\t", "date": "2019.05.07", "title": "Изненадващо студено време в началото на май"}
{"url": "http://www.bnews.bg/article/260494-osem_godini_zatvor_za_piyan_shofyor_ubil_rabotnik_na_patya", "text": "\n Осем години за причинена смърт на пътя получи шофьор, управлявал с 2,6 промила алкохол в кръвта, съобщиха от прокуратурата. Софийския градски съд (СГС) осъди Иван Ч. за причинена смърт по непредпазливост при шофиране.  \r\nПодсъдимият има още една предишна подобна присъда от 2002 г. Другата му присъда е от 8 месеца за разпространение на наркотици, която ще изтърпи сега. \r\n\r\n Сегашната е за инцидент, станал на 18 април 2016 година около 00,50 часа, в София. Шофирайки с алкохол в кръвта той карал със 105 км/ч. при разрешени 50 км/ч в населено място. Той ударил специален автомобил с вишка, с който ремонтирали светофарната уредба на бул. \"Сливница\". \r\n\r\n При удара, работникът във вишката М.Б., бил отхвърлен на разстояние 19 м. От катастрофата той получил съчетана тъпа травма на главата без счупване на костите на черепа, гръдна коремна травма и травма на крайниците. По-късно същата нощ пострадалият М.Б. починал в УМБАЛСМ \"Пирогов\", въпреки положените усилия от лекарите. \r\n\r\n Иван Ч. е признат за виновен и му е наложено наказание от 8 години затвор. За същия период му е отнета шофьорската книжка, а съдът е постановил да изтърпи изцяло и отделно по-рано наложено му наказание от 8 месеца \"лишаване от свобода\" за разпространение на наркотици. \r\n \n\t\t\t\t\t\t", "date": "2019.05.07", "title": "Осем години затвор за пиян шофьор, убил работник на пътя\r\n"}
{"url": "http://www.bnews.bg/article/260496-karakachanov_dogovoril_sas_sasht_da_go_napravya_lider_na_patreotite_i_da_uredyat_dzhambazki_pak_za_evrodeputat_sreshtu_sdelkata_za_f_16", "text": "\n Wikileaks току що разпространи нова серия от грами на американски посолства от цял свят. \r\n\r\n Решението вероятно е в отговор на 6-месечната ефективна присъда за Джулиан Асандж, която Великобритания издаде, заради бягството му в Еквадорското посолство преди години. \r\n\r\n Данните са от целия свят, но има и една интересна грама от България. Става дума за доклад на посланика до Пентагона, във връзка със сделката за F16. \r\n\r\n Ето какво пише, без редакции (преводът от английские език е наш): \r\n\r\n „…Министърът на отбраната иска да превъоръжи армията на всяка цена. Но от Президентството го притискат с аргумента, че „Грипен“ са по-евтини и ще им се дадат на разсрочено плащане. По тези параметри, „Локхийд“ няма как да подобрят офертата си. \r\nНо ние успяхме да въздействаме на министъра с оглед на предстоящите избори. Обещахме му да направим неговия кандидат (Ангел Джамбазки) евродепутат като мобилизираме целия промоционален ресурс и всички неправителствени организации. \r\n\r\n Това вероятно ще повлияе негативно на други наши приятели – про-западната десница, която винаги е разчитала на нашата подкрепа. Но Посолството прецени, че сделката за изтребителите има приоритет. Поради тази причина целият ни ресурс ще работи в подкрепа на Джамбазки, и това вече дава резултат. \r\nМинистърът е много поласкан от тази помощ, защото той не е разчитал реално да събере сам 6%, необходими за 1 кресло в ЕС, след разкола коалицията от патриотични партии. \r\n\r\n \r\nНо сега има реален шанс не само да уреди Джамбазки с втори мандат, но и да се превърне в едноличен лидер на патриотичния сегмент. Това обяснява защо преговорите ускориха и ще имаме сделка скоро след изборите. \r\nВеднага след като мине гласуването, тя ще бъде подписана, за да не се дразнят избирателите преди самото гласуване. \r\nМинистърът даде гаранции и, че няма да се пазари прекалено за цената и също, че ще уреди да се предплати като се изтегли заем от американска банка. \r\nОчакваме до 2-3 седмици след изборите, т.е. средата на юни, да имаме сделка…“ \r\n  \r\n \n\t\t\t\t\t\t", "date": "2019.05.07", "title": "Каракачанов договорил със САЩ да го направя лидер на Патреотите и да уредят Джамбазки пак за евродепутат срещу сделката за Ф-16"}
{"url": "http://www.bnews.bg/article/260487-ot_igra_na_tronove_se_izviniha_za_kartonena_chasha_v_posledniya_sezon", "text": "\n \"Игра на тронове\" може и да е средновековно фентъзи, но четвъртият епизод от осмия и последен сезон се оказа неочаквано модерен, след като \"заблудена\" картонена чаша от веригата \"Старбъкс\" се появи във Вестерос. \r\n\r\n Характерната чаша, забелязана от фенове с орлов поглед на хитовата поредица, \"изпълни епизодична роля\" в сцена с Денерис Таргариен и Джон Сноу. \r\n\r\n Берни Колфийлд, която е сред продуцентите на \"Игра на тронове\", се извини на почитателите за неочакваната реклама, съобщават Ройтерс и Асошиейтед прес, цитирани от БТА \r\n\r\n \"Не мога да повярвам. Извиняваме се. Вестерос е първото място, където има \"Старбъкс\". Това е малко известен факт\", сподели продуцентката в интервю за нюйоркска радиостанция. \r\n\r\n \"Ако трябва да сме честни, бяхме изненадани, че Денерис не си е поръчала драконова напитка\", написаха от веригата в Туитър, визирайки едно от предложенията в лятното меню на \"Старбъкс\". \r\n\r\n От телевизия HBO също не пропуснаха да коментират шеговито ситуацията: \"Капучиното, появило се в епизода, беше грешка. Денерис беше поръчала билков чай\". \r\n\r\n Част от феновете подходиха с хумор към гафа. Други побързаха да изразят възмущението си. \"Трябваха им две години, за да снимат шест епизода, а допуснаха в сцена да се появи картонена чаша от \"Старбъкс\", гласи туитът на недоволен потребител. \r\n\r\n   \r\n \n\t\t\t\t\t\t", "date": "2019.05.07", "title": "От \"Игра на тронове\" се извиниха за картонена чаша в последния сезон"}
{"url": "http://www.bnews.bg/article/260491-transportiraha_pavel_vasev_v_pirogov", "text": "\n Eкип на \"Пирогов\" транспортира Павел Васев в правителствения фалкон. Това съобщиха от университетската болница. \r\n\r\n Към момента известният режисьор и директор на Българския културен център в Москва преминава обстойни прегледи.  \r\n\r\n От болницата поясняват, че Васев остава за интензивно лечение и активно наблюдение в неврореанимацията на спешната университетска болница. \r\n\r\n Припомняме, че на 29 април стана ясно, че връщаме Павел Васев у нас след като културният деец прекара 4 месеца в московска болница в будна кома след тежък инсулт. \r\n \n\t\t\t\t\t\t", "date": "2019.05.07", "title": "Транспортираха Павел Васев в \"Пирогов\"\r\n"}
{"url": "http://www.bnews.bg/article/260478-geri_malkodanska_s_lyubimiya_na_frenskata_riviera_za_rozhdeniya_mu_den", "text": "\n Синоптичката Гергана Малкоданска и любимият ѝ Александър Ковачев празнуваха рождения му ден на в Сен Тропе. \r\n\r\n Гери публикува снимки от Монако и Сен Тропе, а към един от кадрите, на който позира с любимия си, е написала на английски: \r\n\r\n \"Честит рожден ден на най-хубавото парче от тортата.\" \r\n\r\n От снимките не става ясно дали семейството е заедно с най-малкия си член - Лео, който се роди миналата година. В края на септември Гери го представи официално. Тогава тя написа: \r\n\r\n \" !\" \r\n\r\n   \r\n \n\t\t\t\t\t\t", "date": "2019.05.07", "title": "Гери Малкоданска с любимия на Френската ривиера за рождения му ден"}
{"url": "http://www.bnews.bg/article/260490-istanbul_s_vremenen_kmet", "text": "\n Губернаторът на Истанбул Али Йерликая е назначен за действащ кмет на Истанбул, съобщи вътрешното министерство на Турция, цитирано от БГНЕС. \r\n\r\n В изявлението се казва, че Върховната избирателна комисия на Турция вчера реши да анулира и проведе повторно провеждане на местните избори в Истанбул. Във връзка с това, докато бъде избран новият кмет на Истанбул, управителят на града Али Йерликая ще бъде назначен за изпълняващ длъжността. \r\n\r\n Със седем гласа \"за\" и \"четири\" против, членовете на Комисията вчера приеха възраженията на управляващата Партия на справедливостта и развитието (ПСР) относно резултатите от местните избори в Истанбул и обявиха, че прегласуването в Истанбул ще се проведе на 23 юни. \r\n \n\t\t\t\t\t\t", "date": "2019.05.07", "title": "Истанбул с временен кмет"}
{"url": "http://www.bnews.bg/article/260473-pogba_pozhela_da_napusne_yunayted_dava_100_mln_za_dibala", "text": "\n Пол Погба пожела да напусне  Манчестър Юнайтед, след като стана ясно, че тимът няма да играе в Шампионска лига през следващия сезон, съобщава ESPN. \r\n\r\n Французинът, който дойде от  Ювентус за 100 милиона евро преди три години, оставя зад гърба си слаб сезон, в който бе обвиняван в недостатъчно раздаване на терена и непостоянство. \r\n\r\n Контрактът му изтича през лятото на 2021-а година, но е твърде вероятно да не го изпълни, тъй като  Реал (Мадрид) в частност Зинедин Зидан има много голям интерес да го привлече и да го направи основна част в халфовата си линия.  \r\n\r\n Ръководството на Реал в лицето на Флорентино Перес не е убедено, че световният шампион е точният човек, но е готово да се довери на Зидан, който донесе три поредни титли в Шампионска лига и меко казано знае какво прави. \r\n\r\n В Юнайтед положението не е никак розово и вече е ясно, че се подготвя сериозна чистка през лятото, за която Оле Гунар Солскяр намекна не веднъж. Тимът ще бъде граден наново, точно както ще се получи и при \"белия балет\". \r\n\r\n Не е изключено чистката да започне именно от Погба, който има негативно влияние върху част от играчите в съблекалнята. Планът е още 5-6 основни футболисти да напуснат - нещо, което се случи и когато Луис Ван Гаал пое отбора. \r\n\r\n Последните спекулации от Англия и Италия сочат, че Юнайтед ще отправи оферта за нападателя на Ювентус  Пауло Дибала, който все по-често е резерва за сметка на  Кристиано Роналдо. \r\n\r\n Според \"Калчомеркато\" Юнайтед вече е в напреднала фаза на преговорите с италианския шампион. Дибала има само 10 гола във всички турнири след 39 участия през сезона. \r\n\r\n Подобен трансфер поставя под сериозен въпрос бъдещето на  Ромелу Лукаку при \"червените дяволи\". Нападателят, който дойде от  Евертън, вече е резерва на  Маркъс Рашфорд и към него има голям интерес от Интер, а и за такъв се говори от Ювентус. \r\n \n\t\t\t\t\t\t", "date": "2019.05.07", "title": "Погба пожела да напусне, Юнайтед дава 100 млн. за Дибала"}
{"url": "http://www.bnews.bg/article/260483-iztriha_nad_100_stranitsi_grupi_i_profili_vav_facebook_ot_rusiya", "text": "\n Над 100 страници, групи и профили във Facebook от Русия са били изтрити заради \"неавтентично поведение\" на създателите им, съобщават Франс прес и БТА. Агенцията отбелязва, че това е най-новият пример за прочистването на социалната мрежа, което засегна няколко страни. \r\n\r\n От Facebook заявиха, че са провели две несвързани помежду си операции в Русия с цел разкриване на истинските цели на потребители. В рамките на едната операция са били изтрити 97 профили, страници и групи, свързани със ситуацията в Украйна. Техните създатели са използвали фалшиви профили, за да администрират страниците, а също така и за да насърчават последователите им да посещават външен уебсайт. \r\n\r\n Изтритите профили са съдържали публикации във връзка с военния конфликт в Украйна, войната в Сирия и руската политика, казаха от Facebook, без да предоставят детайли за самоличността на създателите на профилите. \r\n\r\n Facebook е идентифицирал част от профилите и страниците благодарение на задълбочени разследвания във връзка с други профили, изтрити по-рано тази година преди президентските избори в Украйна. \r\nИзтрити са и други 21 създадени в Русия профили и страници във Facebook и Instagram. Те са съдържали публикации, свързани с Австрия, Великобритания, Германия, Испания, Украйна и балтийските държави. \r\n\r\n От Facebook съобщиха, че са споделил откритията си със съдебните власти. През последните седмици зачестиха съобщенията на Facebook за изтрито от социалната мрежа съдържание, отбелязва Франс прес. От социалната мрежа обявиха в края на март, че са закрити хиляди фалшиви страници, създадени в Русия и Иран, а през април бе направено съобщение за изтриването на публикации, свързани с пакистанската армия и с индийска политическа партия. \r\n \n\t\t\t\t\t\t", "date": "2019.05.07", "title": "Изтриха над 100 страници, групи и профили във Facebook от Русия"}
{"url": "http://www.bnews.bg/article/260486-ek_ni_plashi_s_globa_za_tolerirane_na_zamarsiteli", "text": "\n Европейската комисия е възложила проучване за прилагането на принципа \"замърсителят плаща\" във всички държави-членки на ЕС, вкл. България, съобщиха от Българската стопанска камара. Това проучване е завършено и резултатите са в процес на обработка и преценка. \r\n\r\n \"Комисията няма да се колебае да предприеме действия срещу държавите-членки, в които националното законодателство и/или практика не са в съответствие с принципа \"замърсителят плаща\", се казва в писмо от ГД \"Околна среда\" на ЕК до Българската стопанска камара, цитирано в прессъобщението. Повод за писмото е жалба до ЕК (Референтен номер CHAP(2016)02321), заведена от БСК срещу определянето на таксата за битови отпадъци (ТБО) в България на основата на стойността на имота или балансовата стойност на активите, вместо на количеството генерирани отпадъци. \r\n\r\n В писмото си ЕК информира, че службите на Комисията са извършили обстойно разглеждане на жалбата и са установили, че българското законодателство предвижда конкретни мерки за прилагане на принципа \"замърсителят плаща\" от 2015 г., но националните власти няколко поредни години отлагат влизането в сила на тези мерки. \"Според информацията, с която Комисията разполага, последните изменения на Закона за местните данъци и такси осигуряват подходяща методология за изчисляване на таксата за битови отпадъци. За съжаление, националните власти решиха още повече да отложат влизането в сила на съответните разпоредби - до 2022 г.\", се уточнява в писмото. \r\n\r\n Поради факта, че вече е извършено общоевропейско проучване на проблема, службите на Комисията са взели решение да прекратят разследването по повод жалбата на БСК, но ако е необходимо, ще предприемат действия срещу България по тяхна инициатива, се изтъква в прессъобщението. От БСК припомнят, че от 2003 г. насам БСК полага усилия да бъде променен начинът на изчисляване на таксата, вкл. чрез предложения за нормативни промени, официални становища до всички компетентни институции, съдебни процедури. В резултат на тези усилия, през 2015 г. нормативно проблемът беше решен, но влизането в сила на законовите промени се отлага неколкократно, като последното отлагане е за 2022 година. \r\n \n\t\t\t\t\t\t", "date": "2019.05.07", "title": "ЕК ни плаши с глоба за толериране на замърсители"}
{"url": "http://www.bnews.bg/article/260489-vik_remonti_zatvaryat_krancheto_v_4_kvartala", "text": "\n \"Софийска вода\" временно ще прекъсне водоснабдяването в някои части на столицата на 8 май, съобщиха от дружеството. \r\n\r\n Във връзка с подмяна на спирателни кранове на ул. \"Иван Щерев\", кв. \"Подуене\", се налага спиране на водоподаването от 10.00 до 22.00 ч. по ул. \"Иван Щерев\" от ул. \"Атанас Узунов\" до ул. \"Румен войвода\"; по ул. \"Иван Миланов\" от ул. \"Иван Щерев\" до ул. \"Братя Пешеви\"; по ул. \"Детелин войвода\" от ул. \"Иван Щерев\" до ул. \"Братя Пешеви\"; по ул. \"Румен войвода\" от ул. \"Иван Щерев\" до ул. \"Детелин войвода\". \r\n\r\n Заради изграждане на уличен водопровод на ул. \"Георги Русев\", ж.к. \"Малинова долина\" се налага спиране на водоподаването от 10.00 до 22.00 ч. по бул. \"Симеоновско шосе\" от ул. \"Околовръстен път\" до ул. \"Проф. Иван Странски\". \r\n\r\n Във връзка с изграждане на сградно водопроводно отклонение на ул. \"Хаджи Мано Стоянов\", ж.к. \"Надежда\" се налага спиране на водоподаването от 09.00 до 17.00 ч. по ул. \"Хаджи Мано Стоянов\" от бул. \"Ломско шосе\" до ул. \"Екзарх Стефан\". \r\n\r\n Заради изграждане на сградно водопроводно отклонение на ул. 2, кв. \"Враждебна\" се налага спиране на водоподаването от 09.30 до 17.30 ч. в района на ул. 1, ул.2, ул. 60, ул. 61. \r\n \n\t\t\t\t\t\t", "date": "2019.05.07", "title": "ВиК ремонти затварят кранчето в 4 квартала"}
{"url": "http://www.bnews.bg/article/260482-spetsprokuraturata_iska_zadarzhane_pod_strazha_za_minyu_staykov", "text": "\n Специализираната прокуратура внесе в Специализирания наказателен съд искане за определяне на най-тежка мярка за неотклонение „задържане под стража“ на Миню Стайков. Той е обвинен за участие в престъпен сговор за злоупотреби с европейски фондове. \r\n\r\n Очаква се съдът да насрочи час на делото по мярката днес, се казва в съобщение на Специализираната прокуратура. \r\n \n\t\t\t\t\t\t", "date": "2019.05.07", "title": "Спецпрокуратурата иска \"задържане под стража\" за Миню Стайков"}
{"url": "http://www.bnews.bg/article/260492-minyu_staykov_ostava_v_aresta", "text": "\n Миню Стайков остава в ареста. Това реши Специализираният наказателен съд.Причината е, че в края на миналата седмица той се сдоби с трето обвинение - този път за злоупотреби с еврофондове по различни земеделски програми. Според разследващите Стайков е използвал деца на свои служители, които кандидатствали по програмите, реален собственик обаче се явявал именно обвиненият. \r\n\r\n Обвиняемият беше докаран в съдебната зала в инвалидна количка. \r\n\r\n По-рано днес Специализираната прокуратура внесе в Специализирания наказателен съд искане за определяне на най-тежка мярка за неотклонение „задържане под стража“ на Миню Стайков.   \r\n \n\t\t\t\t\t\t", "date": "2019.05.07", "title": "Миню Стайков остава в ареста"}
{"url": "http://www.bnews.bg/article/260468-dano_otkradnaha_kambanata_na_balgarskata_tsarkva_v_atina", "text": "\n Българската църква в Атина осъмна без камбана. Това съобщи за в. „Труд“ българския свещеник там отец Стефан. \r\n\r\n „Уведомихме полицията и всички органи. Прерязано е въжето и камбаната е открадната. Нямаме обяснение как е вдигната, защото е тежка. Вероятно тази кражба е планувана“, каза още той. \r\n\r\n Припомняме, че българския храм в Атина„Св. Иван Рилски” се сдоби с камбана през 2008 година, дарена от известния народен певец Илия Луков. \r\n \n\t\t\t\t\t\t", "date": "2019.05.07", "title": "ДЪНО! Откраднаха камбаната на българската църква в Атина"}
{"url": "http://www.bnews.bg/article/260488-sedmitsa_analizirat_chernite_kutii_na_katastrofiraliya_suhoy_superdzhet_100", "text": "\n Анализът на данните от намерените две черни кутии на руския пътнически самолет Сухой Суперджет-100, който катастрофира при аварийно кацане на московското летище \"Шереметиево\" в неделя вечерта, ще отнеме около седмица, съобщиха източници в авиационните структури и правоохранителните органи, цитирани от ТАСС. Едва след това ще могат да се правят някакви предварителни изводи. До месец трябва да бъде публикуван междинен отчет за причините за катастрофата. \r\n\r\n Стана известно също, че още една пострадалите при катастрофата е постъпила в болница, съобщиха от медицинските служби. Така броят на хоспитализираните достигна 10 души. \r\n\r\n Самолетът излетя от руската столица за Мурманск по време на буря, но около половин час по-късно се върна за аварийно кацане. На пистата той избухна в пламъци. Загинаха 41 души от намиращите се общо 78 на борда. Останалите успяха да напуснат горящата машина. \r\n\r\n Заради трагедията е заведено наказателно дело \"за нарушаване на правилата на безопасност на движението и експлоатацията на въздушния транспорт, причинили поради небрежност смърт на две и повече лица\". Следствието разглежда няколко версии за катастрофата, сред които са недостатъчна квалификация на пилотите, диспечерите и наземния персонал, техническа неизправност или неблагоприятни атмосферни условия. \r\n\r\n Според оцелелия пилот Денис Евдокимов, цитиран от Асошиейтед прес след ужасяващия инцидент, аварийното връщане се е наложило, защото самолетът е бил ударен от мълния, поради което \"загубихме радиовръзка и преминахме в режим на минимално пилотиране... т.е. без компютър, както е обичайно, а директно, в авариен режим\". \r\n\r\n По време на излитането и кацането над Москва наистина е имало бури, отбелязва АП. Не става ясно обаче дали ударът от мълния е наложил извънредното кацане. Според авиационен източник, цитиран от ТАСС, до момента на досега с пистата то е протичало нормално. \r\n\r\n Евдокимов каза още, че е следвал процедурите за кацане със свръхтовар. Той потвърди, че екипажът не е изхвърлил никаква част от горивото, което е нормална практика при полети, при които се налага кацане скоро след излитането, за да се предотврати свръхтежестта на самолета. \r\n\r\n Пилотът добави, че не може да си обясни защо се е стигнало до твърдо кацане, довело до възпламеняване на самолета. Според него това е станало вече на самата писта, при което резервоарите с гориво са били пълни. Видеокадри показаха как пламъците избухват от долната част на едното крило при докосването на пистата, след което обхващат цялата задна част на фюзелажа (основното тяло) на самолета броени секунди, след като той се повлича \"по корем\" по пистата\". \r\n\r\n \"Всичко се случи за броени мигове, със светкавична скорост. Имаше силен трясък - очите ми почти изхвръкнаха. Последва малко по-тих втори трясък, после трети, и после дим, и веднага започна да гори\", каза една от оцелелите - Марина Ситникова. \r\n\r\n Според източници на Интерфакс причина за запалването е попадането на външен предмет в левия горивен резервоар, който при последващия оглед се оказа напълно разрушен. Възможно е той да е бил пробит от части от счупения при кацането колесник, което е довело до изтичане на гориво и до пожар. Десният резервоар е пострадал по-малко и повредите му са най-вече заради излизането на самолета извън пистата. \r\n\r\n \"За да е било прието решение самолетът незабавно да бъде върнат обратно, за това е имало категорични причини - или пълен отказ на системите на самолета, или лоша управляемост, или пълна липса на връзка с диспечера на летището. SSJ100 е конструиран така, че не може да изхвърли горивото си в момента на кацането, то се изхвърля само във въздуха\", каза източникът на ТАСС. Според него \"в района на летище \"Шереметиево\" има твърде оживено въздушно движение и присъствието във въздуха на малка височина на самолет без връзка би могло да създаде заплаха за сблъскване с друг самолети\". \r\n\r\n Когато самолетът спрял, някои от хората успели да изскочат навън по надуваемите пързалки за спешна евакуация, спуснати от предната част на горящия самолет. Някои от спасилите се носели и багажи, което поражда опасения, че това може да е забавило евакуацията, при която всичко е било въпрос на секунди. \"Не зная какво да кажа за хората, които бягаха навън с чантите си. Нека Господ ги съди\", написа във Фейсбук оцелелият Михаил Савченко. \r\n\r\n Друг оцелял - Дмитрий Хлебников, похвали действията на стюардите на полета, които помогнали за спасяването на доста от пътниците. \r\n\r\n От \"Аерофлот\" - компанията-оператор на самолета - досега не са правили изявления за причините на произшествието, като се ограничиха само със съобщение за създаването на комисия по разследване на причините и обстоятелствата на трагедията. \r\n \n\t\t\t\t\t\t", "date": "2019.05.07", "title": "Седмица анализират черните кутии на катастрофиралия Сухой Суперджет-100"}
{"url": "http://www.bnews.bg/article/260479-narastva_broyat_na_zasegnatite_ot_sardechno_sadova_nedostatachnost", "text": "\n Нараства броят на засегнатите от сърдечно-съдова недостатъчност. Това единодушно мнение изразиха в националния пресклуб на БТА кардиолози от различни лечебни заведения. През 2017 година починалите от сърдечно-съдово заболяване са били с 2220 повече, каза проф. Мария Токмакова, председател на Дружеството на кардиолозите в България. По думите й едва 30 на сто от българите са наясно, че водещата причина за смъртност в страна ни са сърдечно-съдовите заболявания. \r\nБлизо 153 хиляди са българите, които са диспансеризирани заради сърдечно-съдова недостатъчност, като 90 на сто от тях са над 65-годишна възраст, посочи проф. Токмакова, цитирайки данни от НЗОК за миналата година. \r\nВ България достъпността до специалисти, до лекарства и нови технологии е много висока, но няма достатъчно информираност сред обществото и осъзнаване на проблема, каза проф. Пламен Гацов, началник на Кардиологична клиника във Втора МБАЛ-София. По-голяма част от пациентите със сърдечно-съдова недостатъчност са имали лошо овладяна хипертония, каза проф. Арман Постаджиян, началник на Кардиологичното отделение в столичната болница \"Св.Анна\". \r\nСред най-често срещаните причини за сърдечна недостатъчност в Европа са коронарна болест на сърцето, инфаркт на миокарда, вродени сърдечни дефекти, увреждане на сърдечните клапи, предсърдно мъждене. \r\nЧесто срещани рискови фактори за сърдечна недостатъчност са диабет, затлъстяване, тютюнопушене и високо кръвно налягане, като всички те са свързвани с начина на живот. \r\n \n\t\t\t\t\t\t", "date": "2019.05.07", "title": "Нараства броят на засегнатите от сърдечно-съдова недостатъчност"}
{"url": "http://www.bnews.bg/article/260472-zategnatite_pregovori_mezhdu_sasht_i_kitay_udariha_tsenite_na_petrola", "text": "\n Цените на петрола остават под натиск във вторник заради опасенията, че ескалиращият търговски конфликт може да забави световната икономика, докато американските санкции срещу износителите Иран и Венецуела поддържат затегнат пазара, обобщава ситуацията Ройтерс, цитиран от Инвестор. \r\n\r\n Въпреки че по време на азиатската сесия поевтиняваха, сутринта българско време фючърсите върху американския суров петрол WTI все пак поскъпват с 0,14% до 62,34 долара за барел. Сортът Брент обаче отчита спад в цената си с 0,14% до 71,14 долара за барел. \r\n\r\n Според анализатори в момента има редица фактори, които оказват влияние върху търговията с петрол. Един от тях е свързан с притесненията за световния икономически растеж заради засилването на търговския спор между САЩ и Китай. \r\n \n\t\t\t\t\t\t", "date": "2019.05.07", "title": "Затегнатите преговори между САЩ и Китай удариха цените на петрола"}
{"url": "http://www.bnews.bg/article/260480-detsa_prekaraha_chasove_v_aresta_zaradi_falshiva_zaplaha_kam_papata", "text": "\n Две деца прекараха часове в ареста заради фалшива заплаха към папа Франциск. \r\nВчера около 15 часа следобед, преди началото на Призива за мир, с който настъпи кулминацията в официалното 2-дневно посещение на папа Франциск у нас, на спешния тел. 112 е постъпило анонимно обаждане. \r\nДетски глас е съобщил, че около делегацията ще избухне бомба и без други подробности разговорът е приключил. Полицията незабавно е предприела мерки по установяване на извършите на заплахата, съобщи за Дарик говорителят на СДВР Светла Костадинова. \r\nПо думите й още в самото начало е било ясно, че става въпрос за детска шега. След като разследващите локализирали мястото, откъдето е направено позвъняването, а именно уличен телефон в центъра на столицата, към мястото е изпратен патрул. Задържани са две деца на видима възраст 10 и 12 години. Те са откарани в полицията за изясняване на съпричастността им към инцидента. \r\nНяколко часа по-късно е установено, че те нямат общо с отправената заплаха и са освободени. По неофициална информация арестуваните деца са от ромски произход. Полицията все още издирва извършителите на анонимната телефонна заплаха.       \r\n \n\t\t\t\t\t\t", "date": "2019.05.07", "title": "Деца прекараха часове в ареста заради фалшива заплаха към папата"}
{"url": "http://www.bnews.bg/article/260474-namerenite_kray_dospat_tri_mecheta_byaha_varnati_v_prirodata", "text": "\n Министерство на околната среда и водите и Фондация \"Четири лапи\" върнаха в природата трите мечета, които бяха намерени изоставени на 21 април 2018 г., в района на язовир Доспат. През април миналата година мечетата бяха настанени в гръцкия център \"Арктурус\", който има опит в реадаптацията на кафяви мечки. Целта бе да се осигурят условия за реадаптация на животните и последващото им връщане в природата, съобщи МОСВ. \r\n\r\n Към момента мечетата вече са годни за връщане в естествена среда, тъй като са достигнали необходимите килограми. Тяхното транспортиране беше осъществено със специализирани автомобили и с подкрепата на специалисти от фондация \"Четири лапи\". \r\n\r\n Експерти от гръцка и българска страна съвместно определиха подходящо за връщане място в Национален парк \"Централен Балкан\", което отговаря напълно на необходимите характеристики. Мястото попада в границите на резерват, в който се осъществява контрол от служители на Дирекция НП \"Централен Балкан\". Растителността в тази местност е преобладаващо широколистна гора, не са засечени трайни следи от други екземпляри от вида кафява мечка и мястото е отдалечено от населени места. Експертите от \"Централен Балкан\" имат опит и разполагат с необходимото оборудване за работа с маркирани мечки. \r\n\r\n Предприети са всички необходими действия за повторната адаптация на мечетата. Доставени са и са заплатени от МОСВ три нашийника за проследяване, като са осигурени и специфични каишки, които са разтягат, за да не причинят нараняване на мечките при тяхното израстване. Чрез маркирането на животните се създава възможност за тяхното следене на всеки час и за своевременна реакция при необходимост. Предвиденият период за проследяване е 18 месеца, отбелязват от министерството. \r\n\r\n Подобна акция са осъществява за първи път у нас и има единични случаи на такива мероприятия на европейско ниво. Акцията беше извършена съвместно от МОСВ, Фондация \"Четири лапи\" и център \"Арктурус, който има опит и добра успеваемост при подобни дейности. \r\n\r\n Въпреки всички усилия няма пълна гаранция за пълното и успешното връщане на мечетата в природата, тъй като процесът на реадаптация е труден и специфичен за всеки отделен индивид. Предвид бързите и адекватни действия на всички участници в акцията се надяваме мечетата успешно да се адаптират и да се върнат към своя естествен начин на живот. \r\n \n\t\t\t\t\t\t", "date": "2019.05.07", "title": "Намерените край Доспат три мечета бяха върнати в природата"}
{"url": "http://www.bnews.bg/article/260481-gotvyat_slavi_za_sledvashtata_pateritsa_na_boyko", "text": "\n Слави е като пчеличката Мая и скача от цвят на цвят. Първо беше ортак на Борисов, после се изживя като “опонент” и накрая акостира безславно като негова подлога с едно беззъбо и поръчково интервю. Още след тази излагация ръководството на БТВ е взело решение да не подновява договора на Дългия. Рейтингът се беше скапал достатъчно, а 20 милиона годишно отиваха в джоба на продуцента.  \r\n\r\n Тези дни Слави е договорил сделката лично с Борисов, а финансите са осигурени от задкулисни кръгове зад премиера. Това сочат нашите източници. Новият проект ще стартира след изборите и ще струва около 100 милиона. Половината кинти ще отидат, за да си подсигури старините 55 годишния изхабен шоумен. Потенциалът му вече не е голям след провала след референдума. За проекта му ще се търсят нови личности.  \r\n\r\n Няма да се допуска грешката с Бареков и ББЦ, който заплашваше да унищожи политическото статукво в лицето на ГЕРБ и ДПС и трябваше да бъде медийно унищожен. Неслучайно последните месеци Шоуто н Дългия бълваше всяка вечер помия и пошли скечове по адрес на бившия фронтмен на БТВ и техен колега евродепутата Николай Бареков.  \r\n\r\n Партийката на Слави ще бъде последен опит за байпас на Борисов. Целта е да се отклонят гласове от БСП и опозицията в лицето на по-малки, но опасни партии като консервативната Презареди България. Потенциални партньори ще са винаги готовите продажни псевдо войводи от ВМРО, а целта да добутат още две години Борисов до пенсия. Слави като политик ще дебютира на предсрочните есенни избори заедно с местните в коалиция с ВМРО.  \r\n\r\n Очаква се да получат около 5-6 % и да бъдат третата патерица на ГЕРБ след Реформаторите и АБВ на Гоце през 2014 и (лъже)Патриотите след 2016. Слави няма идеология нито политическа грамотност, но инженерите от зад завесите смятат да подлъжат с новия ГМО проект някои млади българи и традиционни лумпени от електората, който се лута.  \r\n\r\n Пари и медии няма да се жалят в отчаяния опит да се поддържа статуквото. Всички знаем кой и как може да спре разпада, но политическата мафия няма да позволи да се случи. Слави е последният отчаян опит на олигархията да се спаси. Търсеният Спасител е обикновена кукла на конци, при това най-фалшивата до момента. От БТВ трябва да черпят, че се отърваха без поражения от Слави.  \r\n\r\n За разлика от Нова и БНТ напоследък БТВ не пести нелицеприятните факти за гранде корупцията на ГЕРБ и техните слуги от ВМРО. На едни от редовните срещи на Слави с олигарсите в тежък софийски ресторант е присъствал и нежното острие на ВМРО Джамбазки, който заради определени свои сексуални зависимости е удобен партньор за всякакви безпринципни сделки и коалиции. \r\n \n\t\t\t\t\t\t", "date": "2019.05.07", "title": "Готвят Слави за следващата патерица на Бойко!"}
{"url": "http://www.bnews.bg/article/260477-mf_na_sasht_otkaza_da_dade_na_kongresa_danachnite_deklaratsii_na_tramp", "text": "\n Американското министерство на финансите отказва за предаде на Конгреса данъчните декларации на президента Доналд Тръмп. Това заяви американският министър на финансите Стивън Мнучин (на снимката), предадоха световните агенции и БТА. \r\n\r\n Комисия в Камарата на представителите, контролирана от демократите, поиска достъп до данъчните декларации на президента. Според Мнучин в искането няма легитимна цел и то поражда сериозни въпроси от конституционно естество, които може да имат последствия върху всички данъкоплатци. Искането беше отправено от комисията по данъчното облагане в Камарата на представителите. Тръмп е първият президент от Ричард Никсън насам, който отказва за направи обществено достояние данъчните си декларации. \r\n\r\n \r\n\r\n Камарата на представителите иска освен това да получи и незасекретената версия на доклада за разследването на руската намеса, изготвен от Робърт Мълър. Демократите в Камарата бяха дали краен срок на министерството на правосъдието до вчера сутринта, за да им даде тази версия. Това така и не се случи. Ето защо демократите обявиха, че ще започнат утре рядко използвана процедура срещу министъра на правосъдието Уилям (Бил) Бар за възпрепятстване на разследващите прерогативи на Конгреса. \r\n\r\n Правосъдната комисия в Камарата на представителите ще се събере утре в 14 ч. по Гринуич, за да дебатира и после да гласува вот на недоверие на Бил Бар, като го обвини в сериозно възпрепятстване на прерогативите на Конгреса. Ще последва и вот в пленарна зала на неуточнена дата. Ако обаче министерството предостави доклада, то тогава председателят на комисията Джери Надлър си запазва правото да отложи процедурата. \r\n \n\t\t\t\t\t\t", "date": "2019.05.07", "title": "МФ на САЩ отказа да даде на Конгреса данъчните декларации на Тръмп"}
{"url": "http://www.bnews.bg/article/260469-dimitar_bayraktarov_specheli_slushatelite_na_bnr_v_disputa_za_evrodeputati", "text": "\n Димитър Байрактаров спечели слушателите на БНР в диспута за евродепутати, проведен в сутрешния блок на националното радио. Водачът на листата на \"Движение Презареди България\" впечатли слушателите с изключителната си подготовка по прилагането на европейското екологично законодателство. \r\n\r\n Димитър Байрактаров даде ярък пример с предателското поведение на ВМРО и НФСБ, които години наред обслужваха чужди корпоративни интереси като саботираха изграждането на модерното депо за преработка на отпадъци в Банско и Разлог. \r\n\r\n Припомняме, че oсновно действащо лице в саботажа бе именно Ангел Джамбазки, който изпращаше сигнали срещу България в Европейската комисия и по този начин бавеше изграждането на модерното депо, с което се обслужваше и интереса \r\nна чужди корпорации от туристическия бизнес. Същата схема с протести и сигнали Джамбазки приложи и при пакет \"Мобилност\", където пишман войводата Джамбазки защитава корпоративния интерес на  олигархията в сектор транспорт. \r\n\r\n Псевдопатриотът с изключително хладнокръвие се изправи срещу интересите на обикновените шофьори и трудещите се българи в чиято полза е приемането на пакет \"Мобилност\" подкрепен единствено от лидера на \"Движение Презареди България\" Николай Бареков. \r\n\r\n Странно бе представянето в дебата на Възраждане, чийто лидер Костадинов произлиза именно от ВМРО. Участникът в дебата подтвърди съмненията, че тази формация вероятно се финансира от Цветанов, за да разсейва гласове, същият заяви в ефир, че партията не се интересува от влизането на неин представител в Европейския парламент, което поставя въпроса за какво се борят в тези избори? \r\n\r\n Остава открит и въпросът с какво се финансира кампанията на Възраждане, след като председателят Костадинов заяви по БНТ, че дарявали цялата си партийна субсидия. При това положение възниква и въпросът с какви средства се финансират международните пътувани на Костадинов в Малта, Англия, Германия и други страни. \r\n\r\n Според добре запознати в Малта времето е перфектно за лятна почивка, което ще се разбере и по загара на Костадинов. Ние обаче се надяваме Сметната палата и ЦИК да се поинтересуват за произхода на средствата \r\nза тези предизборни воаяжи на Костадинов. \r\n  \r\n \n\t\t\t\t\t\t", "date": "2019.05.07", "title": "Димитър Байрактаров спечели слушателите на БНР в диспута за евродепутати"}
{"url": "http://www.bnews.bg/article/260471-marian_valev_kuponyasva_s_dara_na_halkidiki", "text": "\n Актьорът и режисьор Мариан Вълев купонясва заедно с тийн сензацията Дарина Йотова-Дара на музикален фест в Гърция. \r\n\r\n Вълев публикува кадър в профила си в Инстаграм, на който с Дара се плезят срещу камерата и сложи хаштаг halkidikiadventure. Така се казва бутиковият фестивал за хаус, тех-хаус и техно музика в южната ни съседка. \r\n\r\n Мариан наскоро представи режисьорския си дебют \"Лошо момиче\" с участието на младата звезда Любомира Башева, Диляна Попова, Деян Донков, Саня Армутлиева и много други. \r\n\r\n Дара наскоро реализира втория си международен проект. Песента се казва \"BTW (Bye, Bye)\" и е създадена съвместно с гръцките диджеи Livin R и Noisy, част от нашумелия покрай Елени Фурейра лейбъл Panik Records.  \r\n \n\t\t\t\t\t\t", "date": "2019.05.07", "title": "Мариан Вълев купонясва с Дара на Халкидики"}
{"url": "http://www.bnews.bg/article/260458-zhalt_kod_za_silen_vyatar_v_18_oblasti", "text": "\n Жълт код за силен вятър е обявен за 18 области на страната. Това става ясно от сайта на НИМХ. \r\n\r\n Предупреждението важи за областите Благоевград, Кюстендил, Перник, София град и област, Пазарджик, Пловдив, Стара Загора, Сливен, Търговище, Велико Търново, Габрово, Ловеч, Русе, Плевен, Враца, Монтана и Видин. \r\n\r\n Прогнозите са за силен запад-северозападен вятър с пориви до 18-24 м/сек. \r\n\r\n Атмосферното налягане ще се повиши, но ще остане малко по-ниско от средното за месец май. \r\n\r\n Максималните температури в Северна България и високите полета на Западна ще са между 9° и 14°, в останалата част от страната 13° - 18°, в София 9°. \r\n\r\n Над планините ще има значителна облачност и ще превалява предимно сняг. Ще духа силен северозападен вятър. Температурите ще се понижат, максималната на 1200 метра ще е около 3°, на 2000 метра - около минус 3°. \r\n\r\n Над Черноморието ще има значителна облачност. На места в южната част ще превали дъжд. Ще духа умерен северозападен вятър. Максимални температури на въздуха 16°-18°. Температурата на морската вода е 14-15°. Вълнението на морето ще бъде около 2 бала. \r\n \n\t\t\t\t\t\t", "date": "2019.05.07", "title": "Жълт код за силен вятър в 18 области\r\n"}
{"url": "http://www.bnews.bg/article/260470-dimitar_bayraktarov_zakova_angel_dzhambazki_predstoi_mezhdunaroden_skandal", "text": "\n От няколко дни в юридическите среди се вихри огромен скандал, който бе предизвикан от странната номинация на Ангел Джамбазки за юрист на годината. Припомняме, че Джамбазки няма нито един ден юридически стаж, нещо повече от месеци журналисти и общественици призовават псевдопатриота да  покаже диплома за завършено висше образование. \r\n\r\n Лидерът на \"Движение Презареди България\" Николай Бареков дори обяви парична награда за този, който покаже дипломата на Джамбазки, но досега усилията са без резултат. Журналистът и водач на листата на \"Движение Презареди България\" от месеци провежда журналистическо разследване, което показа, че липсват всякакви биографични данни Джамбазки да е обявил какво образование е завършил в кое учебно заведение и кога. Нещо повече - проверката на журналиста е констатирала, че в съдилищата нямат данни Джамбазки да е провеждал необходимия стаж за придобиване на юридическа правоспособност. \r\n\r\n Журналистът Димитър Байрактаров е отправил официално запитване по закона за достъп до обществена информация до министерството на правосъдието, което провежда изпитите за юридическа правоспособност. Въпреки, че Димитър Байрактаров е подчертал огромния обществен интерес, от министерството все още не са предоставили отговор на зададените въпроси, касаещи юридическата  правоспособност на кандидата за юрист на годината Ангел Джамбазки. \r\n\r\n Ако се окаже, че Джамбазки няма юридическа правоспособност, ще се развихри огромен международен скандал, тъй като Джамбазки е изготвял доклади пред правната комисия на Европейския парламент, което ще е голямо унижение за изтъкнатите юристи, членове на тази комисия. Интересно е, че Джамбазки гузно мълчи по темата, с което още повече засилва подозренията към себе си!  \r\n\r\n \r\n \n\t\t\t\t\t\t", "date": "2019.05.07", "title": "Димитър Байрактаров закова Ангел Джамбазки - предстои международен скандал!\r\n"}
{"url": "http://www.bnews.bg/article/260459-mazh_se_udavi_pred_ochite_na_desetki_v_stara_zagora", "text": "\n Нелеп инцидент помрачи празничния 6-и май в Стара Загора. 41-годишен мъж се удави в езерото Загорка пред очите на десетки старозагорци, разхождащи се край езерото. \r\n\r\n Сигналът за нещастния случай е подаден около 15.40 часа на телефон 112. \r\n\r\n 41-годишният Здравко Кънчев е бил с дъщеря си и с приятелката си Милена, когато неочаквано решил да скочи в езерото. След като няколко минути не се показал над водата, жената започнала да вика, но никой не се притекъл на помощ. \r\n\r\n Към 18.00 часа тялото на мъжа все още не беше открито. Очаква се водолазен екип от Пловдив да продължи издирването. \r\n\r\n   \r\n \n\t\t\t\t\t\t", "date": "2019.05.07", "title": "Мъж се удави пред очите на десетки в Стара Загора"}
{"url": "http://www.bnews.bg/article/260460-falkonat_otletya_s_ekip_na_pirogov_da_varne_pavel_vasev", "text": "\n Двама лекари специалисти по реанимация и медицинска сестра от \"Пирогов\" отлетяха за Москва с правителствения фалкон за транспортирането на Павел Васев в България, каза проф. Асен Балтов, директор на университетската спешна болница. \r\n\r\n Известният режисьор и директор на едни от най-големите театри, ръководител на Българския културен център в Москва е в руска болница след прекаран инсулт преди 4 месеца. Неколкократно са правени опити да бъде върнат в България, но руските лекари не са разрешили местенето му поради състоянието му и са преценили, че ако това е възможно, задължително трябва да е със самолет, прогоден за санитарен транспорт. \r\n\r\n По инициатива на Вежди Рашидов и със съпричастието на депутатите от ГЕРБ и лично на премиера Бойко Борисов това стана технически възможно преди 10-ина дни. Очакваше се медицинска преценка и от български специалисти дали е безопасно Павел Васев да лети 2,5 часа от Москва до София. \r\n\r\n Разходите за полета на самолета се поемат от ГЕРБ, събрани средства от Сатиричния театър и с помощта на дарители, обясни Вежди Рашидов. \r\n\r\n Стана известно, че бившият министър на културата също участва, както и при други благотворителни инициативи за болни и бедстващи, но не желае това да се тръби. \r\n\r\n Водещият неврохирург проф. Николай Габровски посети режисьора в лечебното заведение в Москва и говори на място с лекуващите го до момента руски специалисти. \r\n\r\n \"Транспортирането е рисковано, но възможно. Възможно е в условията на умерено висок риск\", каза за \"24 часа\" проф. Габровски от руската столица.  \r\n\r\n Фалконът не е санитарен самолет, затова се е наложило преди полета да бъдат създадени подходящите условия за пациент след инсулт.  \r\n\r\n Освен от екипа на \"Пирогов\" Павел Васев ще бъде придружаван от съпругата си по време на полета. \r\n\r\n След връщането в България ще постъпи в реанимацията на неврохирургията на \"Пирогов\", където ще премине обстойни прегледи и ще се набележи алгоритъм за продължаване на лечението, обясни проф. Балтов. \r\n \n\t\t\t\t\t\t", "date": "2019.05.07", "title": "Фалконът отлетя с екип на \"Пирогов\" да върне Павел Васев"}
{"url": "http://www.bnews.bg/article/260484-zapochva_podavaneto_na_noviya_vid_zayavleniya_za_otpuskane_na_pensiya", "text": "\n От днес (7 май) започва подаването на новия вид заявления за отпускане на пенсия, в които хората могат да посочат изчисляване на размера и по старата методика, с трите най-добри осигурителни години преди 1997-ма година. \r\n  \r\nЗаявленията са достъпни на сайта на Националния осигурителен институт, както и в приемните на института. За да разберат приблизителния размер на пенсията си по новите и по старите правила, хората могат да използват комбинирания калкулатор на НОИ, също достъпен на електронната страница. \r\n\r\n Изборът дали бъдещата пенсия на даден човек да бъде изчислена по старата или по новата методика, ще бъде валиден до края на 2022-ра година. За тази цел съответният човек трябва да попълни специална част от новия формуляр за отпускане на пенсия и да приложи оригинални документи за доходите, върху които се е осигурявал за избраните от него три последователни години между 1982-ра и 1996-та година. Същите документи са нужни и за периода между 97-ма и 99-та година, обясни Любомира Язаджиева, директор на дирекция \"Пенсии\" в НОИ. \r\n  \r\n„В същото време, ако лицето не може да представи документи след 1996 година, се вземат наличните данни - толкова и такива, каквито са в регистъра за осигурените лица. Този регистър е напълно пълноправен източник на данни при изчисляване на пенсията“, посочи тя. \r\nЗа около 4000 души, които са придобили право на пенсия от началото на тази година и вече им е отпусната такава, има възможност да поискат преизчисляване по старата методика, и ако тя е по-изгодна за тях, НОИ ще им отпусне новоизчислената пенсия от същата начална дата. \r\n\r\n Срокът за искане на такова преизчисляване е 6-ти ноември. От днес започват и консултациите на института относно пресмятането на пенсиите по старите и новите правила. Те ще се случват на място в приемните на НОИ, както и чрез мобилни екипи в общинските центрове, а целта им е да подпомогнат хората да изберат по-благоприятния за тях вариант на изчисляване, обясни Любомира Язаджиева. \r\n„Целта на консултациите не е нито да се прецени правото на пенсия, нито да бъде изчислен някакъв реален размер на пенсията. А само да бъде насочено лицето относно това да поиска ли изчисляване и по старата методика, което автоматично означава сравняване на стара и нова, или то знае за себе си, че новата е по-благоприятна за него, или в резултат на консултацията установява, че новата е по-благоприятна за него, и съответно подава едно заявление, без документи за тригодишен период преди 1997.“ \r\n  \r\nВариант за самостоятелна консултация е използването на пенсионния калкулатор на НОИ, който позволява изчисляване и по старите, и по новите правила, като размерът на пенсията отново е прогнозен, а не окончателен. \r\n \n\t\t\t\t\t\t", "date": "2019.05.07", "title": "Започва подаването на новия вид заявления за отпускане на пенсия"}
{"url": "http://www.bnews.bg/article/260466-skandalno_kashta_s_dvor_varhu_pokriva_na_zhilishtna_sgrada_vizhte_koy_e_sobstvenika_na_tova_arhitekturno_chudo", "text": "\n Къща с двор и дървета се намира на покрива на столична кооперация. \r\n\r\n Къщата има асансьор, озеленяване, климатици, соларни панели и всички екстри и най-вероятно е напълно незаконна, разкрива Нова телевизия. \r\n\r\n Архитектурното чудо се намира в столичния квартал “Лозенец” на ул. „Минзухар”. \r\n\r\n Собствениците живеят на последния, седми етаж, и са си направили асансьор, за да могат лесно да излизат на покрива. \r\n\r\n Илона Ангелова е собственичка на къщата и на апартамента, който се намира под нея. Тя е лекар по професия. По думите й е наследила имота и не знае дали има документи. \r\n\r\n „Това не е къща, това е стая. Не знам точно откога съществува, може би откакто са направили апартамента, предполагам, че някъде над 20 години. Не знам как е направено точно, наследила съм го от сестра ми и зет ми”, коментира Ангелова. \r\n\r\n Кметът на район „Лозенец“ Любомир Дреко обясни, че няма документи за тази къща. \r\n\r\n ДНСК също е сезирана. \r\n\r\n Според Дреков към момента не е подаван сигнал и никой не е сигнализирал за нередност. „Ако се окаже, че строителството е незаконно – постройката ще бъде премахната”, каза още той. \r\n \n\t\t\t\t\t\t", "date": "2019.05.07", "title": "СКАНДАЛНО! Къща с двор върху покрива на жилищна сграда! Вижте кой е собственика на това архитектурно чудо! "}
{"url": "http://www.bnews.bg/article/260467-42_godishen_zadarzhan_za_opit_za_ubiystvo_v_smolyan", "text": "\n 42-годишен мъж беше задържан за опит за убийство, съобщиха от МВР – Смолян. \r\nНа 3 май, около 21:40 часа, в града мъжът с инициали А. Д. е опитал да убие 37-годишен мъж, като му е нанесъл удар с нож в лявата част на коремната област, причинявайки му прободна рана. \r\nПострадалият бил транспортиран до болница, а нападателят бил арестуван и задържан за 72 часа на същия ден. \r\nИнцидентът станал на ул.\"Родопи\" до читалище \"Балкански просветители\". За мъжете се знае, че били употребили солидно количество алкохол и между тях избухнал скандал. \r\nМестопроизшествието е посетено от дежурна оперативна група на РУ и ОДМВР – Смолян, а по случая е образувано досъдебно производство. \r\n  \r\n \n\t\t\t\t\t\t", "date": "2019.05.07", "title": "42-годишен задържан за опит за убийство в Смолян\r\n"}
{"url": "http://www.bnews.bg/article/260465-spetsprokuraturata_reshava_dali_minyu_staykov_da_ostane_postoyanno_zad_reshetkite", "text": "\n Днес, 7 май 2019 г., Специализираната прокуратура внесе в Специализирания наказателен съд искане за определяне на най-тежка мярка за неотклонение „Задържане под стража“ на Миню Стайков, обвинен за участие в престъпен сговор (прстъпление ло чл. 321, ал. 6 от НК) за злоупотреби с европейски фондове, съобщиха от Спецпрокуратурата. \r\n\r\n Очаква се съдът за насрочи час на делото по мярката днес. \r\n \n\t\t\t\t\t\t", "date": "2019.05.07", "title": "Спецпрокуратурата решава дали Миню Стайков да остане постоянно зад решетките"}
{"url": "http://www.bnews.bg/article/260464-ot_google_sa_kategorichni_skorostta_na_sayta_e_mnogo_vazhna", "text": "\n В днешно време скоростта на зареждане на всеки един сайт е сред водещите по важност за потребителите. Още преди 7-8 години в редица проучвания се установи, че посетителите очакват сайтовете да зареждат за под 3 секунди или по-бързо. А повечето от тях биват затваряни, ако не постигнат тази скорост. Почти всеки един потребител пък е отговарял, че не би посетил повече сайт, който е имал проблем със зареждането. \r\nПрез 2011 година Гугъл започна да използва скоростта, с която страницата се зарежда като сигнал за класиране, анонсирайки техния Speed Online Tool. Коментарът им гласеше: „При условия, че имаме два ресурса, които са с подобна релевантност към дадена заявка за търсене, типичният потребител би предпочел да посети ресурса, който има най-кратко време на зареждане”. \r\nОт юли 2018 година Гугъл официално започва да използва скоростта на зареждане в мобилна среда при класиране в мобилните органични резултати. Всеки може да тества своя проект по този показател посредством инструмента Google PageSpeed Insights. Той вече обединява резултатите и от Lighthouse, даващо ценни препоръки за подобрения. \r\nИзказаното по-горе е малка част от причините да искате максимална скорост за уеб сайта си, независимо той дали е чисто корпоративен, новинарски или онлайн магазин. Тя е важна за класирането в Google, за удовлетворението на потребители ви, влияе на процента от потребители, които напускат вашия сайт, без да са разгледали втора страница от него (bounce rate). По-бързият сайт носи със себе си и по-голям брой потребителски посещения, по-добра ангажираност и продажби. \r\nSEO специалистите от   могат да се похвалят, че са постигали отлична скорост на зареждане и 100% резултат при тестове. Това е допринасяло за много топ позиции и може да бъде реализирано при повечето клиенти, в зависимост от използваните технологии за изработката на сайта. Според техните наблюдения всеки един от клиентите иска максимална скорост на своя сайт, особено при онлайн магазините и залагат това винаги в стратегията си за SEO оптимизация. За всеки един разбиращ онлайн търговията собственик на сайт е изключително важно да има висока скорост и така да се класира на добри позиции в SERP-a (Search Engine Results Pages) на Google и реализира пълния потенциал на трафика си. \r\nА вашият сайт с каква скорост е и на какви позиции в Гугъл? Или е време да потърсите експерти за оптимизацията му? \r\n \n\t\t\t\t\t\t", "date": "2019.05.07", "title": "От Google са категорични: Скоростта на сайта е много важна! "}
{"url": "http://www.bnews.bg/article/260463-1200_km_maraton_krasi_georgiev_s_novo_predizvikatelstvo", "text": "\n Ултрамаратонецът Красимир Георгиев с ново предизвикателство от Черно до Адриатическо море. Той ще измине 1200 км в рамките на 15 дни. \r\n\r\n Предизвикателството Corridor8 се провежда под мотото \"свързаност\" и цели, освен да обедини активните хора от България, Северна Македония и Албания, да насърчи още развитието на инфраструктурните връзки, спорта, туризма и бизнеса между трите страни. \r\n\r\n Ултрамаратонецът Краси Георгиев събра 4018 лв. след 55-часовия маратон \r\n\r\n „Днес пътувам за Варна. Ще тичам през Бургас, Стара Загора, Пловдив.. и така на 25- май трябва да съм в Албания. Идеята е да бягам от 80 до 100 км на ден. Във всеки град спирам за почивка. 100 км се бягат за около 13 часа”, разказа в студиото на „Здравей, България” Красимир Георгиев. Той допълни, че по пътя ще има хора, които също ще тичат част от разстоянието с него. \r\n \n\t\t\t\t\t\t", "date": "2019.05.07", "title": "1200 КМ МАРАТОН: Краси Георгиев с ново предизвикателство\r\n"}
{"url": "http://www.bnews.bg/article/260461-edna_ot_chernite_kutii_ot_sheremetievo_e_silno_povredena", "text": "\n Еднa от черните кутии на разбилия се на московско летище \"Сухой суперджет 100\" е силно повредена, разкри ТАСС.  Параметричният регистратор на самолета \"Сухой суперджет 100\", който изгоря на летището \"Шереметиево\", е бил подложен на интензивна висока температура и е сериозно повреден, съобщи пресслужбата на гражданската авиация. Звукозаписът е в задоволително състояние. \r\n\r\n Докладът на службата посочва, че специалистите на Научно-техническия център са копирали полетна информация и са го подготвили за декодиране и анализ. Анализите от катастрофата трябва да бъдат представени на властите до 30 дни. \r\n\r\n На 5 май самолет \"Сухой Суперджет 100\" на руския държавен превозвач \"Аерофлот\", който пътуваше от Москва до Мурманск, извърши аварийно кацане в Шереметиево. При кацането колесникът се счупи и двигателите се запалиха. На борда на самолета имаше 78 души. 41 от тях загинаха в катастрофата. \r\n \n\t\t\t\t\t\t", "date": "2019.05.07", "title": "Една от черните кутии от Шереметиево е силно повредена\r\n"}
{"url": "http://www.bnews.bg/article/260485-bfs_obyavyava_natsionalniya_selektsioner_na_15_may_hubchev_shte_plashta_neustoyka", "text": "\n БФС ще одобри новия национален селекционер на 15 май, когато ще има извънредно заседание на Изпълкома. \r\n\r\n Централата трябва да вземе решението възможно най-бързо, след като Петър Хубчев сам подаде молба с предизвестие и на практика не е треньор на България от 1 май. Мачовете с Чехия и Косово в европейските квалификации чукат на вратата - първият е на 7 юни в Прага. \r\n\r\n Кандидат №1 за поста е Красимир Балъков, но неофициални информации сочат, че срещу неговото зазначаване има и вътрешна съпротива сред ръководителите на БФС. \r\n\r\n Същевременно в централата чакат Петър Хубчев да заяви твърдо дали ще плати тримесечната неустойка, която е предвидена при прекратяване на договора му. \r\n\r\n Тя е в размер на около 75 хиляди лева и се очаква да бъде покрита от средващия работодател на треньора. От месеци новината, че Хубчев е следващият треньор на Левски, обикаля медиите у нас. \r\n\r\n   \r\n \n\t\t\t\t\t\t", "date": "2019.05.07", "title": "БФС обявява националния селекционер на 15 май, Хубчев ще плаща неустойка"}
{"url": "http://www.bnews.bg/article/260476-bfs_promenya_formata_na_parva_liga", "text": "\n БФС обмисля промени около противоречивия формат на Първа лига, който предизвиква непрестанни дискусии в последните три сезона, съобщава \"Тема Спорт\". \r\n\r\n Идеята на хората от футболната ни централа е, последният тим в класирането да изпада директно и да не участва в баражи за оставане в елита. \r\n\r\n По този начин ще се избегне случай като този на Витошa (Бистрица) преди година. Тогава бистричани имаха едва 8 точки в редовния сезон, но успяха да се спасят, печелейки последователно баражи срещу Пирин (Благоевград) и Локомотив (София). \r\n\r\n През този сезон ситуацията с Верея изглежда сходна. 6 точки за 32 кръга, но на теория старозагорци могат да се измъкнат чрез плейофите. \r\n\r\n Форматът на първата шестица ще остане същият, с по два мача между отборите на разменено гостуване, но този в долната осмица ще бъде променен. \r\n\r\n Вариантите са два, като отново отборите ще бъдат разделени на две групи по 4. \r\n\r\n При първия, точките на тимовете от редовния сезон ще бъдат разделени на 2, което ще стопи разликата между отборите, защото през този сезон тя бе значителна, и мачовете от тази фаза бяха меко казано безсмислени. \r\n\r\n Другият вариант е тимовете заели местата от 7 до 10 да оформят група, която ще определи този, който ще играе бараж за Лига Европа. \r\n\r\n Групата с отборите от място 11 до 14 пък ще определи изпадащия и тези, които ще играят мач за оставане в елита срещу отбори от Втора лига. \r\n\r\n Промените ще станат ясни след Изпълкома на 15 май. \r\n\r\n Новият шампионат пък ще започне рекордно рано - на 12 юли. Причината е, че мачовете трябва да са приключили в началото на май заради Евро 2020. \r\n \n\t\t\t\t\t\t", "date": "2019.05.07", "title": "БФС променя формата на Първа лига"}
{"url": "http://www.bnews.bg/article/260475-mazh_se_udavi_v_ezero_pred_ochite_na_desetki_v_stara_zagora", "text": "\n 41-годишен мъж се удави в езерото \"Загорка\" пред очите на десетки старозагорци навръх Гергьовден. \r\n\r\n Сигналът е подаден около 15.40 часа на тел 112, съобщиха от Областната дирекция на МВР.  \r\n\r\n По информация на БНР, 41-годишният Здравко Кънчев е бил с дъщеря си и приятелката си Милена, когато неочаквано решил да скочи в езерото. След като няколко минути не се показал над водата, жената започнала да вика, но никой не се притекъл на помощ. \r\n\r\n Екип от водолази от пожарната в Пловдив издирваха тялото до тъмната част на вчерашния ден, а днес отново подновиха търсенето. То обаче е затруднено заради подводните течения, мътните води на езерото и растителността, обясни Михаил Михов от Регионалната дирекция \"Пожарна безопасност и защита на населението\" в Стара Загора. \r\n\r\n Не е ясно защо мъжът е скочил в езерото. \r\n \n\t\t\t\t\t\t", "date": "2019.05.07", "title": "Мъж се удави в езеро пред очите на десетки в Стара Загора"}
{"url": "http://www.bnews.bg/article/260462-nad_280_talantlivi_detsa_shte_uchastvat_v_parvata_natsionalna_asambleya_zemyata_na_detsata", "text": "\n Над 280 деца от всички 28 области в България ще вземат участие в първата националната Асамблея „Земята на децата“ на 1 юни 2019г. \r\n\r\n Талантливите деца са посочени от регионалните управления по образованието и са на  възраст между 12 и 16 години, с постижения в областта на изкуството и спорта Събитието ще премине в рамките на два панела - художествен пленер и спортно-щафетни занимания, в които младежите ще вземат участие съвместно с представители на НСА и НХА“. Организатор на Асамблеята е Ваня Ламбева, която е и председател на сдружение „Дива Земя“. \r\n\r\n Всяка област е поканена да бъде представлявана от своя областен управител. Асамблеята обединява деца от цяла България, които ще бъдат поощрени да се занимават с изкуство и да покажат своите възможности пред много широка публика. Творбите на децата ще бъдат изложени в експозиция след приключването на пленера. \r\n\r\n Ваня Ламбева споделя, че догодина второто издание на Асамблеята ще е с международно участие. „С колегите от сдружение „Дива Земя“ вече работим по този проект. Осъществили сме контакти с посолствата на всички чуждестранни държави у нас, както и в посолствата на България по света. Убедена съм, че няма по-добра форма на дипломация в интерес на децата“. \r\n\r\n Специално за Асамблеята Ясен Обретенов (музика и аранжимент) и Пеньо Иванов (текст), създават химна „Детска планета“, който ще прозвучи на откриването на празника в изпълнение на детския радиохор. \r\n\r\n Г-жа Ламбева благодари на Областна администрация на Софийска, НСА „Васил Левски“, Комисията за закрила от дискриминацията, НХА, Пожарна безопасност и защита на населението, БЧК, Министерство на образованието и науката, Министерство на културата и Министерство на младежта и спорта, Лайънс клуб София Витоша. Своята подкрепа са заявили и много популярни лица от областта на бизнеса, науката, изкуството и спорта, сред които гимнастикът Йордан Йовчев, художниците Ромео Смилянов, Людмил Веселинов, Валентин Кардамски, Петър Пиронков, физикът Теньо Попминчев, певицата Силвия Кацарова и др. \r\n\r\n \r\n\r\n Асоциацията „Дива Земя” е създадена през 2016 г. от Ваня Ламбева. Тя има магистърска степен по история на изкуствата и магистърска степен по маркетинг.  Преди това г-жа Ламбева е била кмет на Туден и е основател на спортния клуб в Годеч. Сдружение \"Дивата Земя\" работи на национално ниво, като до скоро покрива само софийския регион. \r\n\r\n “През втората година работихме усилено, за да подкрепим талантливи деца, деца в неравностойно положение, професионалното развитие на жените, запазване на културно-историческото наследство и др. Имаме над сто успешни  мероприятия на територията на страната.  Носители сме на редица награди включително награда за \"Добрият пример на запад от София\". В „Дива Земя членуват над 300 души, които управляват нашата дейност на местно ниво и организират събития по региони. Имаме желание да учредим стипендиантски фонд за подкрепа на талантливи деца“, с гордост споделя Ваня Ламбева. \r\n \n\t\t\t\t\t\t", "date": "2019.05.07", "title": "Над 280 талантливи деца ще участват в първата национална Асамблея „Земята на децата“"}
