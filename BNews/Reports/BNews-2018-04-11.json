{"url": "http://www.bnews.bg/article/240091-naprezhenie_mezhdu_sasht_i_rusiya_zaradi_siriya", "text": "\n Ескалация на напрежението между Вашингтон и Москва, заради Сирия. Американският президент Доналд Тръмп предупреди Русия да се готви за ракети в арабската държава. Москва заплаши, че ще има отговор на американските удари. \r\n\r\n В традиционната си ранно-сутрешна туитър тирада Доналд Тръмп предупреди Русия да се готви за цитирам “приятни” и “умни” ракети, които ще полетят към Сирия заради предполагаемата химическа атака на режима на Башар Аласад в сирийския град Дума.Но следващият туит на Тръмп може би дава по-добър контекст на тази заплаха. \r\n\r\n Войната, поне на думи, вече започна. Последната порция размяна на заплахи започна от един руски дипломат. \r\n\r\n „Ако има американски удар, ще цитирам думите на президента Путин, че ракетите ще бъдат свалени, както и източниците, от които са дошли”, заяви руският посланик в Ливан, Александър Засупкин. \r\n\r\n Тръмп отговори в туитър. \r\n\r\n „Приготви се Русия, защото ракетите идват, приятни и умни. Не трябва да сте партньори с животно, убиващо с газ, който убива своя народ и се забавлява”, написа президентът. \r\n\r\n Така Тръмп намекна за предполагаемата химическа атака в сирийския град Дума. Русия обаче твърди ,че не са намерени следи от такова оръжие. Войната на думи продължи във фейсбук - говорителят на Руското външно министерство Мария Захарова написа, че умните ракети трябва да са насочени към терористи, а не към легитимно правителство, което се бори с международни терористи на своята територия.” \r\n\r\n Въпреки прегръдката между руския и американския посланик в ООН вчера, двете страни наложиха вето на паралелни версии на резолюция за случилото се в Дума. \r\n\r\n „Мисля, че Русия е много добра в играенето на игри. И го видяхме когато се задейства съвместния механизъм за разследване и те го харесваха до момента, в който той не откри вината на Асад. След това те вече не го искаха”, каза американският посланик в ООН Ники Хейли. \r\n\r\n Два часа след първия си туит Тръмп написа нов, който може да обясни по-ранната му заплаха. \r\n\r\n \"Лошите ни отношения с Русия са причинени от фалшивото и корумпирано руско разследване, оглавявано от всички лоялни на демократите или хора, които са работили за Обама”, каза в него президентът на САЩ. \r\n\r\n От понеделник Тръмп е бесен заради обиск на ФБР в дома и офиса на личния му адвокат Майкъл Коен. Именно той е пазителят на всички лични и бизнес тайни на Тръмп. Президентът вини за обиските специалния прокурор по руското разследване, въпреки че те бяха поискани от назначени от Тръмп прокурор и заместник-министър.  \r\n\r\n Въпреки, че съобщенията в туитър може да се обяснят с лошото му настроение заради руското разследване, атака срещу режима на Башар ал Асад в Сирия е почти сигурна. \r\n\r\n В потвърждение дойде и предупреждението на Европейската агенция за контрол на въздушния трафик, авиокомпаниите да бъдат предпазливи в полетите си над източното Средиземноморие заради възможно започване на въздушни удари по Сирия в следващите 72 часа. \r\n \n\t\t\t\t\t\t", "date": "2018.04.11", "title": "Напрежение между САЩ и Русия заради Сирия"}
{"url": "http://www.bnews.bg/article/240090-tri_eksplozii_i_prihvanata_raketa_nad_riyad", "text": "\n Противовъздушните сили на Саудитска Арабия прихванаха балистична ракета над Рияд, съобщи държавната медия \"Ал Арабия\", цитирана от \"Ройтерс\". Ракетата е свалена след най-малко три експлозии в саудитската столица. \r\n\r\n Медията поясни, че отбраната на страната е свалила ракета над Рияд. \r\n\r\n Хусите в Йемен засилиха ракетните атаки към монархията в отговор на въздушните бомбардировки на арабската коалиция срещу подкрепяното от Иран движение. \r\n\r\n През миналия месец един човек загина в Рияд, след като паднаха отломки от свалени от военните ракети - първата жертва на йеменската война в саудитската столица. \r\n\r\n Днешната атака към столицата на Саудитска Арабия е четвъртата за последните пет месеца. \r\n\r\n Междувременно се съобщава, че два безпилотни самолета на хусите са свалени в южната част на Саудитска Арабия. \r\n \n\t\t\t\t\t\t", "date": "2018.04.11", "title": "Три експлозии и прихваната ракета над Рияд"}
{"url": "http://www.bnews.bg/article/240079-dashteryata_na_mik_dzhagar_izliza_s_bivsh_zatvornik", "text": "\n Джорджия Мей Джагър има ново гадже. От известно време звездната дъщеря излиза с германския модел Норман Тойеркорн. \r\nЕдва наскоро стана ясно, че дъщерята на Мик Джагър и дългогодишният ѝ приятел Джош Маклелан са се разделили. От няколко седмици Джорджия, която е дъщеря на фронтмена на Rolling Stones и модела Джери Хол, споделя снимки на Норман, а и той не остава по-назад. \r\n31-годишният Тойеркорн е роден в източногерманския град Хале и е имал доста бурен живот. Според публикации в медиите едва на 13 г. е уличен в кражба, а по-късно дори лежи в затвора. Междувременно Тойеркорн е украсил тялото си с всевъзможни татуировки, но въпреки това успява да развие успешна кариера на модел. Снимал се е за известни брандове като Puma и Hugo Boss. \r\nВъпреки това Мик Джагър не бил очарован от новото завоевание на дъщеря си. Според запознати рок звездата се притеснява за връзката на Джорджия и Норман, но от групата са отказали коментар по този въпрос. \r\n26-годишната Джорджия е петото дете на Мик Джагър. \r\n  \r\n \n\t\t\t\t\t\t", "date": "2018.04.11", "title": "Дъщерята на Мик Джагър излиза с бивш затворник"}
{"url": "http://www.bnews.bg/article/240094-barekov_edna_vlast_izdava_svoyata_bezchovechnost_po_otnoshenieto_si_kam_bolnite_detsata_pensionerite_i_horata_s_uvrezhdaniya", "text": "\n Днес във Фейсбук попаднахме на коментар на евродепутата Николай Бареков публикуван в личният му профил в социалната мрежа. Коментарът му идва по повод управлението на ГЕРБ. Вижте какво написа той по темата!  \r\n\r\n *публикуваме без редакторска намеса  \r\n\r\n Една власт издава своята безчовечност по отношението си към болните, децата, пенсионерите и хората с увреждания. Точно тези милиони българи са жертва на управлението на ГЕРБ. Те не могат да избягат на Запад. Точно те бяха брутално излъгани от подлогите на ГЕРБ Каракачанов и Сидеров. СРАМ!!! \r\n \n\t\t\t\t\t\t", "date": "2018.04.11", "title": "БАРЕКОВ: Една власт издава своята безчовечност по отношението си към болните, децата, пенсионерите и хората с увреждания"}
{"url": "http://www.bnews.bg/article/240070-dzherard_batlar_dovede_nik_nolti_v_sofiya", "text": "\n Холивудските актьори Джерард Бътлър и Ник Нолти пристигнаха в България навръх Великден \r\n\r\n Звездната визита е по повод снимките на третата част на хитовия екшън „Код: Олимп“, който на български се очаква да се казва „Код: Ел Ей“. Както „Телеграф“ вече писа, снимачният процес започна в покрайнините на Лондон в началото на месеца, а на родна земя ще бъдат заснети кадри в студията на „Ню Бояна Филм“. \r\n\r\n Пръв по обед в понеделник, с полет от Берлин, кацна трикратно номинираният за Оскар 77-годишен легендарен актьор Ник Нолти. Изглеждаше променен до неузнаваемост – с дълга бяла брада и шапка тип барета. Нолти учуди хората наоколо с това, че въпреки жегата той бе заложил на бяла блуза с дълъг ръкав и шарено сако, писа „ТелеграФ“. \r\n\r\n Най-вероятно ролята на Ник във филма ще бъде малка, но пък ключова. \r\n\r\n Малко след полунощ в понеделник срещу вторник, с полет от Лондон, пристигна и Джерард Бътлър. \r\n \n\t\t\t\t\t\t", "date": "2018.04.11", "title": "Джерард Бътлър доведе Ник Нолти в София"}
{"url": "http://www.bnews.bg/article/240078-amerikantsite_izbraha_pleymeyt_na_godinata", "text": "\n Нина Даниел стана \"Плеймейт на годината\" на американското списание \"Плейбой\".Нина дебютира като плеймейтка за месец април на изданието миналата пролет. Красавицата от \"Бронкс\" напомня на главната героиня от \"Флашданс\" и носи лежерния дух на 80-те. Тя има 160 000 последователи в Инстаграм, където се е кръстила \"Дивото зайче\". Интересното е, че Нина Даниел има сериозна връзка от осем години. \r\nЗапитана как се чувства, когато получава секс съобщения от непознати, тя отговаря: \r\n\"Някак забавно е... Това не е нещо, което ме шокира. Понякога може да е малко натрапчиво, но се свиква след време. Комично е, когато си помислиш, че някой може да реши да ти прати снимки на пениса си. Получавам и доста странни съобщения...\" \r\nВ \"Плейбой\" Нина позира в чаша от мартини, като известните фемлини - комиксови персонажи на изданието, измислени от Хю Хефнър. \r\nХубавицата е щастлива от факта, че въпреки голотата й, в списанието са й направили по-задълбочено интервю. \r\n\"Това е важно за \"Плейбой\". Как работи мозъкът ми, какво тая в сърцето си. Чрез списанието получих възможност да изразя как се чувства една жена в днешното общество.\" \r\n \n\t\t\t\t\t\t", "date": "2018.04.11", "title": "Американците избраха ”Плеймейт на годината”"}
{"url": "http://www.bnews.bg/article/240093-15_mln_lv_poveche_za_nadziratelite_kray_na_protestite", "text": "\n Надзирателите в затворите и съдебните охранители преустановяват протестните действия. Това стана ясно след 5-часови преговори в Министерството на правосъдието между синдикалните организации на двете дирекции и ресорния министър Цецка Цачева. \r\n\r\n На срещата е взето решение да се отпуснат допълнителни 15 млн. лв. за Главна дирекция \"Изпълнение на наказанията\" и Главна дирекция \"Охрана\" в изпълнение на поетия от премиера Борисов ангажимент. \r\n\r\n В хода на срещата участниците са се договорили за 88 лева увеличение на основното възнаграждение на младшия изпълнителски състав в ГДИН и ГДО. \r\n\r\n Днешното договорено увеличение влиза в сила със задна дата - от месец март 2018 г. \r\n\r\n Увеличението ще обхваща 1 149 служители от ГДО и 2 884 от ГДИН. \r\n \n\t\t\t\t\t\t", "date": "2018.04.11", "title": "15 млн. лв. повече за надзирателите, край на протестите"}
{"url": "http://www.bnews.bg/article/240092-samo_30_lv_vtora_pensiya_za_polovinata_ot_novite_pensioneri", "text": "\n За първата вълнà пенсионери с право на втора пенсия тя масово ще бъде под 50 лева. Данните са от анализ на социалното министерство. \r\n\r\n Належащо е да се приемат правила за изплащането на т.нар. „втори пенсии”, защото вече могат да се появят първите хора с право на тях. Това са пенсиите от универсалните пенсионни фондове, в които се осигуряват всички родени след 1959 г. \r\n\r\n Анализът показва, че 55% от първата вълнà пенсионери ще получават под 30 лв. пожизнена пенсия, а 15% – между 30 и 50 лв. \r\n\r\n За 20% втората пенсия ще е между 50 и 100 лв., а за 10% – над 100 лв. \r\n\r\n От пенсионноосигурителните дружества посочват няколко причини сумите за първата вълнà нови пенсионери да са такива – периодът, в който тези хора са се осигурявали за втора пенсия е кратък, размерът на осигуровката в началото бил твърде нисък; доходът, върху който се е внасяла – също. \r\n\r\n Според предложенията хората ще имат право да избират между няколко вида пенсии. При пожизнената има и опция за унаследяване в определен срок. След него наследниците няма да имат право на парите. \r\n\r\n Ще има и т.нар. програмирано плащане – при него се договаря време, за което да се изплатят парите, остатъкът се унаследява. Възможна ще е и комбинация между двете. \r\n\r\n В предложенията си социалното министерство е разработило и конкретни примери и прогнози за бъдещите пенсии от частните дружества. \r\n \n\t\t\t\t\t\t", "date": "2018.04.11", "title": "Само 30 лв. втора пенсия за половината от новите пенсионери"}
{"url": "http://www.bnews.bg/article/240089-ako_iran_se_opita_da_ni_navredi_shte_svalim_asad", "text": "\n Ако иранците действат срещу Израел от сирийска територия, Башар Асад и неговият режим ще бъдат тези, които ще платят цената\". Това предупредиха високопоставени лица от Израелските отбранителни сили, след като върховният аятолах на Иран Али Хаменей определи ракетната атака срещу сирийската въздушна база Т-4 като „израелско престъпление“ и увери, че тя „няма да остане без отговор“, отбелязва вестник The Jerusalem Post, цитиран от \"Фокус\". \r\n\r\n „Режимът на Асад и самият Асад ще изчезнат от картата и от света, ако иранците се опитат да навредят на Израел или неговите интереси от територията на Сирия\", заявиха висши представители на израелските военни кръгове, чиито имена не разкриват от редакцията на вестника. „Нашата препоръка към Иран е да не се опитва да действа, защото Израел е твърдо решен да продължи по този въпрос до самия край\", предупредиха събеседниците на изданието. Министърът на отбраната на Израел Авигдор Либерман заяви във вторник, че Израел ще предприеме всички необходими стъпки, за да попречи на Иран да създаде постоянна военна база в Сирия. \r\n\r\n „Независимо от цената, няма да позволим на Иран да има постоянни военни позиции в Сирия. Нямаме друг избор\", категоричен бе Либерман. Според източниците на вестника, Иран може да предприеме опит за ответен удар срещу „предполагаемото израелско нападение в Сирия“, който вероятно ще бъде извършен с оръжия, които Техеран е транспортирал в Сирия. Длъжностните лица не вярват, че директният конфликт между Израел, Иран и Сирия задължително ще вкара ливанската групировка „Хизбула“ в конфликта. „Надяваме се, че генералният секретар на „Хизбула“ Хасан Насрала няма да се присъедини и ще бъде държан настрани в кампанията, ако такава бъде задействана. Нямаме никакъв интерес да разширим фронта, но ако се случи, Насрала трябва да разбере, че съдбата му няма да се различава от тази на Асад, той ще плати много висока цена\", увериха събеседниците на редакцията.  \r\n \n\t\t\t\t\t\t", "date": "2018.04.11", "title": "Ако Иран се опита да ни навреди, ще свалим Асад"}
{"url": "http://www.bnews.bg/article/240061-mariya_ilieva_pokaza_pishtna_pazva", "text": "\n Мария Илиева се появи в предаването \"На кафе\" с кокетна черна блуза, разкриваща пищното й деколте. Големият бюст на родилата в края на януари певица бе подчертан от дълбоко деколте тип \"лодка\". \r\n\"Александър расте щастливо обгрижен. Има време, не искам още да бъде показван. Това е лично решение. На 40-ия му ден бяхме в \"Света Неделя\". Беше вълнуващо\", разказа Мария Илиева. \r\n\"Месец и половина след раждането започнах с участията. Така го усетих. Много трудно намерих гледачки. Две са и са акушерки. Бебетата са много крехки и имат нужда от много специално внимание. Имам късмет, че тези жени са до мен\", каза още певицата, цитирана от \"Блиц\". И добави, че вече е спряла да кърми. \r\nМария засегна и темата за бащата на Александър: \r\n\"С таткото се запознахме случайно в една обща компания. Той се занимава със строителство. Решението да имаме бебе беше взето взаимно. Сигурно затова и се случи веднага. Това беше наистина едно божие чудо.\" \r\nТя разкри и как се чувства, съчетавайки майчинството с кариерата и известността: \r\n\"Имам стресиран живот, не съм и на 20 години. Исках да пазя максимално дълго бременността си в тайна. Радвам се, че бях в добра форма, за да не си личи.\" \r\n  \r\n \n\t\t\t\t\t\t", "date": "2018.04.11", "title": "Мария Илиева показа пищна пазва"}
{"url": "http://www.bnews.bg/article/240084-bez_obvineniya_za_sobstvenika_na_kucheto_nahapalo_dete_v_sofiya", "text": "\n Няма да бъдат повдигнати обвинения на собственика на ротвайлера, нападнал 6-годишно дете в училищен двор в София. Мъжът е пуснат на совбода, съобщиха за Дарик радио от Районната прокуратура. \r\n\r\n На подсъдимата скамейка ще се изправи само мъжът, който е разхождал кучето по време на инцидента. Той все още е в ареста. Очаква се до края на седмицата съдът да разгледа искането за налагане на най-тежката мярка за неотклонение - \"задържане под стража\". \r\n\r\n Ако бъде установено, че собственикът не е предоставил намордник и каишка за ротвайлера, прокуратурата може да повдигне обвинения и срещу него. \r\n  \r\n6-годишното момченце беше нападнат в понеделник вечерта, докато играело в двора на 121 училище, придружавано от родителите си.  \r\n\r\n \r\nСвидетел на инцидента коментира, че по същото време в двора на училището е имало повече от 30 деца, сред които и бебета. Друг очевидец на нападението разказва, че ротвайлерът е бил без намордник и каишка. \r\n \n\t\t\t\t\t\t", "date": "2018.04.11", "title": "Без обвинения за собственика на кучето, нахапало дете в София"}
{"url": "http://www.bnews.bg/article/240086-vizhte_kak_mandzhata_e_izbyagal_ot_zatvora", "text": "\n 42- годишният затворник Георги Танчев - Манджата, който избяга от обекта, на който работи, е излъгал, че отива на среща със сестра си. Наркопласьорът излежава едногодишна присъда за разпространение на наркотици и съдът е постановил тя да бъде изтърпява в затворническо общежитие при общ режим, съобщава \"Трафик\". Съгласно Закона за изпълнение на наказанията и задържането под стража, лишените от свобода, изтърпяващи наказание при първоначален „общ“ режим, могат да полагат труд на външни обекти. \r\n\r\n Георги Т. е бил приведен в ЗООТ „Хеброс“ на 9 март 2018 г. До момента той е бил осъждан многократно за престъпления против собствеността и притежаване на наркотични вещества. \r\nМанджата и още 8 затворници работели в мандра в Прослав. На обекта нямало охрана, тъй като такава се изисква ако работят повече от 9 души.  Към 15 часа мъжът помолил отговорника на мандрата да отиде до близкия паркинг, където го чакала сестра му. \r\n\r\n Умилостивил го с тъжна семейна история и излязъл. Повече не се върнал. В края на работното време, около 5 часа, от фирмата се обадили в заотвора и съобщили, че Танчев липсва. При проверката се оказало, че Манджата всъщност няма сестра.  Създадена е организация за издирването му. \r\n\r\n Под ръководството на Районна прокуратура-Пловдив се извършват активни процесуално-следствени действия и оперативни мероприятия за издирване на Танчев. Предвиденото от закона наказание, за престъпление по чл. 297 ал. 1 от Наказателния кодекс, е до три години „лишаване от свобода“.   \r\n  \r\n \n\t\t\t\t\t\t", "date": "2018.04.11", "title": "ВИЖТЕ КАК Манджата е избягал от затвора! "}
{"url": "http://www.bnews.bg/article/240076-kilometrichni_opashki_ot_tir_ove_na_dunav_most_pri_ruse", "text": "\n За километрични опашки от ТИР-ове, чакащи да преминат от Румъния в България през \"Дунав мост\" при Русе, съобщиха слушатели на \"Хоризонт\". \r\n\r\n Блокиране на компютърната система на граничния пункт е довела до проблемите, заради които преминаването на камионите през пункта отнема часове. \r\n\r\n Проблемът е засегнал и поделенията на Пътната полиция. От МВР обясняват, че в момента се работи по отстраняването на неизправността. Заради случилото се на места по граничните пунктове има колони от чакащи автомобили, а в поделенията на КАТ не може да се извършва регистрация на коли. \r\n \n\t\t\t\t\t\t", "date": "2018.04.11", "title": "Километрични опашки от ТИР-ове на \"Дунав мост\" при Русе"}
{"url": "http://www.bnews.bg/article/240083-aviokompanii_promenyat_marshrutite_si_zaradi_vazmozhna_ataka_nad_siriya", "text": "\n Водещи авиокомпании променят маршрути на свои полети, след като европейската агенция за контрол над въздушния трафик предупреди изпълняващите полети (Евроконтрол) над Източното Средиземноморие самолети да бъдат особено внимателни заради възможна въздушна атака над територията на Сирия, предаде Ройтерс. \r\n\r\n В съобщение, разпространено във вторник следобед, Евроконтрол предупреди, че в следващите 72 часа в района могат да бъдат изстреляни крилати ракети и ракети въздух-земя и да има смущения на навигационните уреди. \r\n\r\n Президентът на Доналд Тръмп и западните му съюзници обсъждат възможна военна акция в Сирия след информация за предполагаема употреба на химическо оръжие в сирийския град Дума. \r\n\r\n Говорител на Air France, цитиран от Ройтерс, съобщава, че авиокомпанията е променила някои маршрути на полети, вкл. до Бейрут и тел Авив. Нискобюджетната easyJet също ще промени полета до тел Авив. \r\n\r\n Авиационните регулатори следят конфликтните зони стриктно след катастрофата с полет MH17 на малайзийските авиолинии през 2014 г. Той бе свален от ракета земя-въздух. Загинаха 298 души. \r\n \n\t\t\t\t\t\t", "date": "2018.04.11", "title": "Авиокомпании променят маршрутите си заради възможна атака над Сирия"}
{"url": "http://www.bnews.bg/article/240069-i_noviyat_mazh_na_alla_pugachova_s_balgarski_koreni", "text": "\n Освен Филип Киркоров и новият мъж на примата на руската естрада Алла Пугачова комикът Максим Галкин също се оказа плътно свързан с България \r\n\r\n Благоверният на певицата сподели на страницата си в „Инстаграм“, че неговата майка Наталия Галкина е живяла две години в нашата страна. Свързаният с България епизод от живота на родителката на Максим датира от годините след Втората световна война.  Тогава Наташа била приютена заедно с баща си и майка си от български фабрикант в Сливен. „И независимо от стеснените жилищни условия, двете семейства много се сдружили“, пише Галкин в социалната мрежа. Той дори публикува изрезка от вестникарска статия, публикувана през юли 1946 г. във в. „Свободна България“, писа „ТелеграФ“. \r\n\r\n Днес Галкин си спомня, че 50 години по-късно той посетил България заедно с майка си и дори успели да намерят къщата, където тя живяла навремето. „Удивително, но в този дом открихме сина на същия този фабрикант, който с радост си спомни за своята приятелка от детските години“, пише още Максим. \r\n\r\n От поста се трогна дори и бившият мъж на Алла – руският певец Филип Киркоров и написа като коментар: „Колко удивителни са нашите майки! Колко жалко, че те толкова рано си отидоха от нас. Но аз съм убеден, че те ни виждат, чуват и помагат в най-тежките минути от нашия живот. Те са нашите ангели хранители“. \r\n \n\t\t\t\t\t\t", "date": "2018.04.11", "title": "И новият мъж на Алла Пугачова с български корени"}
{"url": "http://www.bnews.bg/article/240064-nikol_shertsinger_chete_za_maykal_dzhaksan", "text": "\n Гаджето на Григор Димитров е следвана навсякъде от папараци и нейни снимки се появиха веднага след пазаруването. \r\n\r\n На някои от фотосите Никол изглежда в лошо настроение, което е трудно да бъде прикрито дори от огромни слънчеви очила.Преди десетина дни тя загуби работата си като ментор и съдия в британския „X фактор“. Дали заради това или за друго, но Никол видимо не изглежда в настроение. \r\n\r\n От разходката на пазара тя се прибира само с книги, една от които е за краля на попа Майкъл Джаксън. \r\n \n\t\t\t\t\t\t", "date": "2018.04.11", "title": "Никол Шерцингер чете за Майкъл Джаксън"}
{"url": "http://www.bnews.bg/article/240081-chetiri_koli_izgoryaha_pred_zhilishten_blok_v_burgas", "text": "\n Четири автомобила изгоряха на паркинг пред жилищен блок в бургаския комплекс „Изгрев“ в нощта срещу сряда. \r\n\r\n Колите са собственост на млад мъж, който има фирма за трансфери на туристи и онлайн таксиметрови услуги през летния сезон. \r\n\r\n По неофициална информация става въпрос за умишлен палеж, тъй като огънят е тръгнал от колата, паркирана в средата. \r\n\r\n Полицията работи по всички възможни версии, включително нелоялна конкуренция между таксиметрови фирми преди старта на туристическия сезон, както и междусъседска война за паркоместа. \r\n\r\n „Не съм получавал заплахи и нямам подозрения“, категоричен е собственикът на такситата Пламен Лазаров. \r\n \n\t\t\t\t\t\t", "date": "2018.04.11", "title": "Четири коли изгоряха пред жилищен блок в Бургас"}
{"url": "http://www.bnews.bg/article/240088-balgariya_gubi_kiseloto_mlyako_i_sireneto_kato_traditsionni_hrani", "text": "\n България може да загуби като традиционни храни „Българско кисело мляко“, „Българско бяло саламурено сирене“, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай“ и „Българска боза“. \r\n\r\n Причината е, че Европейската комисия упражнява безпрецедентен натиск върху страната за незабавно прекратяване на закрилата върху географските означения за традиционни български храни. Тя ни е заплашила с наказателна процедура и на 9 ноември 2017 год. В Народното събрание е внесен проект за Закон за изменение и допълнение на Закона за марките и географските означения, в който се предвижда отпадане на възможността за национална регистрация на географски означения на земеделски продукти и храни, които попадат в обхвата на Регламент на ЕС 1151/2012 год. относно схемите за качество на селскостопанските продукти и храни. Това се постига със създаването на нов член 51а, който изключва от национална регистрация географски означения за тези продукти, алармират от Комитета за защита на потребителите. \r\n\r\n Огромният проблем, който се създава за българските потребители, е че с измененията в закона се предвижда прекратяване на досегашната регистрация на описаните географски означения. От България се иска да не дава закрила на наименованията на тези храни не само за в бъдеще, но и със задна дата, считано от приемането на страната в ЕС през 2007 г. \r\n\r\n \"Смятаме, че зад промените се крият лобистки интереси на производители и търговци от други държави членки, които може би са нарушили нечии права в миналото и сега са заплашени от съдебно преследване за това и които отдавна искат да напълнят българския пазар с нискокачествени млечни и месни продукти. В същото време категорично е отхвърлено искането от нашата страна за бърза и опростена процедура за регистрация на съществуващите географски означения, ползващи се с национална защита в момента\" - заявяват от Комитета за защита на потребителите. \r\n\r\n Закрилата на географските означения е особено важна, защото ако тя отпадне, те ще могат да се използват недобросъвестно и ще се нанесат вреди на потребителите, на репутацията на самите продукти и районите, в които се произвеждат. По отношение на потребителите географското означение дава гаранция за високо качество на продукта и възможност за избор на продукти с определено утвърдено качество, познато и ценено от него. \r\n\r\n За географското място, където се произвеждат продукти, защитени с географско означение, ползата е, че това води до глобално развитие на съответния район, благодарение на създаването на работни места, повишаване популярността на региона и последващо развитие на земеделие, индустрия и туризъм. Именно такива са и прокламираните цели на защитата на наименованията за произход и географските указания съгласно Регламент 1151/2012. Но не става ясно както тези цели биха се постигнали чрез прекратяването със задна дата на регистрирани по надлежния ред географски означения. \r\n\r\n Докато действа закрилата върху регистрираните географски означения, съществува забрана за неоторизираното им използване, която пази потребителите от имитиращи продукти без същото качество. Ако тази закрила отпадне от лятото на тази година, всеки производител или търговец ще може да ги употребява при етикетирането на предлаганите от него продукти на пазара. Най-потърпевши от ситуацията ще бъдат потребителите, които ще бъдат заблуждавани, защото тези продукти ще започнат да се предлагат със съмнително качество и фалшифицирани. \r\n\r\n \"Ние искаме българското правителство да защити наименованията на българските традиционни храни и да не допуска прекратяването на закрилата преди вписването им в единния регистър на Европейската комисия. Препоръчваме да се предвиди разумен срок, в който да се проведе процедурата за вписване на съществуващите географски означения по облекчена процедура. Всичко това трябва да се договори с ЕК в интерес на потребителите на вътрешния ни пазар, но така и на международните пазари, на които се продават „Българско кисело мляко“, „Българско бяло саламурено сирене“, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай“ и „Българска боза“ - заявяват още от Комитета за защита на потребителите. \r\n \n\t\t\t\t\t\t", "date": "2018.04.11", "title": "България губи киселото мляко и сиренето като традиционни храни"}
{"url": "http://www.bnews.bg/article/240087-vazstanoviha_deynostta_na_granichnite_punktove", "text": "\n Възстановена е работата на граничните контролно-пропускателните пунктове и на секторите \"Пътна полиция\" в столицата и в страната, съобщиха от МВР. \r\n\r\n Дейността на граничните пунктове и на секторите на \"Пътна полиция\" бе временно затруднена, заради възникнал технически проблем, отстранен от специалистите. \r\n\r\n Припомняме, по-рано през деня заради технически проблем на различни гранични пункнове имаше колони от чакащи автомобили. В КАТ също не можеше да се извърши регистрация на колите. \r\n \n\t\t\t\t\t\t", "date": "2018.04.11", "title": "Възстановиха дейността на граничните пунктове"}
{"url": "http://www.bnews.bg/article/240066-misis_balgariya_vselena_2017_mari_vacheva_varti_biznes_v_katar", "text": "\n Най-красивата омъжена българка за 2017-а, е по бизнес дела в Катар. \r\n\r\n Миската сподели снимки на страницата си във фейсбук, които породиха съмнения, че Мари е на почивка там, но се оказа, че бизнес дела са я отвели в най-богатата държава в света. \r\n\r\n Мари Вачева активно участва в семейния бизнес на австрийския си приятел Мартин, с когото от пет години живеят на семейни начала. Самият той призна в предаването „Смени жената“, че много разчита на Вачева, която отговаря за международните продажби в компанията и е щастлив, че е до него, защото е много креативна. \r\n\r\n Мари Вачева се представи блестящо в риалити предаването „Смени жената“, където попадна в ромско семейство и смени лукса, в който живее, с паленето на печка и мъкнене на дърва. С участието си в социалния проект, Вачева вдигна доста високо летвата за следващите герои във формата. \r\n \n\t\t\t\t\t\t", "date": "2018.04.11", "title": "„Мисис България - Вселена 2017“ Мари Вачева върти бизнес в Катар"}
{"url": "http://www.bnews.bg/article/240071-balgarskiyat_ezik_vliza_v_uchilishtata_v_turtsiya", "text": "\n Българският език и украинският език ще могат да се изучават в училищата в Турция. Днес е обнародвано постановление в Официален вестник, съобщават \"Хюриет\" и Анадолската агенция. \r\n\r\n В постановлението на правителството се казва, че двата езика ще бъдат изучавани като незадължителни класове в официални и неофициални образователни институции. \r\n\r\n В Турция английският език е задължителен за ученици между 7 и 18 г., но учениците също могат да изберат да изучават немски и френски език. \r\n\r\n Междувременно учениците на възраст между 13 и 16 г. могат да изучават езици, които се говорят в Турция и съседни държави, включително кюрдски диалекти, абхазки и грузински език. \r\n\r\n Общо 40 различни езика, включително арабски, грузински, персийски и гръцки, се говорят в Турция, според данни на центъра за изследване на езици SIL International. \r\n \n\t\t\t\t\t\t", "date": "2018.04.11", "title": "Българският език влиза в училищата в Турция"}
{"url": "http://www.bnews.bg/article/240072-konche_se_rodi_v_bedstvashtoto_stado_v_osogovskata_planina", "text": "\n Конче се роди в бедстващото стадо в Осоговската планина на животновъда Петър Пищалов. Жребчето е родено днес пред очите на ветеринарни лекари и доброволец, който направил кадри с дрон. \r\n\r\n Жребчето е живо и здраво. Състоянието на останалите коне също вече е добро. Наскоро същият доброволец откри с дрон още около 30 коня, за които се твърди, че са на Пищалов в по- високата част на планината. \r\n\r\n Двете стада в момента са преместени едно до друго в резервата Църна река в Осоговската планина и се чувстват добре.  \r\n \n\t\t\t\t\t\t", "date": "2018.04.11", "title": "Конче се роди в бедстващото стадо в Осоговската планина"}
{"url": "http://www.bnews.bg/article/240068-tramp_otseche_prigotvi_se_rusiya_v_siriya_shte_doydat_hubavi_novi_i_umni_amerikanski_raketi", "text": "\n \r\n\r\n \"Приготви се, Русия, защото те ще дойдат, хубави и нови и \"умни\"!\" Това написа Тръмп в профила си в \"Туитър\", малко след като руски представители казаха, че Вашингтон трябва да се въздържа от подобни атаки в отговор на съобщенията за химическо нападение в обсадения от сирийския режим град Дума. \r\n\"Не трябва да сте партньори с Животно, Убиващо с Газ, което убива собствения си народ и се наслаждава на това!\", написа още американският държавен глава. Тръмп отправя подобни критики към Русия, че поддържа \"животното\" в лицето на сирийския президент Башар Асад, за втори път през последните 72 часа. По-рано тази седмица той каза, че решение дали Вашингтон да отговори на съмненията за химическа атака ще бъде взето в близките два дни. \r\n\r\n По-рано днес стана ясно, че военните съветници са представили на американския президент Доналд Тръмп план за мощен удар по Сирия. Малко по-късно пък американският мозъчен \"Стратфор\" посочи базите в Сирия, които са на мушката на САЩ. \r\n  \r\n \n\t\t\t\t\t\t", "date": "2018.04.11", "title": "Тръмп отсече: Приготви се, Русия! В Сирия ще дойдат хубави, нови и \"умни\" американски ракети\r\n"}
{"url": "http://www.bnews.bg/article/240075-levski_shte_spasyava_sezona_sreshtu_osakateniya_tsska_sofiya", "text": "\n Днес в 18:00 часа ЦСКА-София и Левски ще се изправят един срещу друг в първия полуфинален сблъсък помежду си в турнира за Купата на България. Както е известно, на тази фаза в надпреварата, победителят се определя в два мача. Днес символичен домакин на стадион “Васил Левски” ще са “червените”, които ще се надяват да постигат добър турнирен резултат. Това обаче важи със същата, ако не и с по-голяма сила за “сините”, за които Купата остана последният шанс да спасят сезона и да донесат поне малко радост на своите привърженици. Евентуално отпадане точно от ЦСКА-София ще бъде прието доста тежко на “Герена”, където и в момента ситуацията не е особено розова. \r\nЛевски влезе в изключително неприятна серия от мачове в края на редовния сезон и в началото на втората фаза в първенството. “Сините” записаха 4 поредни срещи без победа, като последните 3 от тях бяха все загуби. Серията поражения всъщност стартира точно срещу ЦСКА-София на 18 март, когато “сините” паднаха с 0:1. Първият двубой между двата тима в първенството през есента пък завърши без победител - 2:2. \r\n\r\n В същото време в последния си мач ЦСКА-София допусна едва втората си загуба в Първа лига от началото на кампанията. “Червените” паднаха драматично в гостуването си в Разград на Лудогорец (2:3), което бе неприятен удар по самочувствието на тима, който вече изостава на 6 точки от върха. Сега “Армейците” със сигурност искат бързо да се отърсят от това поражение, а какъв по-добър начин, ако не с успех над Левски. \r\nПътят на ЦСКА-София до полуфинала  започна с категорична победа с 4:1 над Несебър, а след това бе отстранен и Ботев (Враца) с 3:1 на 1/8-финала. Най-сериозното препятствие за “червените” дойде на 1/4-финала, където те елиминираха Лудогорец с 2:1 след продължения. \r\nЛевски пък се движеше доста плахо в този турнир до момента. “Сините” печелеха скромно мачовете си с 1:0 след продължения срещу Ботев (Гълъбово), 1:0 и над Монтана и 2:0 срещу Дунав (Русе) на 1/4-финала. Макар отборът да не е особено резултатен в атака, то поне демострира много стабилна защита и все още няма допуснат гол във вратата си в тази надпревара. \r\nДомакините днес са измъчвани от сериозни кадрови проблеми. Цели 6 играчи отпаднаха от сметките на Стамен Белчев. Това са наказаните Жеферсон, Манолев и Каранга, както и контузените Десподов, Барт и Китанов. Това принуди треньорския щаб да включи в групата 17-годишните бранители - Валентин Антов и Никола Борисов. \r\n\r\n Очаква се стартовата единайсеторка да е съставена от Черниаускас под рамката и Дюлгеров, Чорбаджийски, Бодуров и Георгиев в защита. Лое и Малинов ще са двойката опорни халфове, а Тиаго ще движи играта пред тях. Енрике и Джеси ще действат на двете крила, а на върха на атаката ще започне Бланко. \r\nВ същото време в Левски проблемите са в защита, където ще липсват контузените Горанов и Белаид. Нашименто също бе с травма, но успя да се възстанови навреме и попадна в групата, макар да е малко вероятно да започне сред титулярите.  \r\nДелио Роси се очаква да заложи в този мач на Митрев на вратата и карето Цветкович, Яблонски, Ейолфсон и Фигейредо в защита. Тиам и Гомес ще са двойката опорни полузащитници, а Прохазка и Паулиньо ще оперират по двете крила. В атака пък ще се разчита на дуото Обертан и Костов. \r\n \n\t\t\t\t\t\t", "date": "2018.04.11", "title": "Левски ще спасява сезона срещу осакатения ЦСКА-София"}
{"url": "http://www.bnews.bg/article/240073-advokat_tryabva_da_izbegnem_zloupotrebite_i_posledvashtite_sanktsii_ot_noviya_reglament_za_lichnite_danni", "text": "\n В края на май във всички държави на Европейския съюз ще влезе в сила т.нар. GDPR регламент за защита на личните данни. Всички фирми и организации, опериращи с лични данни, са длъжни до тази дата да въведат новите правила и изисквания. В България, оказва се, готовност за това имат много малко субекти. А глобите са сериозни – до 20 млн. евро или 4% от световния оборот на фирмата (което е по-голямо). \r\n\r\n Във връзка с това на 24 април ще се проведе един от поредица семинари, организиран от обучителен център „Темида“. Темата е „Новият европейския регламент за защита на личните данни EU 2016/679 – GDPR“. Форумът е насочен към всички практикуващи юристи и всички представители на бизнеса, ангажирани в процеса на обработката на лични данни. \r\n\r\n Защо е важно да има такива семинари разказа в предаването „Темида – цената на истината“ по телевизия Евроком адвокат Николай Цветанов от кантора „Пенков, Марков и партньори“. Цветанов е и един от основните лектори на събитието. \r\n\r\n „Важно е, за да разбере бизнесът и да знае какво трябва да направи, за да приведе дейността си в съответствие с изискванията на регламента. От две години го има този регламент, а, типично по български, сега се сетихме в последните два-три месеца да действаме, за да се приведем в съответствие с разпоредбите. Късно е, или поне закъсняваме. Трябва да действаме по-внимателно. Целта на този, а и на другите подобни обучителни семинари е да се повишат познанията на всички администратори на лични данни, за да се предотвратят злоупотребите, а и да се избегнат санкциите“, категоричен бе Цветанов. \r\n\r\n Новият регламент влиза в сила до 25 май. Разбира се размерът на санкциите, които могат да бъдат наложени по реда на регламента, е стряскащ, но в крайна сметка те ще бъдат съобразени с нашата икономическа действителност, обясни Цветанов. 20 млн. евро не са по джоба на почти никой представител на българския бизнес и в този смисъл санкцията ще цели не да убие бизнеса, а да има превантивен ефект. „Трябва да ни е страх от размера на санкцията, която може да ни наложат в случай, че не предприемем достатъчно мерки да защитим личните данни, които обработваме“, уточни адвокатът. \r\n\r\n По новия регламент всички администратори на лични данни попадат под обхвата на разпоредбите, както досега влизаха в полето на сила на Закона за защита на личните данни. \r\n\r\n И в нашия закон, а и в новия регламент, са включени и т.нар. „чувствителни“ данни, които засягат расата, религията, сексуалните предпочитания и др. видове твърди интимни данни. И тъй като ги има в нашия Закон за защита на личните данни, те и сега са подсигурени, обясни Цветанов. По тях ще има допълнителни действия и мерки за защита – чисто организационни, но и технологични. Нашето законодателство обаче е доста модерно и малко са нещата, които надграждат в регламента над нашия закон, обобщи юристът. \r\n \n\t\t\t\t\t\t", "date": "2018.04.11", "title": "Адвокат: Трябва да избегнем злоупотребите и последващите санкции от новия регламент за личните данни"}
{"url": "http://www.bnews.bg/article/240058-vdigat_pametnik_na_velko_kanev_v_elhovo", "text": "\n Паметник на Велко Кънев в Елхово искат да се издигне почитатели на актьора. Съгражданите на комика роптаят, че местните власти по никакъв начин не са почели именития им съгражданин \r\n\r\n Преди време кръстили на него само салона на читалището, но не успели да организират дори и изложба със снимки от живота на звездата от „Оркестър без име”.Затова жителите на Елхово решили сами да лансират идеята за паметник, който да бъде издигнат в края на юли, когато Велко щеше да навърши години.Освен това те настояват градския площад да носи името на актьора. \r\n„Благодарна съм на хората, че не са забравили Велко. Не искам да звучи нескромно, но мисля, че той имаше съзнание за стойността си в театъра, като актьор. Дори последните дни, когато само шепнеше, ми каза, че съжалява, че не може да даде още на любимия си театър. Той бе животът му”, споделя съпругата му Дора Кънева. \r\n\r\n Самата тя чака с нетърпение годишния самодеен фестивал в Тополовград, който носи името на съпруга й. \"Изключително много го обичат хората и то не само там. Това може само да ме радва”, казва Кънева. \r\nТя признава, че загубата на гласа е най-голямата трагедия за актьора. „Продължи да работи, като поставяше пиеси”, спомня си за силния му дух тя. След театъра Кънев най-много боготворял двете си дъщери и жена си. „Много обичаше внуците си”, казва още Дора. \r\n \n\t\t\t\t\t\t", "date": "2018.04.11", "title": "Вдигат паметник на Велко Кънев в Елхово"}
{"url": "http://www.bnews.bg/article/240048-mis_silikon_bori_depresiya_s_promishleni_kolichestva_alkohol", "text": "\n Миската Виктория Петрова има сериозни проблеми с алкохола, твърдят нейни приближени, пише BGLife.Clib \r\n\r\n След като се разделила с гаджето си преди месец, Виктория все по-често посягала към чашката. Тя започвала да пие от сутринта, като не подбирала какво точно да си сипе, стига да не е бира. \r\n\r\n „Вики е неузнаваема, след като скъса с гаджето си. В момента няма човек до себе си и дави самотата в алкохол“, разказва нейна приятелка. \r\n\r\n След запоите Мис Силикон ставала агресивна и раздразнителна. Преди няколко дни в столична чалготека тя вдигнала два скандала за една вечер. \r\n\r\n Първо се скарала с момче от охраната, който отказал да я пусне в заведението, защото била видимо неадекватна. Все пак отстъпил пред молбите на компанията с която Вики цъфнала в клуба. После последвал нов скандал с бармана, който не разбрал точно какво да сипе на пияната миска. \r\n \n\t\t\t\t\t\t", "date": "2018.04.11", "title": "Мис Силикон бори депресия с промишлени количества алкохол"}
{"url": "http://www.bnews.bg/article/240039-emiliya_lasna_gola_pred_brata_na_fiki_storaro", "text": "\n Любовта се отразява благотворно на Емилия, която пуска песен след песен, след като загаджи с Жорж Башур. Вчера бе премиерата на новия й проекто хит „По такива си падам” в дует с по-малкия брат на Фики Стораро. Тийнейджърът Емрах тръгна по стъпките на татко си и батко си и записа първото си парче заедно с една от най-желаните звезди на Митко Пайнера. Песента веднага се превърна в най-обсъжданата тема във фолксредите, като повечето почитатели са категорични, че парчето ще стане хит, а Емрах го очаква светло бъдеще. За да подсили въздействието, в част от клипа Емелия е гола, но камерата деликатно не слиза по-надолу от раменете й. Видеото вижте  \r\n  \r\n \n\t\t\t\t\t\t", "date": "2018.04.11", "title": "Емилия лъсна гола пред брата на Фики Стораро"}
{"url": "http://www.bnews.bg/article/240056-kazatsi_gotvyat_palezh_na_tramp_v_sank_peterburg", "text": "\n \r\nКазаците от съюза \" Ирбис\" в Санкт Петербург лишиха президента на САЩ Доналд Тръмп от званието \"Почетен казак\" . \r\n Причината е в изострените отношения между Вашингтон и Москва, съобщи \"Росбалт\". Председателят на съюза Андрей Поляков припомня, че званието е присъдено на новоизбрания американски президент след победата му през 2016 година.  \r\n\"След американските избори Държавната Дума празнуваше с шампанско победата на Тръмп и лично Владимир Путин го поздрави, на фона на тази еуфория ние го направихме почетен казак, не есаул, а почетен член на нашия съюз. Но след това политическите събития не се развиха така ,както на нас ни се искаше\", признава Поляков.  \r\nСега казаците се подготвят тържествено да изгорят чучело на Тръмп в Санкт Петербург. Заканват се чучелото да бъде наметнато с американското знаме.  \r\n  \r\n \n\t\t\t\t\t\t", "date": "2018.04.11", "title": "Казаци готвят палеж на Тръмп в Санк Петербург"}
{"url": "http://www.bnews.bg/article/240057-toplofikatsiya_spira_poetapno_parnoto_v_stolitsata", "text": "\n Започва поетапно спиране на парното в столицата, съобщи Топлофикация София. \r\n\r\n Съгласно изискванията в Общите условия за продажба на топлинна енергия, тази процедура може да стартира, ако са изпълнени двете задължителни условия - три последователни дни със средноденонощна температура над + 12 градуса и прогноза за трайно затопляне на времето. Към днешна дата посочените условия са изпълнени и “Топлофикация София” ЕАД има основание да обяви край на отоплителен сезон 2017-2018 г. \r\n\r\n При желание от страна на клиентите, отоплението в отделни сгради може да остане включено до 30 април 2018 г. За тази цел е необходимо да има решение на общото събрание на етажната собственост. На основание на това решение упълномощено лице подава заявление в обслужващия топлорайон. \r\n \n\t\t\t\t\t\t", "date": "2018.04.11", "title": "Топлофикация спира поетапно парното в столицата"}
{"url": "http://www.bnews.bg/article/240054-nechuvana_naglost_ginka_iska_51_uvelichenie_na_tsenata_na_toka_stoi_li_pravitelstvoto_zad_neya_vizhte_dokazatelstvoto", "text": "\n Грижливо дълго критата истина колко ЧЕЗ иска да бъде увеличена цената на тока най-накрая лъсна. Шефът на КЕВР Иван Иванов публично обяви, че подопечното му ведмоство няма да позволи повищаване на цените на тока както ги искат електроразпределителните дружества, като подробно изреди кое колко иска, но без да спомене ЧЕЗ. \r\n\r\n Той обаче писмено е отговорил на запитване на червената лидерка Корнелия Нинова. Искането за промяна цената на тока ЧЕЗ пусна през март, но без да посочва цени. Упорито управляващите мълчаха досега, но истината излезе. Стои ли правителството зад продажбата на ЧЕЗ, попита пак социледрката във Фейсбук и публикува документа, който й е изпратил шефът на КЕВР. \r\n\r\n *Публикуваме без редакторска намеса. \r\n\r\n \"Стои ли правителството зад продажбата на ЧЕЗ България на Гинка Върбакова и народът ли ще плати сметката на задкулисието? Публикувам отговора на председателя на КЕВР Иван Иванов на мое писмо с питане какво увеличение на цената на тока за бита е поискано от \"ЧЕЗ разпределение България\" и \"ЧЕЗ Електро България\" от 01.07.2018. Обръщам внимание, че искането е от 30.03.2018 г. и досега е крито. Другите енергоразпределителни дружества обявиха официално исканията си. На многократните ни въпроси за ЧЕЗ бяха давани мъгляви отговори и бяхме обвинявани в лъжа, че ще има увеличение на цената на тока за хората. Ето я истината:  \r\n\r\n \r\n \n\t\t\t\t\t\t", "date": "2018.04.11", "title": "НЕЧУВАНА НАГЛОСТ: Гинка иска 51% УВЕЛИЧЕНИЕ НА ЦЕНАТА НА ТОКА! Стои ли правителството зад нея? Вижте доказателството!"}
{"url": "http://www.bnews.bg/article/240063-tsetska_pak_shte_plache_na_boyko_za_pari_za_zatvorite_i_pak_shte_go_pravi_geroy_v_ochite_na_slepite", "text": "\n Правосъдното министерство ще настоява пред правителството за средства, за да се справи с проблемите в местата за лишаване от свобода. Това заяви министърът на правосъдието Цецка Цачева пред медиите след среща с директорите на затворите у нас и ръководството на Главна дирекция \"Изпълнение на наказанията\", съобщава БТА. \r\n\r\n Средства ще бъдат искани за увеличение на щатната численост на работещите в пенитенциарната система, както и за надзорно-охранителни системи и инструменти. Такива са и исканията на Синдиката на служителите в затворите. Цачева уточни, че повече щатни места могат да бъдат получени с бюджета за 2019 г., като припомни, че през декември е била правена оптимизация на състава. \r\n\r\n Ще бъдат създадени и две работни групи. Едната трябва да преразгледа щатното разписание и да потърси вариант за оптимизиране на щатовете, които са налични към този момент. Целта е да бъдат засилени възловите места, които се прецени, че са с недостиг на личен състав. Другата трябва да предложи технически средства, които да подпомогнат работата на служителите в затворите и колко средства ще са необходими за тях. Двете работни групи трябва да приключат работа до края на април. \r\n\r\n На срещата днес е било решено още началниците на затворите да направят пълен преглед на зоните за сигурност и високорисковите лица. \r\n\r\n Ще бъде направена и последваща оценка на въздействието на направените изменение в Закона за изпълнение на наказанията и задържане под стража. Според началниците на затворите част от промените демотивират работещите в местата за лишаване от свобода, както и не дават възможност за организация на охраната и контрол на дейността. \r\n\r\n Ще се изработва и стратегия по отношение на политиките, свързани с изпълнение на наказанията, до края на лятото да бъде изготвен проектът й, допълни министър Цачева. Целта й ще бъде да прецизира къде са проблемите в системата. \r\n\r\n Тепърва правосъдната министърка явно ще навлиза в проблемите на сектора. И всичките ѝ обещания започват с \"ще\". Добре знаем, че обещаното не е като изпълненото. \r\n \n\t\t\t\t\t\t", "date": "2018.04.11", "title": "Цецка пак ще плаче на Бойко за пари за затворите и пак ще го прави герой в очите на слепите"}
{"url": "http://www.bnews.bg/article/240062-pevtsi_skarbyat_za_toncho_rusev", "text": "\n Вчера ни напусна легендарният композитор Тончо Русев. Той си отиде след кратко боледуване, дни преди рождения си ден (20 април). Неговите колеги реагираха на тъжната вест. \r\nЗвездите на българската и чуждестранната сцена, достигнали върхове в кариерата си, благодарение на неговите песни, изразиха мъката си. \r\nФилип Киркоров изпрати съболезнования и големи благодарности към Тончо от Русия: \r\n\"Печална вест пристигна при мен от България. Великият български композитор Тончо Русев почина на 86 години... \r\nТой беше автор на първите ми песни, които ми донесоха популярност - \"Синдбад Мореплавателя\", за която наскоро си спомних в програмата, посветена на Иля Резник при Максим Галкин, дуета ми с Ани Лорак \"Ден и нощ\", \"Попитай морето\" и със сигурност най-любимата и скъпа за мен песен, която ми донесе най-голям успех и любовта на милиони фенове още през 1990 г. - \"Ти, ти, ти\" \r\n!!!Благодаря ви, скъпи ТОНЧО!!! \r\nНе мога да повярвам... Съвсем скоро се срещнахме в дома на Тончо в София, когато бях на турне в родната си България през септември. И сега... Мислехме ли тогава с баща ми Бедрос, че го виждаме за последен път? Не! \r\nПочивай в мир. Твоята памет и тази на красивите ти гениални песни ще живеят в сърцето ми завинаги... \r\nМоля, всички членове на семейството му да приемат моите искрени съболезнования. И целият български народ, който обожава неговите песни, които красят българската естрада толкова години...\" \r\nВеселин Маринов преживя тежко загубата на Русев, тъй като на Великден почина баща му. Певецът сподели изпълнение на композицията му \"Идвайте си\" и написа: \r\n\"В два последователни дни си отидоха двамата ми бащи, двамата ми учители - в живота и в музиката. Поклон.\" \r\nСъобщение с обща снимка на Русев и Васил Найденов се появи и в официалната фен страница на певеца: \r\n\"Скърбим за Маестро Тончо Русев\" \r\n\"Тончо винаги пишеше конкретно за даден певец или певица. Беше характерно, че той не пишеше просто музика, а познаваше характерите ни. По този начин влизаше под кожата предварително. Още преди да сме седнали на пияното. Той усещаше какво може един изпълнител\", каза Найденов в \"Здравей, България\". \r\nВ предаването гостуваха Катя и Здравко от Ритон. \r\n\"Той ни запозна, беше ни неофициалният продуцент\", заяви Катя и добави, че Точно винаги е правил музика по вече готово стихотворение: \"Винаги е казвал - нотите идват, след като видя думите\". Двамата признаха, че преди последния им концерт Тончо ги е помолил да посветят негова песен на жена му Елена. \"Не се разплакахме, но ни стана много тъжно. Той вече беше много болен\", каза Здравко, цитиран от \"Блиц\". \r\n\"Снощи Марги изпя прощално “Незабрава”... на Тончо Русев, уникалния!!!\", написа Йорданка Христова. \r\n  \r\n \n\t\t\t\t\t\t", "date": "2018.04.11", "title": "Певци скърбят за Тончо Русев"}
{"url": "http://www.bnews.bg/article/240059-tragediya_s_voenen_samolet_i_v_sarbiya", "text": "\n Самолет Soko G-4 Super Galeb на сръбските военновъздушни сили се е разбил в Североизточна Сърбия, съобщава сръбското министерство на отбраната. Според „Вечерне новости“ двамата пилоти са катапултирали, но единият е загинал. \r\n\r\n Другият е с травми в тежко състояние и е настанен в болница. \r\n\r\n На мястото са изпратени спасителни екипи, предаде БНР. \r\n\r\n Това е вторият случай с разбит военен самолет.  \r\n \n\t\t\t\t\t\t", "date": "2018.04.11", "title": "Трагедия с военен самолет и в Сърбия!"}
{"url": "http://www.bnews.bg/article/240000-elena_yoncheva_izostavena_ot_mazha_si_deputatkata_grohna", "text": "\n Депутатката Елена Йончева е грохнала покрай десетките си ангажименти, видяха фотографите на „Ретро“. Повод за лошото ѝ настроение е не само натрупаната умора, а и честото отсъствие на нейния мъж – архитекта Пламен, който също бил претрупан с работа и не успявал да я отменя поне в родителските задължения. \r\nОсвен че изпълнява депутатския си дълг, посещава централата на БСП на столичната улица „Позитано“, ходи редовно до приемната си в град Хасково, откъдето я избраха за народен представител, журналистката води и прибира ежедневно сина си от детска ясла. Малкият Тео съвсем отскоро постъпил в частното заведение, което е първото у нас, в което се преподава изцяло на френски език. Амбициозната Елена не избрала случайно детското школо. Тя искала още от ранна възраст синът ѝ да проговори чужд език. Допаднало ѝ още, че храната, която се давала на малчуганите там, била изцяло био, но и местоположението я устройвало. Градината се намира в столичния квартал „Драгалевци“, а Йончева и семейството ѝ обитават тузарско жилище в „Бояна“. \r\nВъпреки щастието, с което появата на Тео дари депутатката навръх 51-вия ѝ рожден ден, сега майчинството ѝ се виждало трудно бреме. Напоследък с половинката ѝ имали търкания от битов характер, а изцедената като лимон Елена не успявала да се справя на няколко фронта. В стремежа си да пести време депутатката си позволява дори да нарушава закона, като преминава на червено с огромния си джип, който напълно контрастира с ниския ѝ ръст. Освен това в последните седмици Йончева често се появявала на публични места с торбички от недоспиване под очите и угрижено гризяла нокти – неин стар навик, който показвал кога е силно тревожна. \r\n \n\t\t\t\t\t\t", "date": "2018.04.11", "title": "Елена Йончева изоставена от мъжа си, депутатката грохна "}
{"url": "http://www.bnews.bg/article/240046-ogromna_tragediya_v_alzhir_razbi_se_voenen_samolet_s_200_dushi_na_borda", "text": "\n Най-малко 200 военнослужещи са загинали в резултат на катастрофата на военно-транспортен самолет Ил-76 в Алжир. Това съобщи телевизия „Ал Хадас“.  Самолетът е паднал скоро след излитането си от военната база в Буфарик, намираща се на 50 км южно от столицата на страната Алжир.  Според Alg24 към мястото на произшествието са се отправили 14 линейки. Инцидентът е станал няколко минути след излитането. \r\nВеднага след падането самолетът се е запалил.  \r\nОфициални изявление на алжирските власти по повод на катастрофата за момента няма.  \r\n\r\n \r\n  \r\n \n\t\t\t\t\t\t", "date": "2018.04.11", "title": "Огромна трагедия в Алжир: Разби се военен самолет с 200 души на борда!"}
{"url": "http://www.bnews.bg/article/240047-evrokontrol_predupredi_avioprevozvachite_za_povisheno_vnimanie_zaradi_vadushni_udari_po_siriya", "text": "\n Международната агенция за въздушен контрол „Евроконтрол” официално предупреди авиопревозвачите да провеждат полетите си в Източното Средиземноморие с повишено внимание през следващите 72 часа заради вероятност от начало на авиоудари по цели на сирийска територия, съобщава „Ал Джазира”. \r\n\r\n Според „Евроконтрол” може да се стигне до употреба на крилати ракети и ракети „въздух-земя” и в резултат може да има смущения на радиокомуникациите. \r\n\r\n Към момента над Сирия практически не летят пътнически самолети на по-големи авиокомпании. \r\n\r\n Предупреждението идва на фона на заявките на американския президент Доналд Тръмп и част от съюзниците му, че ще отговорят със сила на химическата атака в предградие на Дамаск, за която Вашингтон обвини режима на президента Башар ал-Асад. \r\n\r\n В Съвета за сигурност се стигна до сблъсък между САЩ и Русия, с чиято военна помощ Асад се бори с въоръжената опозиция в страната. В резултат нито Вашингтон, нито Москва успяха да прокарат свои резолюции по случая. \r\n\r\n Към Средиземно море пътува американски самолетоносач, като ударната група съдържа и ред други кораби. Предполага се, че сред тях ще има и германска фрегата. Френският президент Еманюел Макрон също заяви, че страната му може да се включи в удари по Сирия. \r\n\r\n Междувременно руската армия е в бойна готовност, а посланикът на страната в Ливан заяви пред телевизията на групировката „Хизбулла”, че изстреляните по Сирия ракети ще бъдат унищожени, а корабите и самолетите, които са използвани за атаката – унищожени. \r\n\r\n Според непотвърдени информации руското военно министерство преговаря с Иран за достъп до авиобаза, в която да бъдат базирани тежки бомбардировачи Ту-22М и Ту-95МС, както и летящи цистерни Ил-78 за изтребители, които ще бъдат прехвърлени от Русия. \r\n \n\t\t\t\t\t\t", "date": "2018.04.11", "title": "Евроконтрол предупреди авиопревозвачите за повишено внимание заради въдушни удари по Сирия!"}
{"url": "http://www.bnews.bg/article/240067-barekov_koy_shte_plati_masrafa_novoto_psevdodyasno_obedinenie_na_prokopiev_s_ivan_kostov", "text": "\n Днес във Фейсбук попаднахме на коментар на евродепутата Николай Бареков по повод новото дясно обединение на Иво Прокопиев и Иван Костов. Вижте какво написа Бареков по темата! \r\n\r\n * публикуваме без редакторска намеса  \r\n\r\n По повод “новото” псевдодясно обединение на Прокопиев с Иван Костов искам да попитам: \r\n\r\n 1. Да започнем с Любимия за БТВ и капиталци въпрос: Кой ще плати масрафа? Прокопиев с крадените милиони ли или нещо кеширано от приватизацията? \r\n2. Каква е идеологическата платформа на Демократична (ограбена) България? Либерално-ляво като прокламираната от Христо Иванов или консервативно-патриотично като тази на старото ДСБ? Щото съчетанието между двете малко прилича на Бай Ганьо при Иречека- може да е либерал, може и консерва. Съобразно келепира. \r\n\r\n \r\n3. За признаване на еднополовите бракове ли са, тъй както изисква пълната свобода и демокрация или ще се спрат само до варианта “гражданско съжителство” между гейовете и лесбийките?  \r\n\r\n \r\n4. Как така ще са алтернатива на ГЕРБ и Бойко Борисов като до вчера бяха негови (подсъдими) министри, патерици, слуги или се щипеха и ръгаха помежду си кой пръв ще прескочи оградата в Банкя, за да си пие кафето с него и да му се подмазва?  \r\n\r\n \r\n5. Защитата на корпоративния и финансов интерес на подсъдимата олигархия зад Демократична (Ограбена и от вас) България ще бъде ли обявена публично пред обществото или пак по тъмно ще се редят далаверите? Имам и още въпроси от името на питащите граждани, но нека първо чуем дали ще има честни отговори на тези. И понеже народът знае точните отговори - виси само въпросът ще си признаете ли? \r\n \n\t\t\t\t\t\t", "date": "2018.04.11", "title": "БАРЕКОВ: Кой ще плати масрафа? “Новото” псевдодясно обединение на Прокопиев с Иван Костов"}
{"url": "http://www.bnews.bg/article/240045-1_milion_broi_ortakat_na_prokopiev_rosko_prezidentcheto_za_svatbata_si_sas_sinoptichkata_ot_nova", "text": "\n Броени дни остават до сватбата на годината, каквато се очаква да се превърна бракосъчетанието на доскорошната синоптичка Деси Банова и експрезидента Росен Плевнелиев. най-одумваната двойка ще се врече във вечна вярност след няколко месеца. Блондинката и попрезрелият политик обявиха годежа си в края на март.  \r\n\r\n Трескавата подготовка за дългоочакваната церемония тече с пълна пара.  Напук на твърденията на Деси, че сватбата ще бъде дискретна, тя ще се превърне в разточително и пищно тържество. \r\n\r\n Церемонията ще се състои в Гърция, край градцчето Урануполи, където Плевнелиев има баровско имение, показва репортерска проверка на \"Галерия\". Вестникът първи информира за намерението на звездната двойка да вдига сватба в чужбина. \r\n\r\n Въпреки че палатът на бившия президент е огромен, той няма да подслони гостите, под чиито умилени погледи Банова ще стане Плевнелиева. Бедността на българите не може да помрачи предстоящото хиперлуксозно събитие, за което ексбългарският президент има намерение да пръсне луди пари. \r\n\r\n Синоптичката ще блести като принцеса, благодарение на парите на бъдещия й съпруг, със сигурност не са спестени от президентската заплата.  \r\n\r\n В богаташката къща ще се настанят само кумовете  и най-близките на семействата Банови и Плевнелиеви. Най-много - 200 от присъсващите, ще бъдат настанени в хотел Eagles Palace, който е най-тузарският в района. \r\n\r\n Комплексът е 5-звезден и напълно отговаря на високите изисквания на младоженците. Нощувката в хотела е около 500 евро на вечер и простите сметки показват, че само за двудневния престой на тези гости Росен ще похарчи 400 хил. лв. За около 50 от по-специалните сватбари Плевнелиев е наел тузарски вили, които ще му струват 200 хил. лв. за уикенда. \r\n\r\n Комплексът предлага организиране на специални събития като сватби,и предлага на клиентите си невероятна украса и изтънчено няколкостепенно  гурме меню само със специални блюда, каквито се поднасят само на важни персони. \r\n\r\n В чашите шяло да бълбука марково френско шампанско, а на масите да има богат избор от отбран колекционерски алкохол. За храната, напитките и тортата президентът ще се бръкне с още най-малко 170 бона. \r\n\r\n Церемонията ще бъде озвучена от тиха класическа музика, а първият танц на Плевнелиев най-вероятно ще бъде на хит на Тина Търнър, която е любима певица на Деси. Празненството ще бъде повече от романтично, тъй като комплексът е разположен на плажа. Хотелът разполага с невероятна гледка към морето, а по алеите са засадени палми точно като на Френската Ривиера. \r\n\r\n На този фон Банова ще се появи с пищна сватбена рокля, за каквато е мечтала цял живот, а така и не може да облече след като роди дъщеря от предишния си партньор. Тоалетът вече бил избран и поръчан от скъп бутик в Милано и бил на стойност 45 бона. От Италия щяла да пристигне и дантелена рокля за дъщерята на Деси - Йоанна, на която е поверена ролята на шаферка. Визията на булката щяла да бъде допълнена от наниз естествени перли, а халките били от платина, инкрустирани с диаманти. Общата стойност на бижутата била 30 000 лева. \r\n\r\n Плевнелиев греел от щастие и не се притеснявал от това, че голямата любов ще му глътне колкото би дал за закупуването на луксозна вила на първа линия в Гърция или Испания. Той усмихнато твърдял, че Деси е най-добрата и позитивна жена, която е срещал и заслужава най-доброто. Освен това за синоптичката това ще е първи брак и президентът искал всичко да е на ниво. \r\n\r\n Като се тегли чертата, накрая се оказва, че Плевнелиев ще похарчи близо 1 милион леваза организирането на сватбата и лъскавата ѝ опаковка. Сумата не е притеснителна за политика бизнесмен, чиито банкови сметки са солидни от години в комбинация с общите бизнеси им с подсъдимия Иво Прокопиев. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.04.11", "title": "1 милион брои ортакът на Прокопиев Роско Президентчето за сватбата си със синоптичката от Нова!"}
{"url": "http://www.bnews.bg/article/240055-sadat_pusna_zhelyaz_andreev_na_svoboda", "text": "\n Окръжният съд в Добрич реши да пусне 29-годишния Желяз Андреев с мярка \"подписка\". \r\n\r\n Той беше задържан от полицията по искане на прокуратурата в Маями. Арестът беше заради разследване във Флорида срещу 11 души, които са обвинени, че са нарушили ембаргото за търговия със Сирия.  \r\n\r\n Адвокат: Съдът ни често не иска допълнително информация за екстрадицията на българи \r\n\r\n Желяз 7 години не е сменил своята адресна регистрация и все още се води по постоянен адрес в Добрич, въпреки че от 4 години живее в София, съобщи Нова тв. \r\n\r\n Предстои насрочване на дата за делото по искането за екстрадиция.  \r\n\r\n В съдебната зала бяха изслушани пледоариите на обвинението и защитата. \r\n\r\n Мъжът беше задържан от полицията на 7-и април по искане за екстрадирането му в САЩ. Той е обвинен в участие в заговор за нарушаване на ембаргото на Сирия и за измама към Съединените американски щати, докато е бил служител в отдел „Продажби“ в българския офис на американска фирма. Там Желяз Андреев е търгувал с авиационни части, като един от клиентите му е била сирийската компания „Сирия Ер“. \r\n\r\n В съдебната зала Желяз Андреев заяви, че, като служител в отдел Продажби на „АВ Тронкс“, той е изпълнявал задълженията си според трудовата си характеристика и никога не е предполагал, че те са в нарушение на американските закони. Той категорично отрече да е изготвял или фалшифицирал документи и подчерта, че никога не е посещавал Съединените щати, не е кандидатствал дори за виза. \r\n\r\n На свидетелската скамейка в негова защита се яви приятелката му Милена Здравкова, с която са били колеги във въпросната фирма. Тя подкрепи думите му, че, като работници на най-ниското йерархично ниво, те са изпълнявали нарежданията на своите преки ръководители. \r\n\r\n Защитата на Желяз Андреев поиска от съда да го освободи от ареста, тъй като няма риск от укриването на подсъдимия и по този начин да не се съобрази с искането на прокуратурата за задържането му под стража за срок до 60 дни. \r\n\r\n Окончателното решение на Окръжния съд в Добрич дали ще освободи Желяз Андреев, се очаква, предаде БНР. \r\n\r\n По-рано през деня правосъдният министър Цецка Цачева вдигна рамене по темата и каза, че на този етап  \r\n \n\t\t\t\t\t\t", "date": "2018.04.11", "title": "Съдът пусна Желяз Андреев на свобода!"}
{"url": "http://www.bnews.bg/article/240051-zamyanata_fakt_boyko_iztegli_boyko_ot_rusiya_i_go_prati_v_mezhdunarodnata_banka_za_ikonomichesko_satrudnichestvo", "text": "\n Правителството одобри кандидатурата на Бойко Коцев за член на Управителния съвет (УС) на Международната банка за икономическо сътрудничество (МБИС) с мандат до пет години, съобщиха от правителствената пресслужба. В качеството си на член на УС на МБИС представителят на България ще участва в оперативната дейност и управлението на банката и ще отстоява финансово-икономическите интереси на страната ни. \r\n\r\n Преди седмица стана ясно, че външнополитическият секретар на президента Радев Атанас Кръстин ще бъде новият български посланик в Москва. На закрито заседание правителството е одобрило назначението и се чака агреман от руска страна, съобщи БНР. \r\nБългария отзова досегашния си посланик в Москва Бойко Коцев за консултации във връзка със скандала с отравянето на Сергей Скрипал. \r\nАтанас Кръстин е секретар по външната политика на държавния глава от януари 2017 г. От 1987 г. работи непрекъснато в различни структурни звена и дирекции на Министерството на външните работи. \r\n\r\n   \r\n \n\t\t\t\t\t\t", "date": "2018.04.11", "title": "Замяната факт: Бойко изтегли Бойко от Русия и го прати в Международната банка за икономическо сътрудничество"}
{"url": "http://www.bnews.bg/article/240052-sadiya_izgoni_guardiola_ot_macha_zashtoto_mu_kazal", "text": "\n \r\nНаставникът на \"Манчестър Сити\" Пеп Гуардиола отправи сериозни критики към рефера на мача с \"Ливърпул\" в Шампионска лига (1:2). \r\n  \r\nИспанският арбитър Антонио Матео Лаос отмени редовен гол на  \"гражданите\" за 2:0 и изгони мениджърът на домакините на трибуните между двете полувремена. \r\n  \r\nТака вместо \"Сити\" да бъде на един гол от изравняване на общия резултат,  мърсисайдци обърнаха през второто полувреме и спечелиха и втория двубой след 3:0 на  \"Анфийлд\". \r\n  \r\nГуардиола не спести мнението си за рефера, който е негов сънародник. Бившият наставник на \"Байерн\" бе скептик за назначаването на Лаос още преди мача, тъй като двамата имат история. \r\n  \r\nПрез миналта година \"Сити\" победи \"Монако\" на четвъртфиналите с 5:3 на \"Етихад\" в онзи епичен мач, когато рефер пак бе Лаос. \r\n  \r\nТой отсъди дузпа за \"монегаските\", която бе пропусната от Фалкао, а преди това при 1:1 не даде такава за очевидно нарушение срещу Серхио Агуеро от вратаря, пише Дир.бг. \r\n  \r\n \n\t\t\t\t\t\t", "date": "2018.04.11", "title": "Съдия изгони Гуардиола от мача, защото му казал..."}
{"url": "http://www.bnews.bg/article/240049-oresharski_spasi_balgarka_ot_amerikanski_pandiz_a_borisov_i_tsetska_tikat_zhelyaz_nasila_v_pandiza", "text": "\n \r\nЗаплашената от екстрадиция в САЩ Гергана Червенкова още преодолява шока от случая, макар оттогава да са минали 6 години. \r\nТя разказа какво е преживяла на фона на новите искания от американските власти - този път да им бъде предаден 29-годишният Желяз Андреев от Добрич, обвиняван заедно с още петима българи, че са нарушили ембаргото за търговия със Сирия. Те са работили в кол център в София, през който сапродавани части за самолети на сирийските авиолинии, за които Вашингтон твърди, че са свързани с терористична дейност. \r\nМладият мъж, който беше задържан и днес съдът решава реши дали да го остави в ареста, както прокуратурата поиска, твърди, че просто е изпълнявал нарежданията на шефовете си, без да знае за забраната. \r\nБлизките на Андреев са се обърнали за помощ към Гергана Червенкова и заедно със съпруга й тя им дава съвети как да постъпят. Двамата ще отидат и на протеста, който семейството организира в негова защита. Те обаче предупредиха: \r\n\"Те са в техния филм на ужасите и той тепърва започва”.  \r\nЧервенкова беше задържана в края на 2012 г., по обвинения за пране на пари и незаконна търговия с лекарства по интернет. Тя прекара повече от два месеца зад решетките, а близките и организираха редица протести. Спасението обаче дойде, след като САЩ откриха доказателства, че тя няма вина и се отказаха от искането си да бъде екстрадирана. \r\nДнес Цачева се изниза като змия от кожата си по темата за Желяз Андреев и заяви по БНР, че на този етап няма възможност за отношение и реакция от страна на Министерството на правосъдието. \r\n\r\n Хората обаче помнят, не се забравя, г-жо Цачева: \r\n\r\n \"Понеже сега г-жа Цачева казала, че нямало какво да се направи и ще предадат момчето, защото работело в кол център, да ви разкажа малко история.  \r\nПо времето на кръволока и злодей, громителят на протестърите, трупачът на резерви, Орешарски имаше една жена, Любка Качакова (и сега я има). Та тя успя да организира сатрапа и неговия външен министър тогава, не си спомням кой беше и успяха да спасят една жена тогава.  \r\nЗатова, когато г-жа Цачева ви каже че нищо не може да се направи, вие вижте първо откъде изгрява слънцето.\" , пише В. Т. във Фейсбук. \r\n\r\n Само Цачева е вечно в небрано лозе и никога нищо не може да направи. Позор! \r\n \n\t\t\t\t\t\t", "date": "2018.04.11", "title": "Орешарски спаси българка от американски пандиз, а Борисов и Цецка тикат Желяз насила в пандиза!"}
{"url": "http://www.bnews.bg/article/240050-misteriya_izchezna_wc_ministarat_na_tishinata", "text": "\n \r\nМистерия! Изчезна WC министърът на тишината! След като за последно бе засечен да дреме в самолет с блондинката Венера на рамо, министърът на тишината не просто притихна, а направо изчезна от полезрението на обществеността. Коалиционните му партньори направо са си отдъхнали откакто се отдал на блондинката, тъй като липсата на скандали се отразявала ползотворно на всички. \r\nВ същото време коалицията е и на тръни като затишие пред буря, тъй като не знаят от къде ще се появи WC министърът и какъв скандал ще сътвори. \r\n\r\n Наши източници обаче ни съобщават, че тоалетният министър се е покрил поради съвсем други причини. Една от тях е, че досъдебното производство по стрителството на великата ограда е към приключване и зулумите ще излезнат наяве, а някои люде ще се сдобият и с обвинения, на път е да се разпелете и друга неприятна истина за патриотара, и тя е свързана с липсата на инвестиционно намерение за изграждане на втори лифт на Банско. Въобще доста неприятни истини са на път да видят бял свят и тоалетният министър е предпочел да се покрие! \r\n  \r\n \n\t\t\t\t\t\t", "date": "2018.04.11", "title": "Мистерия! Изчезна WC министърът на тишината!"}
{"url": "http://www.bnews.bg/article/240074-tarsyat_v_alpite_izcheznal_germanski_magnat", "text": "\n Швейцарската и италианската полиция търсят изчезналия в Алпите германски магнат в търговията на дребно Карл-Ериван Хауб, предава Ройтерс. \r\n\r\n В събота той карал ски извън писта и не се върнал. Петдесет и осем годишният Хауб, чието семейство е едно от най-богатите в Германия, е главен изпълнителен директор на компанията за търговия на дребно \"Тенгелман\", която притежава веригите магазини ОБИ и КиК. Швейцарската полиция в кантона Вале съобщи, че спасителни екипи са разположени и от двете страни на швейцарско-италианската граница, а алпийската спасителна служба близо до град Аоста, Италия, обяви, че търсенето продължава. \r\n\r\n Говорителка на \"Тенгелман\" заяви днес, че няма нови сведения къде е Хауб, а германският всекидневник \"Ханделсблат\" помести писмо на брат му Кристиан до служителите на компанията. В него той посочва, че семейството не е изгубило надежда и отбелязва, че Карл-Ериван е опитен скиор и планинар. Карл-Ериван Хауб е от петото поколение на семейството, започнало бизнеса си през 1867 г. с внос на кафе и чай. Баща му Ериван Хауб почина миналия месец в имението си в Уайоминг. \r\n \n\t\t\t\t\t\t", "date": "2018.04.11", "title": "Tърсят в Алпите изчезнал германски магнат"}
{"url": "http://www.bnews.bg/article/240036-yuliya_skripal_e_pazena_vav_voenna_baza", "text": "\n Дъщерята на бившия шпионин Сергей Скрипал Юлия е откарана в болница във военна база, съобщава Sun, позовавайки се на осведомен източник. Изданието посочва, че тя се намира там поради \"съображения за сигурност\", но ще бъде наблюдавано и здравословното ѝ състояние. \r\n\r\n Не става ясно обаче коя точно е военната база. Малко вероятно е Юлия Скрипал да поиска политическо убежище във Великобритания. Това мнение бе изразено от нейната братовчедка Виктория Скрипал.  „На въпроса дали Юлия иска да остане в чужда държава и дали няма да иска да се върне в Русия, ще го кажа по този начин – в момента се извършва ремонт в нейния апартамент в Русия. Тя щеше да се омъжи“, заяви Виктория Скрипал.  \r\n\r\n „Да остане там или да поиска политическо убежище – тя имаше цялата свобода да го направи. Никой не ѝ е забранил нищо, тя може да направи своя избор свободно. В момента всичко ни се втълпява. Казва ни се, че тя трябва да иска политическо убежище, а тя няма как да го иска“, допълва още братовчедката на Юлия.  \r\n  \r\n \n\t\t\t\t\t\t", "date": "2018.04.11", "title": "Юлия Скрипал е пазена във военна база"}
{"url": "http://www.bnews.bg/article/240033-pravitelstvoto_na_borisov_i_patriotarite_klekna_pred_horata_s_uvrezhdaniya", "text": "\n \r\nЗа пореден път ставаме свидетели на демонстрирана некадърност от правителството на Борисов и неговите партньори патриотарите! \r\n\r\n Този път управляващите клекнаха пред протестиращите хора с увреждания и набързо изтеглиха малоумния си проект на наредба за медицински експертиза, чрез която искаха да приемат нова методика за освидетелстване на хората с увреждания. \r\n\r\n Този ход на Борисов вече не му носи позитивите на умиротворителя, а точно обратното -  носи му негативите на некадърността и неспособността да решава наболели проблеми. Явно Борисов все повече разбира, че малоумните прищевки на патриотарите се отразяват зле на рейтинга на ГЕРБ, разбират го и голяма част от депутатите му и недоволството става все по-голямо не само в обществото. \r\nПроблемите при хората с увреждания не са от вчера, но на първо място са свързани с неизпълнението на закона от самите управляващи. Повече от 10 години в закона е заложено изготвяне на публичен регистър на хората с увреждания, такъв обаче и до днес липсва. \r\n\r\n Експерти са на мнение, че само чрез изготвянето на регистър ще бъдат преустановени поне 30% от нерегламентираното снабдяване с ТЕЛК- решения, както и ще се създаде възможност за граждански контрол. Трябва да се доразвият и промените, които народният представител в 43-то Народно събрание Димитър Байрактаров успя да въведе, а именно контрол върху противопоказнията на заболяването, свързано с експертизата на работоспособността. \r\nСпоред експерти само тези мерки имат стойностно изражение около 350 милиона лева, които могат да бъдат разпределени справедливо за подобряване стандарта на хората с увреждания в България.  \r\n  \r\n \n\t\t\t\t\t\t", "date": "2018.04.11", "title": "Правителството на Борисов и патриотарите клекна пред хората с увреждания!"}
{"url": "http://www.bnews.bg/article/240040-koshmar_s_rotvayler_i_v_ruse_kucheto_napadnalo_detsa_v_uchilishten_dvor", "text": "\n Нов екшън с куче от породата ротвайлер се разигра в Русе тази сутрин, предаде кореспондентът на Канал 3 в града. \r\n\r\n Безпризорен звяр без каишка и намордник е влязъл в двора на училище в града и е подгонил децата, които са били в междучасие. Учениците с писъци са напуснали училищния двор, а вратите на школото били залостени. Ръководството на учебното заведение е звъннало на тел. 112 за помощ, като в училището е пристигнала полиция и представител на зоополицията, които трябва да приберат животното.  \r\n\r\n Вчера в столично училище 6-годишно дете бе нахапано от куче от същата порода, пуснато без намордник от собственика. \r\n\r\n Това разказа Йордан Доцев, пред очите на когото ротвайлер нахапа жестоко 7-годишния му син в двора на столично училище. \r\nМалкият Максим е в травматологията на \"Пирогов\" в стабилно състояние, но със сериозни наранявания и в шок. Задържани са собственикът на животното и младеж, на когото го е дал за разходка. Инцидентът става вчера в 121 училище в столичния квартал „Гоце Делчев”, докато момченцето играе със свои приятели. \r\n \n\t\t\t\t\t\t", "date": "2018.04.11", "title": "Кошмар с ротвайлер и в Русе! Кучето нападнало деца в училищен двор!"}
{"url": "http://www.bnews.bg/article/240037-vertolet_ubi_shestima_v_rusiya", "text": "\n \r\nШест души загинаха, след като вертолет Ми-8 се разби на улица в град Хабаровск, Русия, съобщи ТАСС. \r\nПри удара в земята вертолетът се е запалил и изгорял. Няма пострадали здания, но се съобщава за шест жертви, пътуващите в машината. Мястото на инцидента е отцепено.  \r\nОт авиокомпанията \"Восток\", на която е вертолета, не коментират случая.  \r\n\"Никой от началниците не е на място. Нямаме пресслужба\", заявиха от там за ТАСС.  \r\n  \r\nВ момента в Хабаровск вали дъжд, на места има гъста мъгла. По предварителни данни вертолетът е извършвал учебен полет. \r\n  \r\n \n\t\t\t\t\t\t", "date": "2018.04.11", "title": "Вертолет уби шестима в Русия"}
{"url": "http://www.bnews.bg/article/240035-naglost_oligarhat_banev_se_tarkalya_s_6_zheni_v_sen_trope_a_rabotnitsite_mu_si_chakat_zaplatite", "text": "\n \r\nСкандалният олигарх Николай Банев и съпругата му Евгения пазят незабравими спомени от скъпи почивки, полети с шампанско, докато работниците в предприятията им чакат да получат поредната неизплатена заплата, пише „Галерия“. Богаташите прекарват цяло лято в стил долче вита в баровското градче Сен Тропе на Ревиерата, на метри от къщата на Бриджит Бардо. \r\nДвамата се отправяли на общи почивки преди години, когато облаците над главата на Банев още не се бяха сгъстили. Бизнесменът се прослави като приватизатор на завод Полимери, който докара до дълг от 27 милиона към кредиторите. До фалит стигнаха и куп други негови предприятия, а Банев стана всеизвестен с неплащането на заплатите на работещите в тях. \r\nОлигархът и съпругата му открай време демонстрират висок стандарт на живот, а на сватбата им през 2006 година ангажираха да им пее Джо Кокър, чиито хонорар не пада под 300 хиляди долара. Бизнесменът с вид на хипи има огромен автопарк, част от който са ферари и бентлита. \r\nБанев и жена му се изкарват жертви на политически тормоз, но никога смислено не са успявали да обяснят как са станали неприлично богати. \r\nВ Сен Тропе Банев решава да се изживее като българския Хю Хефнър и кани в спалнята си куп красиви жени, които го обсипват с ласки в леглото. Банева пък на всяка крачка е полугола и се снима като участничка във филм за възрастни. \r\nФотосите от тези незабравими преживявания се пазят в семейните албуми на Банев. Скандалният бизнесмен не спира да разправя, че богатството му е благодарение на бизнес нюх, но всъщност той е символ на разрухата в годините на прехода. Той е достатъчно голямо перде и не е изключено скоро да напише автобиографична книга за неудържимия си възход и лошите хора, които са се опитали да му попречат по пътя към парите, твърдят познати на олигарха. \r\n  \r\n \n\t\t\t\t\t\t", "date": "2018.04.11", "title": "НАГЛОСТ! Олигархът Банев се търкаля с 6 жени в Сен Тропе, а работниците му си чакат заплатите!"}
{"url": "http://www.bnews.bg/article/240038-tsenzura_ili_finansovi_problemi_v_opozitsionni_medii_v_ungariya_sled_izbora_na_orban", "text": "\n Спира издаването на единия от двата опозиционни всекидневника в Унгария – „Мадяр Немзет”. От днес вестникът вече няма да излиза. От ефир слиза и радио „Леншид”, а в ТВ канала „ХирТВ” ще има тежки съкращения. \r\n\r\n Изданието съществува от 80 години. За спирането му официални се посочват финансови проблеми, но вероятно сред причините са и изострени отношения между издателя и премиера Виктор Орбан. \r\n\r\n Собственикът – магнатът Лайош Шимичка, някога беше близък приятел на Орбан, но на последните парламентарни избори в неделя бе негов основен конкурент. Той застана зад ултранационалистите от „Йоббик”, които също се оказаха „прелъстени и изоставени” от управляващите, които си присвоиха техните политики и реторика и така ги маргинализираха в политическия живот на страната. \r\n\r\n По време на предизборната кампания вестникът публикува разследвания за корупция около премиера. \r\n\r\n Според анализатори Шимичка в крайна сметка ще излезе от медийния бизнес. \r\n \n\t\t\t\t\t\t", "date": "2018.04.11", "title": "Цензура или финансови проблеми в опозиционни медии в Унгария след избора на Орбан?"}
{"url": "http://www.bnews.bg/article/240041-zukarbarg_gotov_za_regulatsiya_namekna_i_za_platenata_versiya_na_feysbuk", "text": "\n В продължило близо пет часа изслушване на съвместно заседание на комисиите за търговията и юридическите въпроси на Сената на САЩ 33-годишният милиардер Марк Зукърбърг подробно отговаряше на въпросите на сенаторите, някои от които показваха незапознатост с технологичните аспекти на дебата, предаде Франс прес, цитирана от БТА.  \r\n\"Ние не продаваме данни\", заяви той неколкократно и отрече компанията му да е средство за следене на хората в интернет.  \r\nСпоред сенаторите създадената през 2004 г. социална мрежа не е успяла да защити личните данни на потребителите си и е допуснала политически манипулации. Полемиката шумно се разрасна в средата на март с избухването на скандала с фирмата \"Кеймбридж Аналитика\". \r\nДанните на около 87 милиона потребители се озоваха в ръцете на британската фирма за анализ на данни преди Фейсбук да започне да въвежда ограничения през 2014 г. След това фирмата е работила за предизборния екип на Доналд Тръмп в кампанията за президентските избори в САЩ през 2016 г.  \r\n\"Не преценихме достатъчно добре отговорностите си и това бе голяма грешка. Това бе моя грешка и се извинявам за нея. Днес е очевидно, че не сме направили достатъчно, за да попречим тези инструменти да бъдат използвани недобросъвестно\", добави шефът на Фейсбук, който бе заменил традиционната си сива тениска с тъмен костюм и небесносиня вратовръзка. \r\nКомпанията с над 2 милиарда потребители е също обвинена, че е послужила като инструмент за дезинформация и политическа манипулация, извършени според американското разузнаване от Кремъл с цел да улесни избирането на Доналд Тръмп за президент на САЩ. Москва отрича тези обвинения.  \r\nЗукърбърг заяви, че Фейсбук е въвлечен в \"надпревара във въоръжаването в Русия срещу хора, чиято работа е да експлоатират нашите системи и други системи в интернет\". \r\n\"След изборите от 2016 г. нашият приоритет беше да защитим честността на други избори по света\", каза той. \r\nЗукърбърг също така потвърди, че Фейсбук съдейства в разследването на специалния прокурор Робърт Мълър за руската намеса в изборите в САЩ, без да уточни по какъв начин. Някои сенатори заявиха, че са решени да приемат нормативни актове за по-добър контрол на Фейсбук и интернет компаниите въобще. \r\n\"Ако Фейсбук и другите социални мрежи не решат или не пожелаят да решат проблема с намесата в личния живот, ще го направим ние в Конгреса\", предупреди сенаторът демократ от Флорида Бил Нелсън. \r\nМарк Зукърбърг заяви, че ще подкрепи регулация, \"ако е добра\". Той също така увери, че Фейсбук винаги ще има безплатна версия и изрази мнение, че компанията му не е монополист. \r\nПреди началото на изслушването в Сената Фейсбук обяви възнаграждения за сигнали за злоупотреба с лични данни от външни приложения. \r\nОт понеделник Фейсбук започна да уведомява потребителите си, чиито лични данни може да са попаднали у \"Кеймбридж Аналитика\". Компанията също така ще проверява самоличността на хората и организациите, които пускат предизборни или политически послания, ще изясни параметрите за поверителност и ще сътрудничи на авторите на независими изследвания за влиянието й в изборите и демокрацията. \r\nЗукърбърг заяви, че Фейсбук няма как да разбере дали чуждестранни граждани пускат политически реклами през американски фиктивни компании, предаде Ройтерс. \r\nТой заяви още, че по принцип би подкрепил американски закон да се иска разрешение от потребителите преди да се използват техни данни. Зукърбърт обаче отбеляза, че подобен нормативен акт трябва да се дефинира много точно и каза, че очаква с нетърпение бъдещи обсъждания по въпроса. Той заяви, че по-строги регулации може да затруднят старта на малки фирми.  \r\nШефът на Фейсбук увери, че компанията му си сътрудничи с правителството на САЩ само при непосредствена заплаха от нанасяне на вреда или ако бъде задължена по законов път. Зукърбърг предупреди, че китайските интернет компании са стратегическа и конкурентоспособна заплаха за САЩ. \r\nЗасега Фейсбук уверява, че не наблюдава съществен спад в потребителската активност, нито финансови последици, въпреки появата на движение, което призовава потребителите да напуснат тази социална мрежа и безпокойствата на някои рекламодатели. \r\nАкциите на Фейсбук загубиха близо 15% на Уолстрийт след разкриването на случая с \"Кеймбридж Аналитика\". Снощи обаче акциите на компанията отбелязаха покачване от 4,5% до 165,04 долара на акция - най-голямото им повишение от близо две години, отбелязва Асошиейтед прес. След изслушването в Сената днес Зукърбърг ще даде показания и в Камарата на представителите. \r\n \n\t\t\t\t\t\t", "date": "2018.04.11", "title": "Зукърбърг готов за регулация, намекна и за платената версия на Фейсбук"}
{"url": "http://www.bnews.bg/article/240029-blizkoto_badeshte_feysbuk_shte_stane_platen", "text": "\n Всеки един от нас, живеейки в интернет, използва инструменти, програми и платформи и трябва да носи отговорност, както го прави в реалния живот. Това подчерта в студиото на „Тази сутрин” експертът по киберсигурност Ясен Танев. \r\n\r\n Според него след безпрецедентното изслушване на Марк Зукърбърг в американския Конгрес вероятно ще се появи и комерсиална версия на „Фейсбук”, която ще се плаща или с пари или с добиване на криптовалути от компютрите на потребителите. \r\n\r\n „Бизнес моделът на „Фейсбук” (към момента – б.р.) е такъв – притежават средата, хората, интересите им, знаят кой от какво се интересува и предоставят достъп на рекламодателите до своята аудитория. Това е класически медиен подход, но с много внимателно таргетиране”, коментира експертът. \r\n\r\n Той отбеляза, че за първи път сенаторите се посочили Европа като добър пример заради новия регламент за защита на личните данни, с който компаниите ще бъдат задължени да казват какво съхраняват, защо го съхраняват, докога го съхраняват, с кого го споделят и как потребителите могат да изтрият всичките си данни или да свалят резервно копие. \r\n \n\t\t\t\t\t\t", "date": "2018.04.11", "title": "Близкото бъдеще: Фейсбук ще стане платен?"}
{"url": "http://www.bnews.bg/article/240030-velikdensko_chudo_tsetska_progledna_i_chak_sega_razbra_che_v_zatvorite_ima_ogromni_problemi_ostavka", "text": "\n Правосъдната министърка Цецка Цачева разбра най-сетне, май, какво работи. За БНР тя заяви, че в актуализираната стратегия за продължаване на реформата в съдебната система се включва и системата за изпълнение на наказанията. \r\n\r\n И о, чудо, тя прозряла: \r\n\r\n По думите ѝ тези проблеми не са само в недофинансирането на системата. Според нея недофинансирането е факт и трябва занапред да бъде изпреварващо осигурено. Цачева отчете, че е необходима и по-добра организация в затворите. \r\n\r\n Днес в 13 часа продължава срещата между изгубената в превода правосъдна министърка и синдикатите. Предстои да чуем и видим какви още мъдрости и управленски решения с благословията на бащицата на народа ще бъдат взети. А дано, но надали. \r\n \n\t\t\t\t\t\t", "date": "2018.04.11", "title": "Великденско чудо: Цецка прогледна и чак сега разбра, че в затворите има огромни проблеми. Оставка!"}
{"url": "http://www.bnews.bg/article/240053-motosezonat_s_poredna_zhertva_nepravosposoben_prati_mlada_zhena_v_bolnitsa_v_plovdiv", "text": "\n Млада жена е била ранена при катастрофа, предизвикана от неправоспособен моторист. \r\nСпоред информацията на пловдивската полиция, инциденът е станал около 19.30 часа, на 10 април край разклона за село Крумово между Асеновград и Пловдив. Мотоциклетът, управляван от 20-годишен младеж от село Трилистник, е паднал на пътното платно. \r\nВ болница за наблюдение е настанена 22-годишна пътничка на мотора, който е с прекратена регистрация. Няма данни за употреба на алкохол от страна на моториста, предава Дарик. \r\n  \r\n  \r\n \n\t\t\t\t\t\t", "date": "2018.04.11", "title": "Мотосезонът с поредна жертва: Неправоспособен прати млада жена в болница в Пловдив!"}
{"url": "http://www.bnews.bg/article/240028-vredno_proizvoditeli_sa_ni_probutvali_sirena_natapkani_s_palmovo_maslo", "text": "\n Близо 12 хиляди тона палмово масло, вложено в производството на сирене, кашкавал и други млечни продукти сме изяли за година. Това показват данните на Центъра за икономически изследвания в селското стопанство. Прогнозите са през тази година мандрите да използват още по-голямо количество, тъй като има потребители, за които определяща е цената, посочват експертите. \r\n\r\n Колко вредни обаче са имитиращите продукти за здравето и имат ли поне част от ценните съставки на българските млека?  \"Млечните продукти са национална българска храна. По-евтините варианти, използвани в състава им безспорно са вредни, а колко точно зависи от количеството им. Като всяко друго растително масло, и палмовото има своите характеристики и мастнокиселинен спектър. \r\n\r\n Ако считаме свинската мас за полезна, значи и то е...\", посочи в сутрешния блок на\"България сутрин\" специалистът по хранене проф. Донка Байкова. По думите ѝ, когато палмовото масло се превърне в още по-твърда консистенция вече става въпрос за хидрогенирано масло, представляващо още по-рискови характеристики за здравето. \r\n\r\n По официални данни през 2017 г. се отчита около 15% намаление на декларираните млечни продукти, произведените с растителна мазнина – около 13,8 хил. тона. \"Проверки на Агенцията по безопасност на храните обаче показват, че все още има случаи на заблуждаващо етикетиране от страна на преработвателите. Това означава, че освен обявените количества, има и около 20-25%, които са недекларирани\", посочи директорът на Центъра за биология на храните д-р Сергей Иванов. Освен палмови мазнини в млечната индустрия през 2017 г. е използвано и близо 21 хил. тона сухо мляко. \r\n\r\n Продължава да расте вносът на сурово краве мляко у нас за преработка, както от Румъния и Унгария, така и от Холандия и Италия, сочи още анализът. Цените на млечните продукти ще се покачват през тази година, прогнозират от центъра. Най-голямо ще е увеличението при пресните и киселите млека – с до 11% в сравнение с периода 2013-2017 г. Поскъпване ще има и при сирената и кашкавала. \r\n  \r\n \n\t\t\t\t\t\t", "date": "2018.04.11", "title": "Вредно: Производители са ни пробутвали сирена, натъпкани с палмово масло!"}
{"url": "http://www.bnews.bg/article/240060-ivana_kato_izvanzemna_ot_fotoshop", "text": "\n Певицата на народа Ивана е тръгнала по стъпките на по-младите си колежки \r\n\r\n Една от последните снимки на ветеранката е до такава степен обработена с фотошоп, че на нея изпълнителката изглежда като извънземно. Нарочно Ивана е снимана отдолу, за да се издължи тялото й, но намесата на фотошопа прави лицето й неестествено дълго, констатира „Галерия“. \r\n\r\n Това веднага направи впечатление на феновете на певицата, които побързаха да я разкритикуват. Действително изпълнителката е драстично отслабнала в последните месеци, заради което мнозина не разбират защо използва фотошоп. \r\n \n\t\t\t\t\t\t", "date": "2018.04.11", "title": "Ивана като извънземна от фотошоп"}
{"url": "http://www.bnews.bg/article/240023-toplo_slantse_no_vse_pak_e_prolet", "text": "\n Атмосферното налягане продължава да се понижава, ще стане по-ниско от средното за април. През нощта облачността бе разкъсана. Почти тихо, с минимални температури между 7° и 12° ще бъде времето в сряда. Днес ще преобладава слънчево време с временни увеличения на облачността, по-значителни над Източна България. \r\n\r\n В следобедните часове над планинските райони в западната половина от страната ще се развива купеста и купесто-дъждовна облачност и на отделни места ще превали и прегърми. Ще духа слаб юг-югоизточен вятър. Топло, с максимални температури между 23° и 28°, по-хладно по Черноморието. Това съобщи дежурният синоптик в Националния институт по метеорология и хидрология (НИМХ) при БАН Анна Дякова. \r\n\r\n Над Черноморието ще има разкъсана облачност, след обяд намаляваща на места до предимно слънчево. Ще духа слаб югоизточен вятър. \r\n\r\n Максималните температури ще са 13°-15°. Температурата на морската вода е 10-12°. Вълнението на морето ще бъде около 2 бала. Над планините ще преобладава слънчево време, с временни увеличения на облачността.  В следобедните часове над масивите в западната половина на страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен юг-югозападен вятър. Максималната температура на височина 1200 метра ще около 17°, на 2000 метра – около 9°. През следващите дни ще преобладава слънчево време. В следобедните часове над планините и планинските райони в Западна и Централна България ще се развива купеста и купесто-дъждовна облачност и на отделни места ще има краткотрайни валежи с гръмотевици. \r\n\r\n Ще се задържи топло, с минимални температури между 7° и 12° и максимални – предимно между 23° и 28°; по-ниски ще бъдат по Черноморието – между 12° и 17°. Още в четвъртък вятърът ще се ориентира от изток, ще бъде предимно слаб; на места в Дунавската равнина и по Черноморието ще има краткотрайна сутрешна мъгла. До края на седмицата вятърът ще се запази с източна компонента, в източните райони - умерен. В западната половина от страната температурите ще се задържат по-високи от обичайните, докато от североизток ще започне захлаждане \r\n  \r\n \n\t\t\t\t\t\t", "date": "2018.04.11", "title": "Топло, слънце, но все пак е пролет..."}
{"url": "http://www.bnews.bg/article/240034-vizhte_kak_sa_ni_mamili_targovtsite_po_velikdenskite_praznitsi", "text": "\n Липсващи етикети с цени или указващи стойност, различна от маркираната на касата - такива са били нарушенията на търговци по Великден, показват проверките на екипите на Комисията за защита на потребителите. Обажданията през почивните дни са били около 20-30, посочи председателят на КЗП Димитър Маргаритов пред БНТ. \r\n\r\n Сред тях има сигнали за липсващи цени, поставяне на две цени за една и съща стока и разминаване между обявена и маркирана на касата цена, разясни той. \r\n\r\n Обясненията на търговците пък били, че асортиментът им е богат и е допусната техническа грешка. \r\n\r\n \"Това - категоричен е Маргаритов - не може да бъде уважителна причина, защото се прави опит потребителят да бъде ощетен. Толкова по-добре, че потребителите са внимавали и са установили това разминаване, за да може да бъде извършена проверка, съответно – наложена санкция.\" \r\n\r\n И все пак обажданията не е голям в сравнение с други празници, смята той. \r\n\r\n Потребители търсили Комисията с обичайни за работата ѝ въпроси: как да върнат дефектна стока или купена онлайн, когато липсва възможност за обратна връзка с търговеца. Все пак имало и нестандартни: потребител поискал отмяна на резервация в хотел в зимен курорт, защото \"изненадващо\" през април нямало достатъчно сняг по пистите. Друг недоволствал, че не му дават пълни бутилки бира срещу празни плюс съответното доплащане. Гражданка се възмутила и от обичайната практика на магазините при съмнение за кражба охраната да проверява съдържанието на чантите. \r\n\r\n \"Обикновено по празниците хората са по-чувствителни и дори тогава, когато нещо в обичайното ежедневие не би ги накарало да потърсят нашата институция, в тези дни, особено знаейки че сме на разположение, го правят\", коментира Маргаритов. \r\n \n\t\t\t\t\t\t", "date": "2018.04.11", "title": "Вижте как са ни мамили търговците по великденските празници!"}
{"url": "http://www.bnews.bg/article/240024-poklon_pred_golemiya_kompozitor_toncho_rusev", "text": "\n Почина големият български композитор Тончо Русев. Тъжната вест съобщиха от неговото семейство в официалната страница на композитора във „Фейсбук”. \r\n\r\n „След кратко боледуване, дни преди рождения си ден, днес ни напусна композиторът Тончо Русев. Написал над хиляда песни, спечелил десетки престижни награди на български и международни музикални конкурси, Тончо Русев оставя диря в българската естрадна музика. Голям музикант, но преди всичко той беше и голям човек. Почивай в мир!”, написаха неговите близки онлайн. \r\n\r\n Композиторът е роден в Бургас през 1932 г. Завършва Музикалната академия, специалност „Тромпет”. През 1960 г. е част от първия състав на биг-бенда на Българското национално радио. \r\n\r\n През 1962 г. основава заедно с Димитър Ганев, Морис Аладжем и др. оркестър „Балкантон“, в който свири до 1972 г. \r\n\r\n През сезона 1972-73 г. ръководи отдел „Естрада“ към Концертна дирекция. \r\n\r\n През 1974 г. създава заедно с Иван Кутиков оркестър „Спектър“ към металургичния комбинат Кремиковци и става негов главен художествен ръководител. С този оркестър е записан целият албум „Тайна“ на Мустафа Чаушев през 1979 г. в „Балкантон\". \r\n\r\n От 1980 до 1985 г. е директор на дирекция „Българска естрада“. В началото на 90-те работи като музикален продуцент на фирма „Мега музика”. От 1996 г. е на свободна практика. \r\n\r\n В продължение на повече от четири десетилетия неговите песни са изпълнявани от повечето известни български певци и певици, като особено близко е сътрудничеството му с Лили Иванова, Васил Найденов, Веселин Маринов и др. \r\n\r\n Неговите песни се изпълняват с успех и от чуждестранни певци, между които София Ротару, Филип Киркоров, Дагмар Фредерик, Фара Мария и др. Повечето от песните му са създадени по текстове на български поети като Елисавета Багряна, Иван Вазов, Ваньо Вълчев, Дора Габе, Атанас Далчев, Дамян Дамянов, Калин Донков, Георги Джагаров, Петя Дубарова, Евтим Евтимов, Павел Матев, Христо Фотев, Борис Христов. \r\n\r\n \r\n\r\n   \r\n \n\t\t\t\t\t\t", "date": "2018.04.11", "title": "Поклон пред големия композитор Тончо Русев!"}
{"url": "http://www.bnews.bg/article/240042-itsko_fintsi_se_ozheni_tayno", "text": "\n Ицко Финци е щастлив семеен мъж вече повече от година. Актьорът — музикант се оженил за любимата си Лиза малко след раждането на дъщеря им Матилда. Преди дни младото семейството отпразнува една година от брака си, заедно с годишнината на малкото си момиченце. Двойката обаче реши да запази брака си в тайна от всички. \r\n„Ицко и Лиза се ожениха, така е, но аз не съм им бил кум. Радвам се за него, направо ни заби в земята с красива млада жена, а вече и с детенце”, казва за приятеля си Джони Пенков, който единствен знаел за сватбата. \r\nДвамата си казали „Да” в много тесен кръг–само пред сестрата на Лиза Боева и нейна приятелка. Щастливото семейство отиде за няколко дни до Варна, където отпразнуваха личните си празници. \r\n„Щом отворя очи и виждам слънцето, и морето. Виждам и двамата човека, които много обичам–детето и Ицко. И не мога да се сетя за нито една важна причина да се върна да живея в големия град. В който и да е град...”, споделя Лиза. \r\nТримата с Ицко и дъщеря им отпразнуваха първата си годишнина заедно. В менюто обаче нямаше нито торта, нито други сладки изкушения, тъй като Лиза предпочита здравословния начин на живот. \r\n„Матилда е кръстена на майка ми–винаги съм мечтал за момиче”, казва още актьорът, който има вече един голям син и дори внуци. \r\nЗа сватбата на влюбените не се знаеше нищо съвсем доскоро. Двамата пазят грижливо личния си живот. Таткото обаче е щастлив и няма нищо против, че и на 85 му се налага да работи, за да издържа семейството си. След броени дни е и рождения ден на актьора, а приятелите му очакват паметен купон. „Ще се съберем да изпием по някоя бира, сигурно и Санчо ще си дойде от Германия”, споделя Джони Пенков. \r\nЩо се отнася до Финци, той, освен партито, се готви и за други изяви. Понеже с пенсията от 200 лв не му е много лесно да отглежда семейството си. „На всички ни е много трудно, но няма да се оплаквам. Поработвам тук и там, и не ме е срам от това, напротив – доставя ми удоволствие”, казва Финци. \r\nАктьорът отдавна е разведен с майката на сина си, а любовта му с Лиза пламва в Париж през 2013. Двамата снимат филма „Лятото на Мона Лиза”, но то бързо се превръща в „Лятото на Лиза и Финци”, след като приятелството отстъпва пред чувствата помежду им. \r\n„Той е изключителен актьор. От тези, които не можеш да предвидиш, той носи различна вътрешна енергия”, разказва Лиза. И не крие, че първа се е влюбила в него. \r\n \n\t\t\t\t\t\t", "date": "2018.04.11", "title": "Ицко Финци се ожени тайно "}
{"url": "http://www.bnews.bg/article/240027-maskirani_razigraha_div_ekshan_v_benzinostantsiya_kray_shumen_prebiha_sluzhitelka_i_sluchaen_posetitel", "text": "\n \r\nКриминалисти работят по установяване на четирима извършители на грабеж край града тази нощ, съобщиха от ОДМВР-Шумен. \r\n\r\n Двама маскирани и въоръжени нападнали служителката в търговския обект. Грабителите нанесли удари в областта на главата и тялото на 50-годишната жена. Друг маскиран мъж нападнал и нанесъл удар с пистолет в областта на лицето на 55-годишен, който влязъл в бензиностанцията да си купи цигари. В това време в бензиностанцията влязъл друг маскиран мъж, който взел касата с оборота от около 240 лева. Четиримата се оттеглили пеш зад бензиностанцията. Жената успяла да подаде сигнал с паник бутон в охранителната фирма, която охранява обекта. \r\n\r\n  След като успели да подадат сигнал да нападението на мястото се озовал екип на Центъра за спешна медицинска помощ. Двамата са били откарани в болницата в Шумен. \r\n\r\n От спешно отделение потвърдиха за преглеждани мъж и жена. Той е със счупени носни кости, а жената е с фрактура на фаланга на ръката, каза дежурната д-р Стойка Владимирова. Направени са им обстойни изследвания. Двамата са отказали лечение и се прибрали по домовете си.  Инцидентът събрал патрулки и коли на частна охранителна фирма край бензиностанцията. Часове наред се изземаха доказателства в района на 5-ти километър, разказаха очевидци шофьори, пише \"Труд\". \r\n  \r\n \n\t\t\t\t\t\t", "date": "2018.04.11", "title": "Маскирани разиграха див екшън в бензиностанция край Шумен, пребиха служителка и случаен посетител!"}
{"url": "http://www.bnews.bg/article/240031-samo_v_bnews_dimitar_bayraktarov_ulichi_v_litsemerie_i_tsinizam_ombudsmana", "text": "\n \r\nЖурналистът Димитър Байрактаров уличи в лицемерие и цинизъм омбудсмана на републиката. \r\nВ личния си фейсбук профил журналистът прави шокиращи разкрития за действията на омбудсмана,които според него са лишени от всякакъв морал! \r\n\r\n *Публикуваме поста на Димитър Байрактаров без редакторска намеса: \r\n\r\n \"Много пъти съм ви предупеждавал, че пътят към ада е осеян с добри намерения. Сега ще ви дам нагледен пример как се използва вашата незаинтересованост. Ще започна с един кратък цитат на омбудсмана Мая Манолова: \r\n\"Омбудсманът е последната надежда на обикновения човек за справедливост. Така възприемам този пост и на това ще се посветя. В България хората са убедени, че няма справедливост. Че държавата и чиновниците налагат закона избирателно и използват правилата не в помощ на гражданите, а срещу гражданите. Ще водя битка срещу това.\" \r\nКолко красиво и убедително звучат само тези думи! Знаете, че вече няколко години омбудсманът организира различни мероприятия за набиране на средства, които да дарим ние гражданите за бедните! И тук свършва приказката за справедливостта и започва разказът за двуличието и цинизма! Между другото някой от вас разбрал ли е какво и колко е дарил самият омбудсман? А знаете ли, че всяка година омбудсманът харчи пари, които едва ли събира в своите кампании. Всяка година омбудсманът плаща няколкостотин хиляди лева, почти милион, за удоволствието да се помещава в офис в центъра на София. Милиони левове сме платили всички ние и продължаваме да плащаме за удоволствието на омбудсмана да се шири в офис в центъра на София! Какъв цинизъм само? С тези пари е могло да се построят няколко луксозни детски градини! Могло е да се помогне на десетки хиляди деца страдащи от редки и тежки заболявания, но не би!? Тези пари са изхарчени за задоволяване егото на омбудсмана! Чули ли сте някога омбудсмана да е поискал да му бъде осигурена държавна или общинска сграда с цел спестяване на милиони левове от наем? Аз не съм чул! Да сте чули някой журналист да постави този неудобен въпрос на омбудсмана? А да сте видели в някоя телевизия срещу омбудсмана да има опонент, който да има различно мнение? В журналистиката, а и в живота, това е златното правило на баланс на мненията! Такова чудо обче с участието на омбудсмана няма да видите! Е, къде е тогава справедливостта, за която уж омбудсмана се бори? Аз само ще повторя, че пътят към ада е осеян с добри намерения! Не забравяйте, че тълпата избра престъпника Варава пред нашия господ Иисус Христос!\" \r\n\r\n \r\nДимитър Байрактаров - Фейсбук \r\n  \r\n \n\t\t\t\t\t\t", "date": "2018.04.11", "title": "Само в BNews: Димитър Байрактаров уличи в лицемерие и цинизъм омбудсмана!"}
{"url": "http://www.bnews.bg/article/240003-prodadoha_riznitsata_na_rasel_krou_za_96_000_dolara", "text": "\n Ризница, която Ръсел Кроу носи във филма \"Гладиатор\", бе продадена за 125 000 австралийски долара (96 000 щатски долара) на търг на \"Сотбис\" в Сидни. \r\n\r\n Първоначалната оценка на лота бе между 20 000 и 30 000 австралийски долара. За много от вещите и предметите, предложени за продажба от родения в Нова Зеландия актьор, бяха платени суми, надхвърлящи първоначалните им оценки. Копие на древноримска колесница от същия филм намери купувач за 65 000 австралийски долара, след като първоначалната му оценка бе 10 000 австралийски долара. \r\n\r\n Носен от Кроу кожен протектор за боксьор във филма \"Късметлията\", в който актьорът е в образа на боксьора тежка категория Джеймс Брадок, бе продаден за 7000 австралийски долара, след като първоначалната му оценка бе 500-600 австралийски долара. Ботуши, които Кроу носи във филма \"Бръснати глави\", пък бяха продадени за 10 000 австралийски долара, след като първоначално бяха оценени между 10 000 и 15 000 австралийски долара. С разпродажбата Кроу целеше окончателно да преодолее проваления си брак с Даниел Спенсър, да се освободи от ненужните спомени и да поеме глътка свеж въздух. Търгът \"Изкуството на развода\" се състоя на 7 април, когато Кроу чества 54-ия си рожден ден. На 7 април 2003 г. той и Даниел Спенсър сключиха брак. \r\n  \r\n \n\t\t\t\t\t\t", "date": "2018.04.11", "title": "Продадоха ризницата на Ръсел Кроу за 96 000 долара"}
{"url": "http://www.bnews.bg/article/240026-vizhte_koya_e_kiflata_koyato_schupi_tapomera_i_obarna_teoriite_na_astronomiyata_feysbuk_ya_razpilya_ot_podigravki", "text": "\n Тъпата кифла,  , че слънцето изгрява от запад, си прибра 2500 лв. въпреки празната си глава.  Това е Александрина от Дупница, \"умницата\", която шашардиса обществото с липсата на каквито и да било познания в която и да било област. \r\n\r\n В предаването след като обясни откъде изгрява слънцето и как Анкара е столица на Гърция, тя премина на друг въпрос – за 5 хил.лева. „Срещу какво стотици лекари от Квебек подписаха протестна петиция през март?” – увеличение на заплатите, намаление на заплатите, униформите на медсестрите и изкуственият интелект. \r\n\r\n Разсъжденията и тук бяха уникални. Александрина не знаеше къде се намира Квебек (Канада), а след това се оказа, че не знае и какво е „изкуствен интелект”. \r\n\r\n Според нея „изкуствен интелект” е нашумял проблем в България – „да се назначават студенти със солидно заплащане без познания”. \r\n\r\n След като водещият Билалов се опита да й подскаже за пореден път верният отговор, тя се поправи и обяви „изкуствен интелект” за голяма организация. Младата и неособено интелигентна дама потърси помощ от приятел, но й бе подаден грешен отговор, което доведе до отпадането й – за съжаление на десетки хиляди зрители, които снощи явно бяха свидетели на едно от най-запомнящите издания на формата. \r\n\r\n Умствения й капацитет подлуди потребителите в социалната мрежа Фейсбук и коментарите по темата, която се превърна в огромна дискусия, не стихнаха: \r\n\r\n пита Валери Тарандов. \r\n\r\n Разсипващи коментари следват поста му: \r\n\r\n  Разби ме,някъде в някоя главица - да, ама вече какво учат знае ли се  :)  май е масово, затова питам  Прав си, масово е...ама ме е страх да си го и помисля...  Те метафорично. Да не дава Господ да изгрее от Запад...   Всичко хубаво идва от Запад   Не, ве... Туй е ГДРейски виц за Ерих Хонекер. Без майтап.  Изток е посока , която буди тревога, така че отговорът е правилен  :)  Според Инджев Иво - само от Запад може да изгрее  Възможно е. Пишат ги на тъмно тия учебници.  А темата за изкуствения интелект?   a Много ми допадна обяснението на девойката. Що е то?  Химичката на Ризова я научила да не яде маргарин, ама моята не спомена нищо! Географията е сложна наука! 4 посоки са, 50/50 ти дава само 50% шанс после  :)  Тарандов, ако Топол М избухне в Ню Йорк, може и от Запад да изгрее!  От тези тъпанари от ГЕРБ всичко може да се очаква.....  В учебника пише: Земята се върти от Запад на Изток. Слънцето изгрява от Изток и залязва на Запад. Може пък да се е объркало девойчето. То с тази тестова система ...  ;)  Може би е ново учение на католическата църква, новия папа, твоите приятели от цион и останалия мейнстрийм. Момичето е било доста адекватно  Къде ги гледате тези идиотии бре?  по телевизора \r\n\r\n \r\n  \r\n\r\n   \r\n \n\t\t\t\t\t\t", "date": "2018.04.11", "title": "Вижте коя е кифлата, която счупи тъпомера и обърна теориите на астрономията! Фейсбук я разпиля от подигравки!"}
{"url": "http://www.bnews.bg/article/240065-dokato_tsetska_plache_zatvornitsi_prodalzhavat_da_byagat", "text": "\n Затворник с прякор Манджата е избягал във време, в което е излежавал присъдата си, научи ексклузивно БЛИЦ от свои източници. \r\n\r\n Манджата е наркоман. По наша информация е излежавал присъда за наркотрафик. \r\n\r\n Все още не е ясно дали той е духнал по време на работа във затворническото общежитие \"Хебрус\" или е изчезнал, докато е бил в домашен отпуск.  Беглецът се издирва под дърво и камък особено след екшъна, който сътвориха избягалите пандиздии от софийския затвор. \r\n  \r\n \n\t\t\t\t\t\t", "date": "2018.04.11", "title": "Докато Цецка плаче, затворници продължават да бягат!"}
{"url": "http://www.bnews.bg/article/240007-haydi_klum_se_sableche_i_nagrabi_mladoto_si_gadzhe", "text": "\n . \r\n\r\n Кадрите са от романтичната почивка на 44-годишната красавица в курортното градче Кабо Сан Лукас в Мексико. Горещата германка се е отдала на романтика и релакс в компанията на 28-годишния музикант Том Каулитц. Миналата година Клум, която е майка на четири деца, се раздели с 31-годишния Вито Шнабел, с когото се срещаше три години, а наскоро обяви, че е готова за нова връзка. Новият мъж в живота й е Том Каулитц — музикант от Tokio Hotel и кумир на стотици тийнейджърки от цял свят, припомнят от blitz.bg За връзката им стана ясно в края на март тази година. Тогава двамата бяха заснети заедно в почивката между снимките на шоуто America's Got Talent. Двамата вече не се крият и се наслаждават на всяка секунда от времето, прекарано заедно. \r\n  \r\n \n\t\t\t\t\t\t", "date": "2018.04.11", "title": "Хайди Kлум се съблече и награби младото си гадже"}
{"url": "http://www.bnews.bg/article/240025-ole_lelki_s_mrasni_ratse_pravyat_muhlyasali_zakuski_v_uchilishtata_elit", "text": "\n Поредната гадост у нас и то за сметка на децата ни стана гореща тема във Фейсбук. За пореден път виждаме с какво хранят учениците, без оглед на хигиена, скрокове на годност и контрол. Мухлясали закуски се предлагат в училищата, места, където трябва качеството зда е безкомпромисно.  \r\n\r\n   \r\n\r\n Ето какво публикува Александър Атанасов във фейсбук групата \"Забелязано в София\" \r\n\r\n \r\n\r\n В един тъжно-реалистичен коментар му отговарят: \r\n\r\n \r\n\r\n Възмущенията продължават и с резонните въпроси: \r\n\r\n  -  \r\n\r\n \r\n\r\n \r\n\r\n  - Безплатен пеницилин!.. :)) \r\n\r\n Да свикваме ли, когато се подиграват с нас и то с основното, което едно от важните неща за израстването нашите деца - храненето?! Къде са контролните органи? Кой ПОЗВОЛЯВА изобщо това да се случва? \r\n\r\n \r\n \n\t\t\t\t\t\t", "date": "2018.04.11", "title": "Оле! Лелки с мръсни ръце правят мухлясали закуски в училищата! Елит!"}
