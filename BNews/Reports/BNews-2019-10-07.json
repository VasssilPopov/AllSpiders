{"url": "http://www.bnews.bg/article/263738-karakachanov_razprodava_vaorazhenieto_na_armiyata_na_skrap_video", "text": "\n Журналистът Димитър Байрактаров публикува уникален видео материал на Фейсбук профила си! Вижте сами на какво се е натъкнал журналиста: \r\n\r\n \r\n\r\n   \r\n \n\t\t\t\t\t\t", "date": "2019.10.07", "title": "Каракачанов разпродава въоръжението на армията на скрап?- видео"}
{"url": "http://www.bnews.bg/article/263733-meditsinskite_spetsialisti_izlyazoha_na_natsionalen_protest_v_sofiya", "text": "\n Национален протест на здравните специалисти се проведе днес в София. Той е организиран от КНСБ и се провежда в Световния ден за достоен труд. \r\n\r\n Исканията са за достойно заплащане и достойни условия на труд. \r\n\r\n Българският лекарски съюз и сестрите, които протестират от март и настояват за стартова заплата, равна на две минимални, няма да подкрепят днешния протест. \r\n\r\n Преди седмица bTV разкри, че 50-те милиона лева, обещани за по-високи възнаграждения, са намалени на 6 милиона и че не всички медицински сестри имат увеличение. \r\n\r\n В отговор в петък премиерът Бойко Борисов свика спешна среща, след която здравният министър Кирил Ананиев обясни, че държавата всъщност е дала не 6 млн. лв., а близо 86 млн. лв. и че основания за оставката му няма. \r\n\r\n Проведе се и среща между синдикатите и представители на правителството в Министерския съвет. \r\n \n\t\t\t\t\t\t", "date": "2019.10.07", "title": "Медицинските специалисти излязоха на национален протест в София"}
{"url": "http://www.bnews.bg/article/263736-pisatelyat_bozhidar_chekov_parvo_se_poglednete_i_posle_govorete", "text": "\n ПЪРВО СЕ ПОГЛЕДНЕТЕ И ПОСЛЕ ГОВОРЕТЕ! \r\nПредставете си, че сте внук на македонец, на който са отрязали главата защото е казал, че е бугарин. Че на татко ви са слагали ток в устата, защото е зборвал бугарски. Че вие си орете кротко нивата и гледате вечер само гръцка телевизия. Не сте виждал българска книга, не сте гледал български филм, нито сте чул българска песен. И дойде някой съвременен бугарски политик и ви каже, че сте бугарин. След като го сравните с гръцките му колеги, няма ли да се погърчите веднага? \r\nДавам примера с Гърция, защото гърците винаги са имали последната дума по македонския въпрос. \r\nПогледа на вардарските македонци към българските политици не е много по-различен. \r\n\r\n \r\n\r\n   \r\n \n\t\t\t\t\t\t", "date": "2019.10.07", "title": "Писателят Божидар Чеков: Първо се погледнете и после говорете!"}
{"url": "http://www.bnews.bg/article/263739-ochakvano_falira_golyam_turoperator_v_balgariya_ochakvat_se_oshte_faliti_sled_sriva_na_tomas_kuk", "text": "\n \"Астрал холидейз\", който е и един от най-големите туроператори в страната, обяви, че влиза в процедура по несъстоятелност, съобщиха от туроператорската агенция. Това става две седмици след като британският туристически оператор \"Томас Кук\" фалира, а отраженията върху българската туристическа индустрия започват да се проявяват.  \r\n\r\n Компанията беше партньор на \"Томас Кук\" за България.  \r\n\r\n \"С огромно съжаление и разочарование, искаме да Ви съобщим, че се налага да прекратим дейността и да започнем процедура по обявяване в несъстоятелност на „АСТРАЛ Холидейз Интернешънъл“ АД от 07.10.2019 г. след почти 24 години присъствие на туристическия пазар и въпреки неимоверните усилия на ръководството и служителите. Това решение е взето след изключително много дискусии, усилия и опити да се осигури финансиране за дружеството. Причините да се стигне до тук са комплексни, но това, което ни остава са спомените, невероятните моменти, когато Вие сте били щастливи, и когато сме били причината за Вашето добро настроение и пълноценна почивка. През годините винаги сме се старали да постигаме високо качество на предлаганите от нас услуги и да осигурим максимален комфорт на нашите клиенти, както и незабравими изживявания\", пишат от там. \r\n\r\n Агенцията уверява, че е предприело всички мерки за зашита на клиентите си. „АСТРАЛ Холидейз Интернешънъл“ АД поддържа валидна застрахова „Отговорност на туропратора“. Пътуванията на всички клиенти, закупили почивки от „АСТРАЛ Холидейз Интернешънъл“ АД, които в момента се намират зад границата са изцяло платени, поради което не съществува опасност от проблеми с полети или отказ за настаняване в хотели или други туристически услуги\", става ясно от каченото на сайта на агенцията. \r\n\r\n „АСТРАЛ Холидейз Интернешънъл“ АД няма да има възможност да осъществи бъдещи планирани пътувания на част от своите клиенти след 07.10.2019г. Клиенти с бъдещи пътувания, които са заплатени на 100% от АСТРАЛ Холидейз Интернешънъл към партньори, ще бъдат лично уведомени от служители на „АСТРАЛ Холидейз Интернешънъл“ АД. Клиенти, закупили само услугата самолетен билет с редовни или нискотарифни авиолинии, също ще осъществят своите пътувания, тъй като всички билети са вече закупени и платени от „Астрал Холидейз Интернешънъл“ АД. За проверка на разписанието и часовете на полетите, препоръчваме клиентите да направят справка със съответната авиокомпания, когато наближи датата на пътуване по издадените вече самолетни билети. \r\n\r\n Клиентите на „Астрал Холидейз Интернешънъл“ АД, които са внесли депозити или са платили изцяло сумите по своите бъдещи организирани пътувания, но АСТРАЛ Холидейз не е заплатил към партньор или доставчик, ще бъдат обезщетени както следва по закон. Те са гарантирани със застраховка „Отговорност на туроператора“, сключена между „Астрал Холидейз Интернешънъл“ АД и ЗК „Уника“, с покритие - 700 000 лв. \r\n \n\t\t\t\t\t\t", "date": "2019.10.07", "title": "Очаквано фалира голям туроператор в България! Очакват се още фалити след срива на Томас Кук! "}
{"url": "http://www.bnews.bg/article/263737-praznichen_final_za_one_love_tour_2019", "text": "\n One Love Tour 2019 чества празника на град Стара Загора, на финалния фестивален ден! Хиляди старозагорци бяха на площада, пред общината и празнуваха заедно с най-популярните изпълнители на България и Република Северна  Македония. Дъждът, в края на вечерта, не успя да уплаши никого и гостите на концерта продължиха да пеят и танцуват с Графа и на дуетите му със Слаткаристика и Next Time. Парчето „Свобода“, съвсем естествено, по реакцията на хората, се превърна в своеобразен химн на фестивала . Феновете на песента, ще могат  отново да я чуят, на концерта на Графа -  10 юни, стадион „Българска армия“, където гостуват и Next Time. \r\n\r\n \r\n\r\n  Рекорден брой посетители имаше „Алея на занаятите“, която се организира с подкрепата и съдействието на Регионален център София – Юнеско, Национална занаятчийска камара и Регионална занаятчийска камара – Стара Загора. Бяха представени пъстра палитра от местни занаяти: бакърджийство; ковано желязо; дърворезба и художествена обработка на дърво; изработване на български народни инструменти; накити от мъниста; рисуване и гравиране върху стъкло; художествена керамика и изработване на художествени тъкани. Майсторите занаятчии, подариха на продуцента Андрей Арнаудов, специално изработен за фестивала талисман. Рекорден брой желаещи да се включат в битките и в „Арена на дуелите“, отбелязаха организаторите на игрите, от най-гледания риалити формат „Фермата“. Участниците, от предишните сезони – Димитър Господинов и Бай Георги, даваха инструкции на състезателите, а водещият Андрей Арнаудов се включи в някой от дуелите. Множество награди от Grand Optics получиха победителите. \r\n\r\n Концертната програма започна с Държавен куклен театър Стара Загора и спектакъл за най-малките посетители - „Дядо вади ряпа“. На сцената участие взеха: LED 7, VICTORIA, Орлин Горанов, Next Time, Михаела Филева, Слаткаристика и Графа. Вечерта завърши с грандиозна заря, осигурена от Община Стара Загора по повод празника на града. \r\n\r\n One Love Tour благодари на всички, които взеха участие във фестивала и се припознаха в каузата ни за „Една любов“. Очакваме Ви и през 2020 година, защото „Любовта винаги побеждава“! \r\n \n\t\t\t\t\t\t", "date": "2019.10.07", "title": "Празничен финал за One Love Tour 2019\r\n"}
{"url": "http://www.bnews.bg/article/263740-dve_detsa_sa_bili_blasnati_ot_kola_vav_varna", "text": "\n Две деца са пострадали, след като са блъснати при пресичане на улица във Варна, съобщава Областната дирекция на МВР – Варна. \r\n\r\n Инцидентът е станал около 21.40 ч. в неделя на улица „Пробуда“. Двете блъснати деца са малолетно и непълнолетно момчета. \r\n\r\n Причината за инцидента е, че „5-годишният шофьор „не е бил внимателен към пешеходците на пътя”, съобщават от ОДМВР Варна. Момчетата са били блъснати, докато са пресичали платното за движение. \r\n\r\n При блъскането им децата са получили контузни наранявания, но  без опасност за живота им.  Прегледани са и освободени. \r\n \n\t\t\t\t\t\t", "date": "2019.10.07", "title": "Две деца са били блъснати от кола във Варна"}
{"url": "http://www.bnews.bg/article/263735-grazhdansko_sdruzhenie_antikoruptsionen_front_sezira_tsatsarov_za_prestapna_shema_i_zamisal_s_tsel_osvobozhdavane_na_osaden_ubiets_predsrochno_dokument", "text": "\n Гражданско сдружение „Антикорупционен фронт” сезира Цацаров за престъпна схема и замисъл с цел освобождаване на осъден убиец предсрочно \r\n\r\n Има основателни съмнение за наличието на престъпна схема и замисъл с участието на действащ правосъден министър с цел - освобождаване с псевдозаконови средства на осъден убиец предсрочно и създаване на казус за освобождаването на последващи осъдени за тежки престъпления в бъдеще. Това се казва в сигнал, адресиран до главния прокурор Сотир Цацаров. Автор е Гражданско сдружение „Антикорупционен фронт”, представлявано от бившия евродепутат Николай Бареков. \r\n\r\n В тази политико - криминална схема има факти и обстоятелства, водещи до съмнения за наличие на търговия с влияние, вероятно и корупция, умишлено въвеждане в заблуждение на държавни органи и цялото общество, се казва още в сигнала, като се подчертава, че „за нейната реализация се оказва необходимо създаване на ОПГ с участието на затворници, лишени от свобода, псевдо НПО-та и политици, сред които действащи министри на правосъдието и олигарси, застрашени от тежки присъди за грабеж. \r\n\r\n В документа се отбелязва още, че предполагаемото ОПГ действа с нечувана наглост, бандитска дързост и цинизъм на гърба на най-висшите държавни институции - правителство, съд и парламент. \r\n\r\n От изнесените факти и обстоятелства става ясно, че зад скандалните поправки по отношение на затворното дело стои бившият правосъден министър Христо Иванов. \r\n\r\n След като проследихме хронологическия ход на събитията, установихме, че Законопроекта за изменение и допълнение на Закона за изпълнение на наказанията и задържането под стража e с дата на постъпване 03.10.2016 година, оказва се обаче, че пръв радетел на реформата е бившият правосъден министър Христо Иванов, се пише в сигнала, като се допълва, че именно той е този, който сформира работна гру­па на Министерството на правосъдието, която подготвя реформа на законодателството за промяна на условията в местата за лишаване от свобода и именно с негова заповед член на тази група става и Джок Полфрийман в качеството си на председател на Българско затворническо сдружение за реабилитация (БЗСР). \r\n\r\n Гражданско сдружение „Антикорупционен фронт” е неправителствена организация на съвестни граждани за самозащита от корупцията и нейното разобличаване. В АКФ са обединени юристи, журналисти и граждански активисти с обща цел - демонтиране на корупционната машина в правосъдието, държавните институции и общините. За целта ползваме средствата на журналистическото разследване и гражданския натиск. Приемаме всякаква доброволна подкрепа под формата на логистика и подаване на тайна информация за тежки корупционни действия. Анализираме за корупционен риск всеки публичен акт и заявено намерение от политическите партии и институциите. \r\n\r\n Със специален алгоритъм и дълбочинен анализ на хронограмата и връзките изследваме актовете и действията на всеки олигарх, министър, политик и чиновник с реална власт за осъществяване на корупционни действия или намерения за тяхното извършване. Имаме множество мрежи за изнасяне на информация пред народа и органите на реда за всяка схема, замислена с цел кражба на публичните ресурси - имоти, финанси, производствени мощности и технологии. Връзката на подсъдими и близки до всяка власт олигарси с корупционните схеми е предмет на специални действия и анализ от страна на стратегически антиолигархичен екип в АКФ. Специално звено следи и ще публикува схемите на корупционната симбиоза между поръчковите национални медии и техните задкулисни олигархични ментори. \r\n\r\n Големите телевизии и електронни медии са поставени на денонощен антикорупционен мониторинг, както и невъобразимото забогатяване и заиграване с подсъдими и осъдени олигарси на водещите “журналистически” лица от екрана. Всеки завършен анализ и разследване ще бъде обособен в специален файл за медиите, обществото, прокуратурата и европейските институции. Мотото на АКФ : Ние сме навсякъде! Справедливостта дебне зад ъгъла всеки крадец! \r\n\r\n Наша заслуга е разобличаването на скритото огромно имотно благосъстояние на скандалната в миналото водеща Ана Цолова, редица нейни колеги от “мейнстрийма”, десетки корупционни схеми на министри и олигарси. На всички непочтени олигарси с претенции за морални ментори ще сваляме маските и одеждите на абсолютни бандити и неморални същества. \r\n\r\n \r\n \n\t\t\t\t\t\t", "date": "2019.10.07", "title": "Гражданско сдружение „Антикорупционен фронт” сезира Цацаров за престъпна схема и замисъл с  цел освобождаване на осъден убиец предсрочно (ДОКУМЕНТ)"}
{"url": "http://www.bnews.bg/article/263726-zhurnalistat_dimitar_bayraktarov_s_vzrivyavasht_komentar_za_volen_bnt_i", "text": "\n Би Нюз попадна на взривяващ коментар на журналиста Димитър Байрактаров в социалната медия Фейсбук. Ето как коментира ситуацията с Волен, БНТ и...  \r\n\r\n \"БеНеТе-то поискало от Волен да се извини писмено! И отново куп \"анализатори\" изпълзяха от дупките си и се превърнаха в \"безпристрастни\" съдии! Хайде сега да видим какви са фактите? Волен среден пръст в БНТ не е показвал-факт! Кошлуков среден пръст показа на всички ни от екрана на същото БеНеТе! Волен не е завлякъл 50 милиона от БеНеТе-то, но те потънаха именно в БеНеТе-то.Ето какво ни заяви след средния пръст на Кошлуков БеНеТе-то: \"БНТ, а и която и да е телевизия, не е страна в обществените спорове и дискусии, а само платформа, в която се чуват позиции. Право на обществото е да бъде информирано и да реши чия гледна точка приема.\" А в случая с Волен защо не оставихте обществото да реши чия гледна точка приема? \r\nАло, БеНеТе-то! Извинете се!!!\" \r\n\r\n \r\n\r\n   \r\n \n\t\t\t\t\t\t", "date": "2019.10.07", "title": "Журналистът Димитър Байрактаров с взривяващ коментар за Волен, БНТ и... "}
{"url": "http://www.bnews.bg/article/263728-nidal_algafari_skochi_na_slavi_trifonov", "text": "\n Зaщo Cлaви ceгa нaпрaви пaртиятa cи, a нe кoгaтo бeшe в пикa cи, кoгaтo имaшe възмoжнocт дa бъдe гoлямaтa вълнa? Зaщo нe дaдe възмoжнocт нa журнaлиcтитe пo някaкъв нaчин дa учacтвaт в тoвa учрeдявaнe? \r\n                Cлeд 15-20 дни щe ce мoлят вcички хoрa oкoлo нeгo дa учacтвaт в прeдaвaния. C тeзи думи бившият изпълнитeлeн дирeктoр нa БНТ и пoлитичecки PR  Нидaл Aлгaфaри кoмeнтирa пaртиятa, кoятo учрeди някoгaшния му кoлeгa Cлaви Трифoнoв. \r\n                                    \r\n„Нaй-вaжнoтo, зa кoeтo тeпървa щe трябвa дa ce гoвoри, e кoй cтoи финaнcoвo зaд тaкъв прoeкт. Aкo ce рaзрacнe дo изключитeлнo гoлeми мaщaби, cъc cигурнocт тoвa нe мoжe дa ce cлучи caмo oт Cлaви Трифoнoв”, кaзa прeд „Здрaвeй, Бългaрия“ пo „Нoвa тeлeвизия“ Нидaл Aлгaфaри. \r\n                                    \r\n„Тeзи бизнecмeни, кoитo бихa oтпуcнaли oгрoмни cрeдcтвa, зa дa ce cъздaдe eднa пaртия, ce брoят нa пръcти, тe ca 4-5 имeнa. Вcякo eднo oт тeзи имeнa, aкo зacтaнe зaд прoeктa нa Cлaви, щe знaчи нeщo”, пocoчи Aлгaфaри. \r\n             „Aкo Cлaви нaиcтинa иcкaшe дa уcпee рeфeрeндумът, нямaшe дa зaдaвa тeзи въпрocи, a щeшe дa зaдaдe ocнoвния въпрoc: дaли хoрaтa иcкaт cвиквaнe нa Вeликo нaрoднo cъбрaниe. Зa вceки eдин въпрoc вътрe имa cпoрoвe”, зaяви тoй. \r\n             Cпoрeд глaвния рeдaктoр нa cпиcaниe „Биoгрaф” Гeoрги Нeдeлчeв нa Cлaви игрaтa му e дa ce изкaрa жeртвa. „Тoвa e eдинcтвeнoтo, кoeтo рaбoти при тaкoвa влизaнe в пoлитикaтa. Caмo чe eдиният cцeнaрий бeшe дa e жeртвa нa тeлeвизиятa, в кoятo рaбoтeшe. Явнo имa нeщo, кoeтo гo възпирa дa изпoлзвa тaзи ритoрикa. \r\n           Ocтaвa другaтa жeртвa: ниe oргaнизирaхмe рeфeрeндум, кoйтo хoрaтa хaрecaхa, нo тe нe гo изпълнихa. Тoвa вкoпчвaнe в рeфeрeндумa нe гo рaзбирaм. Тoвa e изключитeлнo глупaвo. Дoри хoрaтa, кoитo ca глacувaли в нeгo, кaктo Cлaви Трифoнoв иcкa, ca рaзбрaли, чe мaй тeзи тoчнo нeщa cъc cубcидиитe нa пaртиитe нe ca мнoгo пoлeзни”, кoмeнтирa тoй. \r\n                                    „Трябвa дa cи нaмeри нoв врaг и нoв фaктoр, oт кoйтo дa ce oплaквa, зa дa ce гeрoизирa. Aкo cъдът oткaжe рeгиcтрaция нa пaртиятa му, щe гo гeрoизирaт. Тoй caмo тoвa чaкa – нeщo дa cтaнe, дa имa някaквa зaбрaнa”, пocoчи тoй. \r\n \n\t\t\t\t\t\t", "date": "2019.10.07", "title": " Нидал Алгафари скочи на Слави Трифонов"}
{"url": "http://www.bnews.bg/article/263743-iskame_f_16_navreme_i_s_palno_oborudvane", "text": "\n Пълнотата на пакета наземно оборудване и въоръжение за новите изтребители F-16, както и спазването на сроковете за доставка са от ключово значение за оперативните способности на българските ВВС. Това е заявил президентът Румен Радев на среща с директора по бизнес развитието в „Локхийд Мартин” Ранди Хауърд, съобщиха от прессекретариата на държавния глава. \r\n\r\n България очаква устойчивост и финансова предвидимост в процеса на модернизация на военновъздушните сили, е подчертал Радев. \r\n\r\n На свой ред Хауърд е бил категоричен, че фирмата ще изпълни сроковете по договор и страната ни ще получи „многофункционални самолети със съвременни отбранителни способности”. \r\n\r\n Той е обяснил, че „компанията ще търси финансови буфери в споразумението за пълноценната поддръжка на самолетите и тяхното оборудване, както и за постигане на търсените от България способности”. \r\n\r\n Имаше яростна и подла съпротива срещу сделката с „Локхийд Мартин” (за изтребителите F-16), но с министъра на отбраната и с финансовия министър го направихме необратимо, заяви по-рано днес премиерът Бойко Борисов пред Американската търговска камара. \r\n \n\t\t\t\t\t\t", "date": "2019.10.07", "title": "Искаме F-16 навреме и с пълно оборудване"}
{"url": "http://www.bnews.bg/article/263725-kevork_kevorkyan_levchev", "text": "\n ЛЕВЧЕВ \r\nНа поклонението в Народната библиотека камерите намериха Антон Дончев - „класикът“, така го наричат някои, академикът, кандидатът за мястото на Вазов /според някои клакьорски допитвания/, приятелят на Левчев от близо 60 години. \r\nИ ето какво каза той: „Ако Любомир Левчев не влезе в учебниците… полека-лека… той няма да бъде забравен, но ще затихне…“ \r\nТака говорят - един за друг - приятелите в българската литература, така говорят пред Смъртта. Представете си, какво говорят враговете. \r\n\r\n Господин класик, не беше ли по-човешко друго да кажеш: че Левчев трябва да влезе в учебниците. Какво щеше да ти стане, ако си беше превъртял езика. \r\nМного пъти съм те чувал да го наричаш „гений“ - но насаме, обаче когато стане дума за учебници, езикът ти не иска да се превърти. Проклетият език. \r\n\r\n /Между другото, той не се превъртя и след касапницата край Своге, когато бяха избити 20 души заради пътя на „Трейс“, а пък нашият класик беше в управата на тази фирма./ \r\n\r\n Ето, така изпращат приятелите си някои писатели, дето чакат пред портите на Рая за класици – с недомлъвки, за да не разсърдят ония, които от 30 години бъркат с мръсни ръце из учебниците и само ги цапотят. \r\n\r\n Добре, че след класика чухме писателя Калин Терзийски: уж такъв, уж онакъв, все го одумват - обаче той не се притесни да каже, че „Левчев беше един от най-великите мъдреци, които може да си представи човек“. \r\n\r\n Ето това е справедливост пред Смъртта; да я уважаваш, да не я виждаш само като някакъв разпоредител за прощален изпроводяк в мраморни фоайета - а като Съдник и е хубаво поне пред нея да казваш истината. \r\n\r\n Калин спомена и още нещо: „И друго, с което ми се ще да го запомним и да помислим върху това е, че ако играем винаги на разделение и омраза, си пропиляваме живота…“ \r\nТова няма да се промени, Калине, никога. \r\nДори Смъртта се подплашва от нашите омрази. \r\n\r\n Зарит съм с всевъзможни истории и преживявания с Левчев. \r\nКогато прекалено често си общувал с някого, тези неща упорито се съпротивяват и не ти позволяват да ги обуздаеш в някакъв порядък. Поне с мен е така. \r\nНо, в крайна сметка, дори и да не ги овладееш, те се превръщат в нещо прекрасно. В нещо благословено. \r\n\r\n Пак ми се ще да повторя известната фраза /Ерофеев?/, че в ковчега слагат само смъртта ти - стига да си направил достатъчно приживе. \r\nЕ, може да се опитат да скрият там и стореното от теб, да пъхнат в сандъка книгите ти, примерно, някой завистник да ги мушне под цветята - и да реши горкият глупак, че ето, вече сте се изравнили, към Нищото пътуваш заедно с книгите си, а той продължава бодро да крачи тук – един невидим във видимия свят. \r\nКакто казваше един автор – „Амебата надживява тигъра, защото се дели и продължава своята безсмъртна монотонност…“ \r\n\r\n Левчев пет пари не даваше за хулителите и враговете си - дребни и едри. Понякога само подпитваше и хвърляше неговото си „Така ли?“ - с изтъняло от ирония „ли“ в края. \r\nА най-обичаше да помогне на завистника, на слугата – мога да изредя веднага поне десетина имена. \r\nМярката му беше друга - затова го харесват младите бунтари в литературата, другите не си го признават. \r\n\r\n Някои се и самоназначаваха за слуги – и след Промяната, напълно очаквано, станаха „хъшове“ и извадиха ножовете. \r\nЛевчев казваше по техен адрес: „Нямам ножове в чекмеджето си“. \r\nА той можеше да отреже главите на доста хора, понеже насаме ги беше гледал да пълзят в краката му. \r\n\r\n Харесваха го всякакви хора, и от най-едър калибър. \r\nЕдна вечер стоварили лорд Стивън Рънсиман - знаменитият историк, автор на „История на Първото българско царство“ - на софийското летище, буквално като чувал с картофи, посрещачите объркали собствената си програма, било и почивен ден – и докато лорда се чудел дали не сме се върнали обратно в Средновековието, някой от летището се сетил, че Левчев не може да няма пръст в тази работа, понеже непрекъснато посрещал чуждестранни гости. \r\n\r\n Натоварили лорда на едно такси - и ето го в дома на Левчев, той пък изобщо не се учудил, макар че въобще не знаел за идването на Рънсиман. Като го знам какъв е, и цялата английска Камара на лордовете би посрещнал. \r\nСамо Дора – великата му и храбра спътница най-много да измърмори нещо, което никой няма да разбере. \r\n\r\n Не знам какво правеше, но успяваше да завърже/омагьоса невероятни приятелства. \r\nПак трябва да припомня историята с Маркес. Когато идва в София, за да си получи международната литературна „Ботевска награда”, властите решават да го придружава покойният Веселин Йосифов, който беше един от най-остроумните устни разказвачи по онова време, човек със забележително чувство за хумор. \r\nДен по-късно обаче Маркес поискал Левчев да го съпровожда, понеже навремето се видели за кратко в „Бодегида” – кръчмата на Хемингуей в Хавана. Какво са си говорили там, не е известно, обаче Маркес искал да продължат разговора. \r\n\r\n Очаквано, в мемоарите на Левчев нямаше никакъв силикон, никакви изкуствени подправки, а и никакви непремерени чувства – дори към хора, които излъчваха враждебност към него. \r\nЛевчев избягваше да говори за тях – казах му това, но той само се усмихна. За мен това е прекалена учтивост. \r\n\r\n Левчев имаше страхотен инстинкт за важното у един човек или в едно събитие. Колко хора са писали или просто дрънкали, например, за Брежнев, обаче само той е чул какво промърморва изкуфелият Генерален секретар на софийското летище: „А къде сме сега?” \r\n\r\n А ние – ние къде сме днес? – това все по-често се питаме, без още да сме изкуфели като съветския вожд. Въпросът, от който българинът винаги \r\nнай-много се е плашел. \r\n\r\n Не съм прочел и една промислена/свястна дума срещу таланта му - само глупостите на завистниците, и то заради кариерата му. \r\nНо не знам някой да е пострадал от нея, ако изключим егото на съперниците му. \r\n\r\n Повечето от тях също правеха компромиси, дори комични. \r\nПрехваленият Джери/Марков само дето не живееше с генералите от ДС – и много ми е любопитно, ако те са го питали за Левчев, примерно, какво им е казвал. \r\nЧе той излъга за собствената си снимка с Живков, какво остава за някакво приятелско перване по някой съперник. \r\nТвърдеше, че гледал отстрани, как другите се снимат с Живков – но поетът Анастас Стоянов извади снимка, на която Джери сервилно наднича зад гърба на Живков. \r\n\r\n Как да не си спомниш за Пастернак – нобеловият лауреат. \r\nЕдна нощ го събужда Сталин и го пита, какво мисли за поета Манделщам. Пастернак започва да пелтечи – бил формалист и пр. \r\nВождът го срязва: „Ако мене ме събудят през нощта и ме попитат за мой приятел, няма да говоря за формализма му“ и прекъсва разговора. \r\nСкоро след това Манделщам е изпратен в провинцията, а по-късно и екзекутиран. \r\nА Пастернак, който след „Доктор Живаго“ минава за дисидент, ей тъй - и той слага подписа си под билета на Манделщам към Смъртта. \r\nМътна е тая - и по-добре да четем само творбите им, и на едните и на другите. \r\n\r\n Левчев изпитваше страх от навлеците – а те нямаха край, което може би е нормално за един председател на писателски съюз. По онова време беше така: гледаха да се харесат на Председателя, сякаш това щеше да ги направи по-големи писатели, и пак добре, че въпросният председател беше забележителен, признат поет. \r\n\r\n Левчев понякога направо се паникьосваше. \r\nВеднъж, беше съботен ден, тъкмо щяхме да се качваме в колата му, за да отидем да обядваме в Горна баня, и той направо се разтрепери: „Измисли веднага нещо и ме спаси от тоя!“ \r\n\r\n Нищо не разбрах, но докато се чудех и навлекът цъфна: „Любо, кога ще ме направиш писател?“ – в смисъл, кога ще ме приемеш за член на Съюза. \r\nЛевчев взе да мънка, че онзи трябва, все пак, да издаде първа книга, може и да е боклук – това от мен, сега – но нещо трябва да има зад гърба си, няма как, това пък е писателската бюрокрация. \r\n\r\n А аз не можех да отделя поглед от очичките на нахалника, които диво се въртяха, само дето не хвърляха пяна – той с този поглед сетне направи забележителна кариера в СДС, затова и опозицията прокопса. \r\nТогава се пореден път си казах, че не е хубаво да си член на ЦК на БКП – един тупаник не можеш да удариш спокойно на някое говедо, то пък кандидат-писател. \r\n\r\n Някак стигнахме до Дипломатическия клуб в Горна баня, където киснехме в ресторанта на Иван и Цеца, но обядът отиде по дяволите. \r\nЛюбо все се връщаше на случката с кандидат-писателя. \r\n\r\n Изглеждаше досадно и дори смешно, но сега имам обяснение: \r\nтебе те пращат в село Баня, защото пишеш модерни стихове, академик Тодор Павлов, идеологическият сатър на БКП, те нарича заради това „шизофреник“ - обаче ти не се отказваш, залъгваш ги някак и накрая ти прощават всичко. \r\n\r\n Това се случва с тебе - а сега трябва да назначиш за писател някакъв идиот, само защото след три години, когато цъфне предварително изфирясалата нашенска демокрация, тулумът с очичките ще стане Фактор. \r\nЕ, какъв трябва да си, за да провидиш такова нещо - и леля Ванга няма да успее, тя направо ще наругае тулума. \r\n\r\n Левчев си беше клаустрофоб, може би и заради такива типове. \r\nОбаче търпеше всякакви хора, дори и откровени бездарници, и за всеки намираше някаква ведра дума. \r\nЦяло чудо е, че това не го повреди – поетическият му талант ставаше все по-блестящ. \r\n\r\n И не се самопредаде – не изневери на убежденията си. \r\n\r\n Веднъж бях поканил във „Всяка неделя“ известен писател заради новата му книга – и изведнъж, без никаква връзка, той взе да говори за „приноса“ на Людмила Живкова. \r\nЗа малко се изкуших да му кажа нещо хапливо, но после се сетих, че той, без да иска, ми прави услуга. Няколко месеца преди това самият Живков беше казал, че в предаването ми не се говори за Партията, това си беше сериозно предупреждение – представете си днешните официози внезапно да престанат да поместват фотоси и опуси за Бойко, поне за един ден. \r\n\r\n Онзи писател говореше за източните занесии на Людмила, не за Партията, но все беше нещо. Пък и делата на Партията също спокойно можеха да се отнесат към категорията „занесии“. \r\nС Левчев беше друго – той и до края не се промени; не криеше приятелствата си и по-важното - Вярата си. \r\nБеше ясен и за Людмила, както и за самия Живков. Мнозина внезапно прогледнаха и видяха само катрана в него. А Левчев само го нарече свой бодигард. \r\n\r\n Злословието изначално му беше неприсъщо. \r\nМишките все говорят за писмото на Георги Марков до Левчев. \r\nДа го беше написал в София, докато се лигавеше с генералите от ДС и въздишаше по подвизите на партизанското движение със сериала „На всеки километър“. \r\nЛевчев никога не е крил пристрастията си – за разлика от Джери, който прогледна едва, когато луксозно го изпратиха в Лондон, дано да не е било с наложен платеж. \r\n\r\n И остави накрая едно литературно наследство, годно главно за идеологическите мърсувания на новите тарикати – имам предвид репортажите му. \r\n\r\n Другото остана мъртво за света. \r\nА Левчев има десетки чуждестранни издания, занесените американци веднъж дори направиха обсъждане на поезията му, директно в ефир, с радиомост от четири американски града. \r\n\r\n „Сомнамбулният марксист“ – както френският поет Ален Боске нарече още през 1970 година Левчев - се оказа за света далеч по-интересен от късните критици на несъстоялия се български комунизъм. \r\n\r\n От време на време с ченгел изтръгвах от Левчев някоя история с Джери/Марков, и винаги го питах, защо не ги разказва тия неща публично. „Защо да го правя?“ - неизменно се учудваше Левчев. \r\nИ беше прав - остави написаното само да се състезава… \r\n\r\n Жалки, дори комични са усилията да смалят поетическия му ръст, да го оразмерят до собствената си хилавост. Те ми напомнят за историята с онзи нов демократ, а иначе чист кретен, който веднага след промяната нахълтва една вечер в апартамента на Левчев – и останал много разочарован, че там нямало фонтан. \r\nСловесните пък фонтани на новите литературни комплексари се оказаха безсилни пред хора като Левчев. \r\n\r\n Той никога нямаше да ви каже сам за оценката на Боске и всички останали, той се криеше от тези знаци на признание, дори сякаш се страхуваше от тях. \r\nИмахме си една любима тема с него - накрая винаги се сдърпвахме, но пак редовно се връщахме към нея – това беше темата за неговите архиви, и специално за писмата до него. \r\n\r\n Веднъж му занесох един кашон с класьори, намекът беше недвусмислен, но той само се подсмихна. Нямате представа колко мистерии ще разкрият тези писма и колко повече нови мистерии ще създадат. \r\nНо той остана неотстъпчив, понеже в тях има несъмнено признание, и то световно, към него. \r\n\r\n Той и жестовете, които е правил през годините, винаги ги е потулвал – например към Блага и дълго мачкания й роман „Лице”, също и към Константин Павлов. \r\nИ е смешно да го противопоставят на този или онзи, например на Павлов – по-добре щеше да е през 1988-а да бяха направили нещо за него, както направи Любо. \r\n\r\n Сомнамбулен марксист! \r\nОще преди 50 години Боске е проникнал в тайната на Левчев. \r\nАкад. Павлов се нахвърля/пеняви заради неговата „Интелигентска поема“. \r\nМалко по-късно Левчев публикува и стихотворението си „Пясък“: в него затворници вадят пясък, с който изграждат новите соц строежи. \r\n\r\n Затворници. Пясък. Новите основи. \r\n\r\n \r\n\r\n   \r\n \n\t\t\t\t\t\t", "date": "2019.10.07", "title": "Кеворк Кеворкян: ЛЕВЧЕВ"}
{"url": "http://www.bnews.bg/article/263727-sadiya_do_sedmitsa_polfriyman_shte_e_v_samoleta", "text": "\n Малко е вероятен обрат по делото Джок Полфрийман, но понякога практиката се обръща. Най-вероятно до края на седмицата той ще е на самолета и ще е извън правомощията на българската съдебна система, това заяви съдия Димитър Узунов по Би Ти Ви. По думите му, не е важно как е именуван съдебният акт – решение или определение – важно е по какъв процесуален ред е постановен. Според него прокуратурата има своите мотиви, които не са лишени от логика. \r\n\r\n „Съдебният акт е постановен с голяма доза съмнение при прилагането на закона. Това предизвика обществена и академична реакция. Дори при напускането на австралиеца от затвора, той ругаеше и с това си поведение обективно показа, че опровергава мотивите на докладчика и на съдебния състав с председател Калин Калпакчиев“, обясни Узунов. \r\n\r\n Според него съдебният акт отива „в коша“, защото условието, Полфрийман да бъде наблюдаван след условното освобождаване, е невъзможно. По думите на съдията докладчикът по делото изготвя част от доклада по поръчка на БХК. Освен това той смята, че е важно да се установи дали съдия Калпакчиев има взаимоотношения с неправителствената организация. \r\n\r\n   \r\n \n\t\t\t\t\t\t", "date": "2019.10.07", "title": "Съдия: До седмица Полфрийман ще е в самолета "}
{"url": "http://www.bnews.bg/article/263732-vzriv_v_tsentara_na_montana_tazi_nosht", "text": "\n Взрив е събудил жителите на блок в центъра на Монтана тази нощ= \r\n\r\n Бомбата е избухнала малко след 3 часа в колата на известен местен адвокат. Занимавал се е предимно с бракоразводни дела. \r\n\r\n Колата се е намирала в гараж на блок, който също е понесъл сериозни щети – счупени са стъклата на почти всички етажи и е силно опушен. \r\n\r\n Колата е изгоряла напълно. Криминалисти от София са командировани на място и извършват оглед.   \r\n \n\t\t\t\t\t\t", "date": "2019.10.07", "title": "Взрив в центъра на Монтана тази нощ"}
{"url": "http://www.bnews.bg/article/263729-dano_simeonov_i_podsadimiya_bivsh_ministar_nenchev_napraviha_koalitsiya_v_sliven", "text": "\n Поредна безпринципна коалиция се пръкна в Сливен. Този път между партиите на Валери Симеонов и подсъдимия бивш министър Николай Ненчев. Приживе полк. Стоян Стоянов- Стуци често разказвал, че дружбата на Симеонов и Ненчев тръгнала от два камиона с гилзи от снаряди. Ненчев бил предоставил като министър на отбраната двата камиона с гилзи за жълти стотинки, които обаче, Симеонов осребрил подобаващо за десетки хиляди левове като твърдял, че е осигурил бронз за отливането на паметника на ген. Колев в Добрич. В схемата бил включен и добрички бизнесмен, който за награда получил депутатско място, разказвал омерзен Стуци. Той бе пророкувал, че рано или късно Симеонов и Ненчев ще се съюзят и тежко и горко на тези, които им повярват!  \r\n \n\t\t\t\t\t\t", "date": "2019.10.07", "title": "Дъно! Симеонов и подсъдимия бивш министър Ненчев направиха коалиция в Сливен!"}
{"url": "http://www.bnews.bg/article/263741-vks_potvardi_prisadata_za_opit_za_ubiystvo_na_sina_na_kiro_yaponetsa", "text": "\n ВКС потвърди присъдата срещу Марин Петров за опит за убийство на Януш Сотиров – син на Кирил Киров с псевдоним „Японеца“. Тричленен състав на съда оставя в сила присъдата от 25 октомври 2018 г. по делото на Софийския апелативен съд (САС). Решението е окончателно, съобщиха от съда, пише БГНЕС.  \r\n\r\n Във ВКС е получено уведомление от прокурор за предприети действия по изпълнение на наложеното от съда наказание.  \r\n\r\n С първоинстанционната присъда на Софийския градски съд Марин Петров бе признат за виновен в това, че на 2 май 2015 г. в гр. София, кв. „Факултета“, в съучастие като извършител с Георги Петров, който е подбудител на деянието, е направил опит умишлено да умъртви Януш Сотиров с огнестрелно оръжие.  \r\n\r\n На Марин Петров е наложено наказание „лишаване от свобода“ за срок от 9 години. Подсъдимият е признат за виновен и за държане на огнестрелно оръжие без надлежно разрешение, като му е наложено наказание „лишаване от свобода“ за срок от 3 години. Определено е едно общо наказание „лишаване от свобода“ за срок от 9 години.  \r\n\r\n С присъдата на СГС Георги Петров е признат за виновен в това, че в съучастие като подбудител, склонил съучастника си Марин Петров умишлено да умъртви Януш Сотиров, като в резултат на това Петров направил опита за убоийство. На подсъдимия Георги Петров е наложено наказание „лишаване от свобода“ за срок от 3 години, чието изпълнение е отложено за срок от 4 години.  \r\n\r\n С въззивната присъда на САС е отменена частично първоинстанционната, като Георги Петров е оправдан.  \r\n\r\n Тричленният състав на ВКС намира и двете касационни жалби за неоснователни. Върховните съдии са категорични, че фактическите констатации за хронологията на събитията не са изведени единствено въз основа на показанията на посочения кръг лица, а след съвкупна преценка на събраните преки и косвени доказателства – показания, заключения на назначените експертизи, протоколи за оглед на местопрестъплението, за снемане на обтривки от ръцете Марин и Георги Петрови, за доброволно предаване на дрехите на Януш Сотиров и др.  \r\n\r\n Според върховните съдии при оценката на доказателствата САС не е допуснал нарушение на процесуалните правила и професионално е защитил вътрешното си убеждение за виновност на подсъдимия Марин Петров и по двете му обвинения.  \r\n\r\n Материалният закон е приложен правилно, като присъдата не почива на предположения, както твърди защитата, категорични са върховните съдии.  \r\n\r\n Относно доводите за явна несправедливост на наказанието в мотивите на решението на ВКС се подчертава, че то е отмерено съобразно изискванията на закона, като са отчетени степента на обществена опасност на деянието и дееца. \r\n \n\t\t\t\t\t\t", "date": "2019.10.07", "title": "ВКС потвърди присъдата за опит за убийство на сина на Киро Японеца"}
{"url": "http://www.bnews.bg/article/263730-valeri_simeonov_izdigna_narushitel_na_zakona_za_kmet_na_nedelino", "text": "\n Нарушение на закона е извършил бившият кмет на Неделино Стоян Беширов, внасяйки докладна да се опростят задължения на фирма, ръководена от жена му. Решението е на Комисията за противодействие на корупцията и за отнемане на незаконно придобито имущество (КПКОНПИ). Производството е по сигнал, че в телевизионно предаване Беширов е заявил, че хотелски комплекс „Замъка“ е негов и той бил завършен цялостно по време, когато той е кмет на общината. В разговор със строителни работници в същия комплекс подателят на сигнала получил информация, че финансирането на строителството било извършено със средства от Европейски програми, в нарушение на закона. Също така, че Общинският съвет на Неделино гласувал опрощаването на данъчни задължения на кмета на общината в размер около 100 000 лв. Проверката на КПКОНПИ установява, че през януари 2014 г. Беширов нарежда да се извърши инвентаризация на вземанията и задълженията на общината, като в обхвата им попадат и дълговете на фирмата му. През август месец внася докладна в Общинския съвет (ОбС) с предложение да бъде упълномощен да отпише от баланса на общината вземания и задължения с изтекъл давностен срок. Той обаче не декларирал конфликт на интереси със свързано лице - съпругата му, която управлява едноличното дружество след като той е избран за кмет. Според КПКОНПИ с изготвяне и внасяне за разглеждане на въпросната докладна в ОбС Беширов е упражнил властническо правомощие по служба. А материалната облага се изразява в спестен е разход от дружеството за дължими местни данъци и такси (данък недвижими имоти и такса битови отпадъци) в размер на 4 789,89 лв. Освен това, дължимият данък и такса за 2008г. в размер на 2382,92 лв., към датата протокола за отписването им по давност - 18.12.2014 г. не били погасени по давност, тъй като данък недвижими имоти за периода 01.01.2008 г. - 31.12.2008 г. и такса битови отпадъци за 2008г., се погасяват по давност от 01.01.2015 г. Кметът на Неделино: Дължим милиони, а новата сграда на общината е опасна Боян Кехайов е кмет на община Неделино от 2015 г. Завършил УНСС – София, по специалността „Управление на териториални систе... Прочети повече Налице е и нематериална облага, изразяваща се в подкрепа за юридическото лице, собственост на съпругата на Беширов. За да избегне нарушението, кметът е трябвало само да се отстрани от изпълнение на правомощията си по служба, когато по конкретен повод е налице частен интерес. Впоследствие, през 2016 г. кметът с писмо удостоверява, че няма подадени заявления от други юридически лица, чиито задължения са с изтекъл давностен срок, освен неговото и няма други отписани задължения по решението на ОбС от август 2014 г. Доказателства за упражнени правомощия на Беширов като кмет във връзка с участие в европейски програми за финансиране на строителството на хотела, не били събрани. \r\n\r\n Решението на КПКОНПИ може да се оспори пред Административния съд в Смолян. \r\n  \r\n \n\t\t\t\t\t\t", "date": "2019.10.07", "title": "Валери Симеонов издигна нарушител на закона за кмет на Неделино!"}
{"url": "http://www.bnews.bg/article/263731-nad_70_000_protestiraha_v_parizh_sreshtu_zakon_koyto_razreshava_in_vitro_na_ednopolovite_dvoyki", "text": "\n Над 70 хил. души излязоха по улиците на Париж срещу законопроект за биоетика, който дава право от „ин витро” да се възползват еднополови двойки и необвързани жени. \r\n\r\n Законопроектът бе част от предизборните обещания на президента Еманюел Макрон. По последни данни от социологическо допитване 68% от французите подкрепят инициативата за необвързани жени и 65% - за еднополови двойки. \r\n\r\n През 2013 г. католически и крайнодесни групи проведоха масови демонстрации срещу легализирането на хомосексуалните бракове във Франция. Те са организатори и на вчерашната проява. \r\n\r\n Организациите настояват, че подготвяната мярка лишава децата от правото на баща. \r\n \n\t\t\t\t\t\t", "date": "2019.10.07", "title": "Над 70 000 протестираха в Париж срещу закон, който разрешава ин витро на еднополовите двойки"}
{"url": "http://www.bnews.bg/article/263742-sebastian_kurts_zapochva_pregovori_za_nov_kabinet_v_avstriya", "text": "\n Лидерът на Новата народна партия ще преговаря с всички политически сили.  Очаква се разговорите да бъдат дълги и сложни.  Те ще се провеждат по реда на класираните партии в парламента. \r\n\r\n Първата среща е планирана със социалдемократите. Курц не изключва разговори и с бившите си коалиционни партньори от Партията на свободата, въпреки че след драстичната загуба крайнодесните обявиха, че ще бъдат в опозиция.  \r\n\r\n На церемонията в Хофбург държавният глава Александър ван дер Белен поиска в новия кабинет да има равен брой мъже и жени министри. Подчерта, че през следващите седмици с Курц ще се срещат по-често, за да обсъждат процеса на преговорите. \r\n\r\n От своя страна Курц се ангажира бъдещото правителство да намали данъчната тежест за бизнеса, да запази ниско нивото на безработица, да подобри търговските отношения със Съединените щати и с Германия, както и да участва активно в мерките за борба с климатичните промени.  \r\n\r\n Новата народна партия на Себастиан Курц спечели предсрочните парламентарни избори в Австрия.  Консерваторите постигнаха исторически резултат от над 15% разлика спрямо вторите по вот- социалдемократите.  До вота се стигна след аферата „Ибиса” с бившия лидер на крайнодесните и вицеканцлер в кабинета на Курц – Хайнц-Кристиян Щрахе.  \r\n \n\t\t\t\t\t\t", "date": "2019.10.07", "title": "Себастиан Курц започва преговори за нов кабинет в Австрия"}
