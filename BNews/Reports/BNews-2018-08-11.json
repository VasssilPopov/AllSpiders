{"url": "http://www.bnews.bg/article/246762-9_godishno_balgarche_otide_na_gosti_na_baba_i_dyado_v_shtatite_i_specheli_kasting_za_holivudski_filmi", "text": "\n \r\n\r\n Тя спечели кастинг за деца в Атланта, на който се яви, докато гостуваше на баба си и дядо си, известните в миналото музиканти Люси и Христо Съботинови, съобщава struma.bg.   На прослушването, организирано от агенцията „John Casablancas MTM”, била майката на талантливата благоевградчанка д-р Цветомира Съботинова, която е главен асистент по пиано във Факултета по изкуствата на Югозападния университет.   \r\n\r\n „Всичко стана много случайно. Записахме се за участие по интернет по настояване на моята майка, която бе разбрала за кастинга на Холивуд, който започна да изнася част от дейността си в Атланта. \r\n\r\n Прослушването беше за деца актьори, певци, танцьори, модели. Люси изпя песента на Стиви Уондър „Вяра“, след това я накараха да изиграе етюд на модния подиум. \r\n\r\n Тя е много артистична, пее, танцува, рисува и се представи много уверено. На другия ден ни се обадиха по телефона за интервю с мениджъра от центъра „Джон Казабланка“, който ни каза, че от 30 участници са се спрели на Люси, която ги впечатлила с излъчването си и с европейския си английски. \r\n\r\n В интерес на истината, тя говори перфектно английски, който учи от youtube, без да ходи на уроци. Останахме изненадани, когато ни предложиха договор за 3 години, през които Люси ще се снима в продукции на Холивуд – във филми и за реклами. Според клаузите на контракта, 80% от приходите ще бъдат за нея и 20% за компанията”, разказа за неочакваното предложение щастливата майка. \r\n\r\n   Преди това Люси ще трябва да премине през 6-месечно обучение, което е планирано през зимата. Това означава, че първия срок на предстоящата учебна година третокласничката ще изкара в СУИЧЕ „Климент Охридски“ в Благоевград, а втория срок в американско училище в Атланта, щата Джорджия.   Договорът предвижда снимките да се правят и в европейски компании, така че талантливата благоевградчанка ще бъде по-близо до родителите си и братчето Митко, който свири на барабани.   В момента Люси се готви усилено за концерта с Биг бенда на Благоевград по случай Деня на музиката. \r\n  \r\n \n\t\t\t\t\t\t", "date": "2018.08.11", "title": "9-годишно българче отиде на гости на баба и дядо в Щатите и спечели кастинг за холивудски филми"}
{"url": "http://www.bnews.bg/article/246765-desetki_maystori_na_kilimi_razpanaha_na_slantse_tvoreniyata_si_v_antaliya", "text": "\n Десетки майстори на килими разпънаха на слънце своите колоритни творения в турската провинция Анталия. \r\n\r\n Те ще останат там в продължение на близо три месеца. Целта е килимите да изгубят част от своята яркост, придобивайки по този начин перфектния за тях цвят. \r\n\r\n Общо около 25 000 килима са изложени в Анталия, където температурите достигат 40 градуса.  Те покриват площ от над 200 хектара \r\n \n\t\t\t\t\t\t", "date": "2018.08.11", "title": "Десетки майстори на килими разпънаха на слънце творенията си в Анталия"}
{"url": "http://www.bnews.bg/article/246761-izgubeni_v_institutsiite_mvr_tarsi_otkradnata_kola_koyato_veche_e_namerena", "text": "\n МВР търси откраднат автомобил, който вече е открит и върнат на собственика му.Абсурдният случай е от София, а причината за него e чиновнически пропуск. \r\n\r\n Колата на Юлиан Христов е открадната пред година. Намерена е от МВР и предадена на скрап преди 2 месеца. Останало само да върне регистрационните табели. На гишето в КАТ рециклираният автомобил светва в системата като откраднат.  \r\n\r\n \"За мен беше шокиращо, когато от КАТ ме помолиха да отида до районното управление и да обясня. Аз се сетих, че пазя телефона на разследващия полицай, който ми я отписа. От него срещнах пълно съдействие и в рамките на час колата беше отписана\", разказва Христов. \r\n\r\n От МВР обясниха пропуска на служителите от 3-то РПУ с динамичността на работата във ведомството. Назначена е проверка.  \r\n\r\n От началото на годината МВР е свалило от отчет 1578 автомобила. Откраднатите са 658.  \r\n\r\n От МВР пизнаха в писмен отговор до NOVA, че има изолирани случаи, в които върнат на гражданите откраднат автомобил не е отписан от системата.  \r\n \n\t\t\t\t\t\t", "date": "2018.08.11", "title": "ИЗГУБЕНИ В ИНСТИТУЦИИТЕ: МВР търси открадната кола, която вече е намерена"}
{"url": "http://www.bnews.bg/article/246768-patriot_e_malchi_za_gavrata_na_zaev_s_ilinden_zashtoto_ustata_mu_e_palna", "text": "\n \r\n\r\n Каракачанов мълчи от морето. Бай Валери даже се скри от диджейте и спря да ги тормози и да изключва тонколоните по тъмни доби сакън да не го пита някой защо продаде Македония. Скри се като мишок. Но ВМРО са най-големия позор. \r\n\r\n Войводата Шишко, който няма нищо общо с Македония, оскверни трупа на истинския войвода Гоце Делчев. ВМРО отказа да защити верния си паднал син, който лукавият Заев набързо помакедончи на северно македонец. Заев въобще не се извини за гаврата с паметта на жертвите, паднали на Илинден. Паднали като българи и като македонци с българско самосъзнание. Заев, вероломния българоубиец, разкри заешките сърца на софийските войводи. Не войводи, а джендъри. Срам за нацията и срам за армията българска. \r\n\r\n Продадоха България и избирателите си за едното лапане. Мълчат, защото са продали душите и са лапнали до сливиците по един голям....тлъст кокал от Бойко. Едно време имаше войводи и имаше България. Днес има Северна Македония, продадена от днешните “войводи”. \r\n\r\n Скоро измисленото ВМРО на комунистите ще гледа парламента и лъскавия Брюксел през кривия макарон на Цветан Цветанов. А Каракачанов и другите мекерета като него ще трябва да лежат в затвора за национално предателство. \r\n \n\t\t\t\t\t\t", "date": "2018.08.11", "title": "Патриот е! Мълчи за Гаврата на Заев с Илинден защото устата му е пълна!"}
{"url": "http://www.bnews.bg/article/246766-300_mln_leva_dopalnitelno_sa_poiskali_obshtinite", "text": "\n Общините са поискали допълнително около 300 млн. лева от републиканския бюджет от началото на годината до 10 август. Документите са постъпили в Министерството на финансите, съобщи БНР, позовавайки се на справка, подготвена от ведомството на Владислав Горанов. \r\n\r\n Удовлетворени са около 30% от исканията за допълнително финансиране. \r\n\r\n Повод за справката е информация от БСП, че в сто български общини, в които живеят общо над 2 млн. души, за последната година не са получили нито лев от правителството. \r\n\r\n Според МФ, 24 милиона лева от предвидените в постановлението на МС общо 111 млн. лева са предназначени за София и Пловдив. Тези пари са предварително разчетени в централния бюджет. Разликата е, че за останалите общини се дават пари, които са спестени или са пренасочени - от разходи, за които се очаква да не бъдат направени, въпреки че има предвидени средства, уточняват подчинените на Горанов. \r\n\r\n Средно на глава от населението предоставените средства са 12 лева, пресмятат от ведомствот Предоставените допълнителни средства на общините в Северна България са за 18 лева на човек, а в Южна - за девет лева, показват данните на финансовото министерство. \r\n\r\n От левицата твърдят, че сред общините-\"любимци\" са Варна с 90 млн. лв., Доспат, Харманли, Казанлък. \r\n\r\n Според МФ, заради по-слабото икономическо развитие на северната част от страната, около 40% от исканията на тамошните общините са удовлетворени. За сравнение - в Южна България засега местните администрации са получили 20% от поисканите допълнителни трансфери, като разликата се обяснява с \"по-добрия приходен капацитет на общините в тази част от страната\". От финансовото министерство подчертават, че с постановлението на Министерския съвет се отпускат 87 млн. лева за общинските администрации. \r\n\r\n Припомняме, на 7 август Кирил Добрев от НС на БСП заяви, че 360 млн. лв. са разпределени с министерски постановления за по-малко от година. 250 млн. лв. са получили на общини на ГЕРБ, 70 млн. лева - общини на ДПС и 8 млн. лева на общини, управлявани от БСП. \r\n \n\t\t\t\t\t\t", "date": "2018.08.11", "title": "300 млн. лева допълнително са поискали общините"}
{"url": "http://www.bnews.bg/article/246751-izvanredno_eksploziya_vav_voenen_zavod_ima_zhertvi", "text": "\n Един човек загина при експлозия във военен завод, намиращ се в близост до прочулия се със случая \"Скрипал\" британски град Солсбъри. \r\n\r\n Взривът е възникнал в завода \"Кемринг Каунтърмежърс\" на фирмата \"Кемринг груп\", информира \"Ройтерс\". \r\n\r\n В завода \"Кемринг Каунтърмежърс\" се произвежда военно оборудване за защита на военни кораби и самолети. \r\n\r\n При инцидента е пострадал един човек. Той е приет в здравно заведение, става ясно от публикация на фирмата в социалната мрежа \"Туитър\". \r\n\r\n Заради взрива целият обект е бил евакуиран. Властите обясняват, че ситуацията е под контрол. \r\n\r\n По случая се води разследване, предстои да се установят обстоятелствата около експлозията. \r\n \n\t\t\t\t\t\t", "date": "2018.08.11", "title": "ИЗВЪНРЕДНО! Експлозия във военен завод! Има жертви! "}
{"url": "http://www.bnews.bg/article/246754-desetki_shtarkeli_zaginaha_ot_visokovoltova_daga_v_elhovsko", "text": "\n\r\n\r\n\r\nДесетки щъркели загинаха от високоволтова дъга в Елховско\r\nПтиците са кацнали на необезопасен далекопровод\r\nbtvnovinite.bg12:14 ч. 11.08.2018 г. - 12:26 ч. 11.08.2018 г.\r\n\r\nСнимка: btvnovinite.bg\r\nДесетки щъркели загинаха от високоволтова дъгa, след като са кацнали на необезопасен далекопровод в Елховско. Въпреки спасителната операция оцеляват едва четири птици.\r\n\r\nСигналът е подаден от гранични полицаи. На нощно дежурство до село Малко Кирилово те виждат как високото напрежение убива птиците. \r\n\r\n„Сигналите бяха за убити щъркели от високоволтова дъга. Веднага се обадихме на колегата, който е в района на град Елхово и се отзова на място”, обясни Иван Гагов от РИОСВ – Стара Загора. \r\n\r\n„За пръв път виждам такова нещо, под всеки един стълб имаше 4-5 до 6 мъртви щъркела. Гледката е потресаваща”, допълни и Димитър Тодоров от РИОСВ – Стара Загора. \r\n\r\nОцеляват само четири птици. Откарани са в Спасителния център за диви животни в Стара Загора. Все още не е ясно дали ще могат отново да летят. \r\n\r\nИ четирите са с проблеми в крилете, основно луксирали стави. Това най-често се получава, когато птиците падат от голяма височина”, заяви лекар от Центъра. \r\n\r\n\r\nВсяка година има единични инциденти с ударени от волтова дъга птици, но подобен масов случай е прецедент, твърдят от Спасителния център.\r\n\r\n„Ако далекопроводите бъдат обезопасени, подобна трагедия би могла да бъде предотвратена. Имаме сътрудничество с електроразпределителното дружество, много стълбове са обезопасени, но на тези още не им е дошло времето”, коментира Иван Гагов.  \n\t\t\t\t\t\t", "date": "2018.08.11", "title": "Десетки щъркели загинаха от високоволтова дъга в Елховско"}
{"url": "http://www.bnews.bg/article/246755-tezhak_potok_za_dimitrov_v_sinsinati", "text": "\nГригор Димитров ще има трудна задача да защити титлата си в Синсинати, която спечели през 2017 г. Първоначалният жребий изпрати българина в един поток с със световния номер 1 Рафаел Надал, актуалния шампион от \"Уимбълдън\" Новак Джокович и младата надежда Александър Зверев. \r\n\r\nДимитров е номер 5 в световната ранглиста в момента и от защитата на 1000-та точки от Синсинати зависи неговата позиция за напред. \r\n\r\nТой ще започне надпреварата срещу победителя от двойката Дамир Джумхур - Миша Зверев, тъй като ще пропусне първия кръг на надпреварата.\r\n\r\nОще в третия етап обаче може да срещне Новак Джокович. \r\n\r\nНа четвъртфинал пък го дебне водача в схемата Рафаел Надал, а при успех - Александър Зверев.\r\n\r\nВ Синсинати на корта се завръща Роджър Федерер, който пропусна голяма част от сезона. Той започва участието си от втори кръг срещу победителя от двойката Жоао Соуса - Петер Гойовчик. В трети кръг пък може да серещне Анди Мъри.\r\n\r\nТурнирът започва на 13 август. \n\t\t\t\t\t\t", "date": "2018.08.11", "title": "Тежък поток за Димитров в Синсинати"}
{"url": "http://www.bnews.bg/article/246756-glamour_show_gotvachat_na_dani_de_vito_shte_posreshta_gostite", "text": "\n \r\n\r\n Певицата, която привлича с уникалния си тембър и нестандартна визия, е една от изпълнителките, които ще накарат гостите да потанцуват на кораба Il Siciliano на Марина Диневи в събота - 11.07 от 16:30 часа. \r\n\r\n Другата е Весела Нейнски, която ще влезе и в ролята на водеща на събитието. Оперната прима, която в момента се изявява в Черешката на тортата, ще открадне няколко гурме тънкости от готвача на Дани де Вито - Стефано Стека, който ще посреща гостите с кулинарни изкушения. Grand Glamour Show събира топ модели и носителки натитли за красота от България, Сърбия, Англия, Русия и Украйна. Това е най-престижното модно събитие лятото. \r\n\r\n За дефилето ще бъдат подбрани само 6 модни къщи и дизайнери, достойни да бъдат показани пред отбраната публика - Поля Кинова за Палома фешън, фолклорните облекла на Елена Христова, дизайнерката Петя Джофра, Лилиан Едуардс, гръцкият бранд Шугър Фрий и диамантеният гигант Гото. \r\n\r\n \r\n \n\t\t\t\t\t\t", "date": "2018.08.11", "title": "Glamour Show. Готвачът на Дани де Вито ще посреща гостите    "}
{"url": "http://www.bnews.bg/article/246753-v_sasht_osadiha_monsanto_da_izplati_290_mln_na_bolen_ot_rak", "text": "\n\r\nСъдът в САЩ постанови компанията \"Монсанто\" да изплати 290 милиона долара на градинар, който е заболял от рак, предаде Би Би Си.\r\n\r\nТой е пледирал пред съда, че заболяването му е причинено от препаратите срещу плевели, произвеждани от биотехнологичната корпорация.\r\n\r\nСпоред съдебното жури, компанията е знаела, че препаратите \"Roundup\" и \"RangerPro\", съдържащи глифозат, са опасни за здравето, но не е предупредила потребителите.\r\n\r\nТова е първото дело, в което глифозатът е посочен като възможна причина за заболяване от рак.\r\n\r\n\"Монсанто\" отрича това да е истина и смята да обжалва решението на съда.\r\n\r\n\"Заседателите нищо не са разбрали\", коментира вицепрезидентът на компанията Скот Патридж след заседанието.\r\n\r\nОсвен иска на градинаря Дуейн Джонсън в съда са подадени поне още 5000 подобни жалби.\r\n\r\nРешението на съда в Калифорния вероятно ще доведе до стотици нови жалби срещу \"Монсанто\". Наскоро компанията стана част от германския концерн \"Байер\"\r\n\r\nСъобщава се, че през 2014 г. Джонсън е бил диагностициран с неходжкинов лимфом. Според адвокатите му, той редовно е използвал препарата \"RangerPro\" по време на работата си в училище в Бениша, щата Калифорния. \n\t\t\t\t\t\t", "date": "2018.08.11", "title": "В САЩ осъдиха „Монсанто“ да изплати $290 млн. на болен от рак"}
{"url": "http://www.bnews.bg/article/246758-silniyat_vyatar_prodalzhava_da_razpalva_pozharite_v_kaliforniya", "text": "\n Противопожарни екипи в Южна Калифорния се борят да попречат на горски пожар да погълне още жилища в Лейк Елсинор, а пожарникарите в северната част на щата постигнаха напредък срещу други големи пожари, предаде Асошиейтед прес. \r\n\r\n Пожарът, наречен Свещения огън, е обхванал Националния парк на Кливланд и заплашва хиляди жилища в Лейк Елсинор и други селища. Снощи той достигна площ от близо 77 кв. км. Пожарникарите съобщават, че са овладели 10% от него. \r\n\r\n Силните пориви на вятъра продължават да разпалват пламъците, очаква се те да се засилят днес следобед. Издадена е заповед за евакуацията на 20 000 души. \r\n\r\n Съдът отложи повдигането на обвинение срещу 51-годишния Форест Кларк, заподозрян, че е запалил пожара умишлено. \r\n\r\n Определена му беше гаранция от 1 милион долара. Кларк твърди, че обвиненията са фалшиви, но ако бъде признат за виновен, може да получи доживотен затвор. \r\n\r\n Същевременно обхващащият няколко огнища пожар Мендосино северно от Сан Франциско – най-големият пожар в историята на Калифорния , е 60 на сто овладян. Сега той застрашава 1500 жилища, а не 12 000, както беше по-рано тази седмица. \r\n \n\t\t\t\t\t\t", "date": "2018.08.11", "title": "Силният вятър продължава да разпалва пожарите в Калифорния"}
{"url": "http://www.bnews.bg/article/246759-finansovata_kriza_v_turtsiya_lirata_se_e_srinala_s_pochti_20", "text": "\n Турската лира се срина с 20 процента в петък. Това се случи, веднага след като президентът на САЩ Доналд Тръмп удвои митата за стомана и алуминий. \r\n\r\n Турският му колега Реджеп Тайип Ердоган обяви, че сривът е част от кампания срещу Турция, водена от чуждестранни сили. Той призова гражданите да купуват турски лири. А управителят на централната банка обяви, че страната ще разгледа налагането на ответни мерки срещу Съединените щати. \r\n\r\n Международните финансови пазари реагираха незабавно на кризата в турция. Еврото се срина до най-ниската си стойност от 13 месеца, а доларът стана най-скъп от година насам. \r\n \n\t\t\t\t\t\t", "date": "2018.08.11", "title": "ФИНАНСОВАТА КРИЗА В ТУРЦИЯ: Лирата се е сринала с почти 20%"}
{"url": "http://www.bnews.bg/article/246760-targovskiyat_registar_nyama_da_raboti_do_ponedelnik", "text": "\n Търговският регистър и регистърът на юридическите лица с нестопанска цел продължава да не работи. Достъпът до регистъра е преустановен. \r\n\r\n Системата е блокирана от вчера, 10 август. Причините са технически, обясняват от Агенцията по вписванията.  \r\n\r\n Очакваше се регистърът да бъде пуснат отново до края на вчерашния ден. Това обаче не се случи. \r\n\r\n Подаването на документи по интернет към Търговския регистър няма да е възможно днес и утре, информираха от Агенцията. \r\n\r\n Във вчерашното съобщение на Агенцията по вписванията се посочваше, че за проблема са ангажирани всички поддържащи фирми, както и IT експерти от ведомството. \r\n\r\n От Агенцията се извиняват за неудобството. \r\n \n\t\t\t\t\t\t", "date": "2018.08.11", "title": "Търговският регистър няма да работи до понеделник"}
{"url": "http://www.bnews.bg/article/246743-prekrasno_vreme_za_plazh_slantse_visoki_temperaturi_i_bez_ochakvaniya_za_dazhd", "text": "\n Днес ще е слънчево, а следобед над източната половина от страната ще има временни увеличения на облачността. \r\n\r\n Ще духа слаб до умерен изток-североизточен вятър. Максималните температури ще са между 29 и 34 градуса, в София - около 29 градуса. \r\n\r\n По Черноморието ще бъде слънчево. След обяд ще има временни увеличения на облачността, но валежи не се очакват. Ще духа умерен вятър от изток-североизток. Максималните температури ще са 27 - 29 градуса. Температурата на морската вода е 26 - 28 градуса. Вълнението на морето ще е 3 - 4 бала. \r\n\r\n Над планините също ще бъде слънчево. След обяд над масивите в Източна България ще има временни увеличения на облачността. Ще духа слаб до умерен вятър от изток. Максималната температура на височина 1200 метра ще е около 23 градуса, на 2000 метра - около 15 градуса. \r\n \n\t\t\t\t\t\t", "date": "2018.08.11", "title": "ПРЕКРАСНО ВРЕМЕ ЗА ПЛАЖ! Слънце, високи температури и без очаквания за дъжд "}
{"url": "http://www.bnews.bg/article/246763-nevizhdana_stihiya_po_chernomorieto_dvumetrovi_valni_zatvoriha_vsichki_plazhove_video", "text": "\n Невиждана стихия по родното Черноморие. Огромни двуметрови вълни затвориха всички плажове на юг от Бургас. Стихията е ужасяваща, по всички плажове има червен флаг, а спасителите дебнат за нарушения. \r\n\r\n “Не сме виждали такова нещо, много е страшно. Сега ако някой иска да кара сърф е идеалното време”, споделят разочаровани туристи. \r\n\r\n Спасителите предупреждават, че морето е много опасно и дори и опитни плувци да не се опитват да влизат, тъй като много бързо завлича навътре и има опасност за живота им. \r\n\r\n За стихията сполетяла южното ни черноморие съобщи и евродепутата Николай Бареков. Той публикува в личният си профил в социалната мрежа Фуйсбук видеоклип на огромните вълни. \r\n\r\n   \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.08.11", "title": "НЕВИЖДАНА СТИХИЯ ПО ЧЕРНОМОРИЕТО! Двуметрови вълни затвориха всички плажове(ВИДЕО)"}
{"url": "http://www.bnews.bg/article/246767-lalova_byaga_v_treti_koridor_kam_osmiya_si_medal", "text": "\nИвет Лалова ще бъде в трети коридор във финала на 200 метра от европейското първенство по лека атлетика в Берлин. Битката за медалите в по-дългия спринт е тази вечер от 21:45 часа, а българката ще се бори за осми медал от шампионат на Стария континент.\r\n\r\nСребърната медалистка на 100 и 200 метра от Евро 2016 в Амстердам завърши втора в първия полуфинал вчера с 22.65 секунди, което бе и трето най-добро време от всички три серии.\r\n\r\n34-годишната Лалова е в добра позиция, като в четвърти коридор е Дафне Схипърс (Холандия), а в пети - Дина Ашър-Смит (Великобритания).\r\n\r\nОстаналите съпернички на Ивет са Джамиле Самюел (Холандия), Лаура Мюлер (Германия), Бианка Уилямс (Великобритания), Бет Добин (Великобритания) и Муджинга Камбунджи (Швейцария). \n\t\t\t\t\t\t", "date": "2018.08.11", "title": "Лалова бяга в трети коридор към осмия си медал"}
{"url": "http://www.bnews.bg/article/246764-zhertvite_na_pozharite_v_gartsiya_stanaha_94_dushi", "text": "\n Броят на жертвите на пожарите в Гърция, които са най-смъртоносните в следвоенната история на Европа, достигна 94 души. В болница от тежките си рани почина 57-годишна жена, съобщиха АФП и БГНЕС. \r\n\r\n Над 30 души остават за лечение след огромния пожар от 23 юли в курортното градче Мати край Атина. \r\n\r\n Тъжната статистика до момента показва, че 11 души са починали от тежките изгаряния, получени в огнената стихия. Листът с имената на загиналите, в който фигурират 44 жени, 35 мъже и 11 деца, е предаден на властите, които в момента разследват причините за пожара. Най-младата жертва на стихията е 6-месечно бебе, а най-възрастната – 93-годишна жена. \r\n\r\n Според правителството ефективната евакуация е била затруднена от ветровете със скорост от над 120 километра в час, които допълнително са разпалвали пламъците. Полицията в Мати не е успяла да отцепи района на стихията и да изведе хората, защото пожарната служба не е подала навреме сигнал за пожара и за точното му местоположение.  \r\n \n\t\t\t\t\t\t", "date": "2018.08.11", "title": "Жертвите на пожарите в Гърция станаха 94 души"}
{"url": "http://www.bnews.bg/article/246747-prezidentat_na_belarus_s_tezhki_priznaniya_rusnatsite_se_darzhat_varvarski_tretirat_ni_kato", "text": "\n Президентът на Беларус Александър Лукашенко упрекна Русия в недобросъвестна конкуренция и нарушаване на ангажиментите й в рамките на Евразийския икономически съюз, съобщи агенция БЕЛТА. \r\n\r\n \"В тежък период сме, руснаците се държат варварски с нас, казвам им го публично. Искат от нас нещо, все едно сме им васали в Евразийския икономически съюз, където ни поканиха. Те не искат да изпълняват ангажиментите си. И създават неконкурентна ситуация.\" - коментира президентът на Беларус. \r\n\r\n Той призова беларусите към „затягане на дисциплината“… \r\n\r\n Той напомня, че Кремъл упреква Запада и американците, че си създават неконкурентни предимства. \r\n\r\n \"А самите те създават срещу нас същите неконкурентни предимства. Това е тема за разговор с президента на Русия.\" - подчертава Лукашенко, като отбелязва, че няма да свали тази тема от дневния ред. \r\n \n\t\t\t\t\t\t", "date": "2018.08.11", "title": "ПРЕЗИДЕНТЪТ НА БЕЛАРУС С ТЕЖКИ ПРИЗНАНИЯ: Руснаците се държат варварски, третират ни като "}
{"url": "http://www.bnews.bg/article/246748-zhega_snahata_na_magi_halvadzhiyan_pokaza_seksi_dupe_v_goreshta_poza", "text": "\n Снахата на Маги Халваджиян - Александра, често влиза в устите на хората с уникалното си тяло. Бившата адреналинка, която от няколко години е половинка на Бебо Халваджиян, показва уникална форма, въпреки че вече е горда майка.  Красавицата често пуска снимки, на които е оскъдно облечена и пали мъжките фантазии.   \r\n  \r\n \n\t\t\t\t\t\t", "date": "2018.08.11", "title": "ЖЕГА! Снахата на Маги Халваджиян показа секси дупе в гореща поза! "}
{"url": "http://www.bnews.bg/article/246749-izvanredno_zadarzhaniyat_s_ochite_obshtinski_savetnik_bencho_benchev_e", "text": "\n Зам.-председателят на Общинския съвет на Бургас Бенчо Бенчев е изписан от болница в стабилизирано общо състояние, съобщава Канал 3. \r\n\r\n Бенчев е бил на силни лекарства заради паркинсона и е излязъл от сърдечна аритмия. \r\n\r\n По неофициална информация той ще се възползва от услугите на софийски адвокат. Очаква се другата седмица да се яви пред съда, за да получи обвинителния акт. \r\n\r\n Припомняме ви, че Бенчо Бенчев бе един от арестуваните българи при акцията по задържането на Димитър Желязков - Митьо Очите в Истанбул миналия уикенд. \r\n\r\n   \r\n\r\n   \r\n \n\t\t\t\t\t\t", "date": "2018.08.11", "title": "ИЗВЪНРЕДНО! Задържаният с Очите общински съветник Бенчо Бенчев е... "}
{"url": "http://www.bnews.bg/article/246744-izverg_24_godishen_zastrelya_tsyaloto_si_semeystvo_sred_tyah_ima_i_detsa_uspya_da_izbyaga_no_s_tsyalata_si_naglost_napisa", "text": "\n Млад албанец застреля осем души от семейството си, включително две деца. След деянието си 24-годишният Ридван Зикай е избягал, но все пак е намерил време да отговори на оскърбителните коментари в социалната мрежа „Фейбсук“, предава Фокус, цитирайки световни медии. \r\n\r\n Масовото убийство е извършено в петък, в село, разположено на около стотина километра южно от столицата Тирана, поясни албанската полиция. Местни медии съобщиха, че след убийството Зикай е посетил страницата си във „Фейсбук“ – от глупост или в състояние на афект, при което не е осъзнавал действията си. Докато част от потребителите са призовали младия мъж да се предаде, а други са го определили като „чудовище“, самият Зикай е намерил време, за да напише, че коментарите в социалната мрежа не го „дразнят“. \r\n\r\n По предварителни данни до убийството се е стигнало заради имуществен спор. Това е най-тежкият подобен в случай в Албания от началото на 1990-те години насам, извършено от един човек, подчертава агенцията.  \r\n \n\t\t\t\t\t\t", "date": "2018.08.11", "title": "ИЗВЕРГ! 24-годишен застреля цялото си семейство, сред тях има и деца! Успя да избяга, но с цялата си наглост написа.... "}
{"url": "http://www.bnews.bg/article/246770-kiril_dobrev_kam_dzhambazki_angele_ot_tsyalata_vi_abreviatura_vmro_ne_ostana_nishto", "text": "\n \r\n\r\n Ето какво написа Добрев във Фейсбук: \r\n\r\n \"Ангеле, от цялата ви абревиатура ВМРО не ви остана нищо. Вече сте във властта и нямате интерес от революции. Жалко. \r\n\r\n Въпросът за Македония никога не е бил за вас кауза, а просто бизнес и път към едни 20 места в парламента... \r\n\r\n Моля те, не вдигай костите на хилядите загинали за свободата България. Ще събудиш Яне и ще ти каже - „Да живееш, значи да се бориш - робът за свобода, а свободният за съвършенство”. Но ти няма как да го разбереш, защото самия ти си роб, Ангеле. Роб, на когото му е добре в това положение. \r\n\r\n И да ти кажа - тази “революционна” риторика за разстрел на всички от БСП - тя няма да върне вас патриотите в играта. И следващият парламент, нали знаеш - ще го гледате само от телевизора.\" \r\n\r\n \r\n\r\n   \r\n \n\t\t\t\t\t\t", "date": "2018.08.11", "title": "Кирил Добрев към Джамбазки: Ангеле, от цялата ви абревиатура ВМРО не остана нищо! "}
{"url": "http://www.bnews.bg/article/246746-v_rumaniya_stana_strashno_stotitsi_iskashti_pravosadie_a_ne_koruptsiya_postradaha_zhestoko_pri_protestite", "text": "\n Около 440 души са пострадали при вчерашните протести в Румъния срещу корупцията и правосъдната реформа на румънското правителство, пишат местни медии. \r\n\r\n По данни на телевизията \"ДиДжи 24\" при масовото недоволство 65 души са били приети в болница. \r\n\r\n Пострадали са и 9 жандармеристи, сред които една жена.  \r\n\r\n Наблюдава се огромно разминаване около данните за броя на протестиращите, събрали се на \"Площада на победата\". По данни на местните местни и международни медии протестиращите са били около или над 100 000 души. Местните власти пък информират, че на площада имало 20 000 недоволстващи. \r\n\r\n Още поне 40 000 души са протестирали в останалите големи градове в Румъния. \r\n\r\n Недоволството на румънците е породено от действията на лявото правителство в страната, чиито решения в сферата на правосъдната реформа били скандални. Жителите на северната ни съседка протестират и за това, че ръководителката на антикорупционната агенция беше отстранена, както и че лидерът на социалдемократите Ливиу Драгня ръководи Камарата на депутатите, въпреки, че е осъден на затвор за корупция, пише ТАСС. \r\n \n\t\t\t\t\t\t", "date": "2018.08.11", "title": "В РУМЪНИЯ СТАНА СТРАШНО! Стотици, искащи правосъдие, а не корупция, пострадаха жестоко при протестите "}
{"url": "http://www.bnews.bg/article/246757-izvanredno_parvo_v_bnews_tezhka_katastrofa_na_patya_burgas_pomorie_snimki", "text": "\n Читател на Bnews ни изпрати кадри от тежка катастрофа на пътя мужду Бургас и Поморие. Инцидентът е станал преди броени минути. Органите на реда и бърза помощ са вече на мястото на инцидента.  \r\n\r\n Причините за катастрофата те първа ще се изясняват.  \r\n\r\n \r\nОЧАКВАЙТЕ ПОДРОБНОСТИ!  \r\n \n\t\t\t\t\t\t", "date": "2018.08.11", "title": "ИЗВЪНРЕДНО!  ПЪРВО В BNEWS! Тежка катастрофа на пътя Бургас - Поморие(СНИМКИ)"}
{"url": "http://www.bnews.bg/article/246769-zamrazete_dogovora_s_makedoniya", "text": "\n След поредния измамнически пирует на Заев за Илинденското въстание някои решиха да се обадят. \r\n\r\n Дори и Бойко каза нещичко – макар и със закъснение. \r\n\r\n Защото вече и надгробните камъни на българските поборници кипяха от гняв. \r\n\r\n Бойко отдавна трябваше да е по-гневен и ясен – това щеше да отива на ролята, която играеше шест месеца – на „Балканския Обединител“. \r\n\r\n Макар че, дори и Том Круз щеше да откаже тази мисия – а досега се е ангажирал с далеч по-големи фантасмагории. \r\n\r\n Сега някои го дават гневни. \r\n\r\n Късно. \r\n\r\n Къде бяхте преди една година, когато подписаха Договора с Македония – и го окачиха като букаи на Българската История, за да я вкарат съвсем в сляпа улица. \r\n\r\n Писах за този прокажен Договор, още преди да го подпишат: \r\n\r\n 21 юни 2017-а: „Ние ще вкарваме Македония в Европейския съюз. Тя пък ще отмъква каквото може от българската история“. \r\n\r\n 28 юли 2017-а: „Нищо няма да може да компенсира загубите ни от съглашателския договор с Македония“. \r\n\r\n А днешните „възмутени“ го наричаха „исторически“ – за един ден България се била увеличила с един милион и половина души, ей такива дивотии – за да се харесат на Властта. \r\n\r\n Чак сега заработи вторият им акъл. \r\n\r\n Пак добре, че слагачите не направиха по един паметник на Бойко – в Скопие, и на Заев – в София. \r\n\r\n Сега ни остана един последен шанс – за да стане ясно, на кого му е мила Истината. \r\n\r\n Замразете Договора, докато не получим официално изявление на македонския парламент за Илинденското въстание. \r\n\r\n Защото Заев и в днешното си изявление пак го усуква – никой не го пита, дали „приятелството“ ни е искрено, а защо краде цяло въстание. \r\n\r\n Но за това той мълчи. \r\n\r\n А тъпанарите около Бойко да не му нашепват да е „дипломатичен“: силата в този случай е в него. \r\n\r\n Но трябва да направи официално изявление – не от някой плаж, а от кабинета си, кратко и ясно: \r\n\r\n България още отсега заявява, че няма да подкрепи МакедонияНезнамКакваси нито за НАТО, нито за Европейския съюз. \r\n\r\n Освен, ако в най-кратки срокове ясно и категорично, МакедонияНезнамКаквиси не заяви пред Европейската комисия, от кои свои претенции към Българската История се отказва веднъж-завинаги. \r\n\r\n Пред Еврокомисията – защото тя има всевъзможни комисари, има дори и по потреблението – на тоя да му дадат да следи не само как се потребяват фалшивите хранителни стоки, но и как се потребява най-святото: Историята. \r\n\r\n Глупаво ли ви изглежда това? \r\n\r\n Е, да, понеже сте големи умници – затова и един шашмаджия като Заев ви върти като ръждясало синджирче между пръстите си. \r\n\r\n А Бойко насаме да каже на натовските/европейските си началници, че Заев не заслужава никакво доверие, по никакъв повод – той е дребничък измамник, готов винаги да мами. \r\n\r\n \r\n \n\t\t\t\t\t\t", "date": "2018.08.11", "title": "ЗАМРАЗЕТЕ ДОГОВОРА С МАКЕДОНИЯ"}
{"url": "http://www.bnews.bg/article/246752-stotitsi_postradali_rumantsi_na_protesta_sreshtu_koruptsiyata", "text": "\nОколо 440 души са пострадали при вчерашните протести в Румъния срещу корупцията и правосъдната реформа на румънското правителство, пишат местни медии.\r\n\r\nПо данни на телевизията \"ДиДжи 24\" при масовото недоволство 65 души са били приети в болница.\r\n\r\nПострадали са и 9 жандармеристи, сред които една жена. Според данни на ДПА пострадалите служители на реда са над 20.\r\n\r\nНовини от България и света, актуална информация 24 часа в денонощието\r\nСтотици пострадали румънци на протеста срещу корупцията\r\nАвтор: news.bg\r\n11.08.2018 09:49:27  11.08.2018 10:16:56 Румъния  По света Прегледи: 1823 Коментари (0)\r\n2 от 3 ГАЛЕРИЯ\r\n\r\n\r\n\r\n\r\n\r\n2 от 3 \r\n 1  1\r\nОколо 440 души са пострадали при вчерашните протести в Румъния срещу корупцията и правосъдната реформа на румънското правителство, пишат местни медии.\r\n\r\nПо данни на телевизията \"ДиДжи 24\" при масовото недоволство 65 души са били приети в болница.\r\n\r\nПострадали са и 9 жандармеристи, сред които една жена. Според данни на ДПА пострадалите служители на реда са над 20.\r\n\r\n100 000 протестираха срещу правителството в Букурещ, има ранени\r\n100 000 протестираха срещу правителството в Букурещ, има ранени\r\n\r\nНад 140 души са пострадали...\r\n\r\nНаблюдава се огромно разминаване около данните за броя на протестиращите, събрали се на \"Площада на победата\". По данни на местните местни и международни медии протестиращите са били около или над 100 000 души. Местните власти пък информират, че на площада имало 20 000 недоволстващи.\r\n\r\nОще поне 40 000 души са протестирали в останалите големи градове в Румъния.\r\n\r\nНедоволството на румънците е породено от действията на лявото правителство в страната, чиито решения в сферата на правосъдната реформа били скандални. Жителите на северната ни съседка протестират и за това, че ръководителката на антикорупционната агенция беше отстранена, както и че лидерът на социалдемократите Ливиу Драгня ръководи Камарата на депутатите, въпреки, че е осъден на затвор за корупция, пише ТАСС. \n\t\t\t\t\t\t", "date": "2018.08.11", "title": "Стотици пострадали румънци на протеста срещу корупцията"}
{"url": "http://www.bnews.bg/article/246745-shokirashto_pilot_otvleche_patnicheski_samolet_pognaha_go_amerikanski_iztribiteli_no_minuti_sled_tova_toy", "text": "\n Всички полети от международното летище \"Такома\" в Сиатъл бяха прекратени, след като пътнически самолет излетя без разрешение от диспечерите, предаде Би Би Си. \r\n\r\n Местните власти съобщават, че служител на летището е извършил нерегламентиран полет.  \r\nВ самолета не е имало пътници. \r\n\r\n Веднага след излитането му са вдигнати изтребители на американската армия. \r\n\r\n Малко по-късно местните власти уточниха, че не става дума за терористичен акт. \r\nСпоред предварителна информация, самолетът е паднал в морето.  \r\nКъм момента работата на летището е възобновена. \r\n\r\n Няма информация за личността на пилота и не е известно какво се е случило с него. Вероятно е местен жител. \r\n\r\n Диспечерите са се опитали да го убедят да кацне. Уточнява се, че гласът му е звучал безгрижно и превъзбудено. \r\n \n\t\t\t\t\t\t", "date": "2018.08.11", "title": "ШОКИРАЩО! Пилот отвлече пътнически самолет, погнаха го американски изтрибители, но минути след това той..."}
