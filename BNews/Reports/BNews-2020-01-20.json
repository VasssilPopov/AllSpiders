{"url": "http://www.bnews.bg/article/265387-ochakvano_televiziyata_na_korneliya_ninova_pred_falit_tsyaloto_rakovodstvo_hvarli_ostavki", "text": "\n Една година след като стартира партийната медия на БСП – Българска свободна телевизия (БСТВ) преживява сериозен колапс заради финансов недоимък. Това призна донякъде и лидерката на партията Корнелия Нинова. \r\n\r\n Именно тя наложи идеята БСП да има своя телевизия въпреки критиките, че това е скъпо начинание, което няма голям смисъл. С неохота Нинова трябваше да признае, че се е провалила и в това си начинание и е трябвало да се направят съкращения на журнилсти от медията, но истината е, че повечето репортери, редактори и опатори напуснаха още преди месеци, защото заплати нямаше и усетиха, че положението не е добро. Преди Нова година пък колапсът тотално е лъснал, когато изпълнителният директор Любомир Коларов и заместникът му Петко Тодоров хвърлили оставки. Самият Коларов само преди няколко месеца на един от червените пленуми се бореше със зъби и нокти да извовюва поредните милиони за червената телевизия \r\n\r\n Заради нескопосаното управление и липсата на финанси, въпреки силната инжекция от партийната каса за над 3 милиона лева, се наложила промяна и в програмната схема, като за начало отпаднал сутрешния блок, който и без това никой не гледал, а останали публицистичните предавания, за да може депутатите на Нинова да има къде да се изявяват. Кризата е толкова зловеща, че имало идея и новините да бъдат спрени, но за момента това се отложило.   \r\n\r\n След напускането на изпълнителния директор и заместника му обаче е настъпил управленски вакуум. В момента не може да се определи кой ръководи оперативно партийната медия. Ключова роля обаче имала журналистката Кармелита Тонева, която отговаря за новините и публицистичните предавания. \r\n\r\n Функцията на изпълнителен директор пък била възложена номинално на силистренката Вяра Емилова, която не е журналист, а е политическо лице. Тя е в тясното ръководство на БСП – секретар е на Изпълнителното бюро. Причината Емилова да стане директор е техническа – просто тя е шеф на Фондация \"Дума“, която е едноличен собственик на БСТВ и през която става финансирането на медията, пише \"Флагман\". \r\n\r\n Нинова оправдава финансовите проблеми на медията със спирането на партийната субсидия, но истината е, че за толкова време - близо година, медията не успя да набере нито един рекламодател и реално да се самоиздържа, каквито бяха очакванията. Червените вече дори не се възмущавали, след като още от самото начало обявиха, че това е абсолютно ненужно на партията и да се дават толкова милиони е абсолютно безмислено.  \r\n\r\n Други пък се шегуват, че амбициите на Нинова да управлява държавата са направо смехотворни, след като тя не може да се оправи с една партийна каса и телевизия, камо ли утре не дай Боже да се докопа до дъжравната пара.   \r\n \n\t\t\t\t\t\t", "date": "2020.01.20", "title": "OЧАКВАНО! Телевизията на Корнелия Нинова пред фалит! Цялото ръководство хвърли оставки! "}
{"url": "http://www.bnews.bg/article/265391-barekov_tsinizam_e_da_globyat_piyaniya_dzhambazki_s_1000_leva", "text": "\n За кокошка няма прошка, за милиони - няма закони!​ Такъв коментар направи бившия евродепутат Николай Бареков по повод официално пусната информация, че 1000 лева глоба, 12 месеца без шофьорска книжка и отнемане на 10 контролни точки  е наложеното наказание на евродепутата от ВМРОш Ангел Джамбазки. \r\n\r\n Пропомняме, че той беше хванат да шофира автомобил след употреба на алкохол в началото на декември в Самоков. Първоначално пробата от направения му тест с дрегер показа 1,55 промила в издишания въздух, което провинение се наказва със затвор. За извършените нарушения по време на процедурата дори Бареков внесе сигнал и сезира главния прокурор. \r\n\r\n Ето и целия коментар на бившия евродепутат: \r\n\r\n *публикуваме без редакторска намеса  \r\n\r\n Цинизъм е да глобят пияния Джамбазки с 1000 лева. Той прибира 20 000 на месец и отделно по 600 лева режийни за един подпис всеки ден. Оказва се, че да шофира кьоркютук пиян на Джамбазки му струва един подпис и половина. Или режийните за ден и половина в Брюксел! Наглост и беззаконие! А ако беше убил човек? А подменената проба във ВМА? Реалната му присъда трябваше да бъде поне 3 години затвор! За кокошка няма прошка, за милиони - няма закони! \r\n \n\t\t\t\t\t\t", "date": "2020.01.20", "title": "Бареков: Цинизъм е да глобят пияния Джамбазки с 1000 лева"}
{"url": "http://www.bnews.bg/article/265393-agentsiyata_po_hranite_si_kupi_pikapi_za_blizo_1_700_000_lv", "text": "\n Българската агенция за безопасност на храните (БАБХ) си купи 18 пикапа за 1 615 464 лв. с ДДС. Това става ясно от обявление на институцията. Договор за доставка на возилата 4х4 е подписан с фирма „Тойота -Тиксим“ ЕООД. \r\n\r\n Поръчката е била стартирана през октомври месец миналата година. Въпреки високата ѝ прогнозна стойност, почти колкото и окончателната, е довършена рекордно бързо – за 52 календарни дни. Освен скоростния избор, интересни са двамата други кандидати, нестигнали до финала на процедурата. \r\n\r\n Единият конкурент на „Тойота - Тиксим“ е била фирма „Медсис“ ЕООД, занимаваща се с медицинска техника. Тя е отсята още след първото отваряне на офертата, защото не е съдържала нито техническо, нито ценово предложение. \r\n\r\n Друг участник в състезанието е била фирма „Екселор холдинг груп“ ЕООД. Тя пък, вместо доказателства, че е представител на \"Тойота\", както твърди, е дал обяснителна записка с теза, че на официалната интернет страница на производителя \"Тойота\" се съдържа предложение за закупуване на високопроходими автомобили с точно описание на параметри и технически спецификации. Освен това вместо да докаже, че е оторизиран от производителя да обслужва гаранционно и следгаранционно предлаганите автомобили, заявява, че разполага със собствени сервизи за целта. \r\n \n\t\t\t\t\t\t", "date": "2020.01.20", "title": "Агенцията по храните си купи пикапи за близо 1 700 000 лв. "}
{"url": "http://www.bnews.bg/article/265390-fenovete_na_levski_iskat_sreshta_s_boyko_borisov", "text": "\n Националният клуб на привържениците на Левски иска среща с премиера на България Бойко Борисов. Повод за искането на феновете е, че са сериозно притеснени след срещата с Васил Божков, на която той обяви, че клубът ще фалира, ако му бъде фалиран бизнеса с \"Национална лотария\". \r\n \r\nОт НКП категорично подчертават, че не искат да защитават частните интереси на никой, а ги интересува единственото бъдещето на Левски.  \r\n \r\nЕто позицията на НКП на Левски:  \r\n \r\nУВАЖАЕМИ ЛЕВСКАРИ, \r\n\r\n След вчерашната среща със собствениците и ръководството на ПФК „Левски“ АД, „Националният клуб на привържениците на Левски“ взе решение да изпрати писмо, с искане за среща с министър-председателя на Република България. \r\n\r\n В последните няколко дни в медийното пространство бяха изнесени редица публикации, че “Левски” е изправен пред сериозната заплаха от финансов колапс и фалит в следствие на внесени в Народното събрание законодателни инициативи, които касаят генерална промяна в регулационния режим, уреждащ дейността на дружествата, чийто предмет на дейност е свързан с организирането и провеждането на хазартни игри. Тези опасения бяха потвърдени и на среща между собствениците и ръководството на ПФК „Левски“ АД и на привържениците. \r\n\r\n Дебело подчертаваме, че ние не проявяваме загриженост за ничии частни икономически, финансови или политически интереси, както и че не желаем любовта ни към “Левски” да бъде използвана в политически или икономически сделки и противопоставяния. \r\n\r\n От друга страна обаче, не можем да не бъдем сериозно притеснени, когато от редица места се чуват мнения и прогнози, че бъдещите промени, касаещи дейността на някои от основните субекти, осигуряващи финансирането на нашия Клуб ще предизвикат неговата фактическа „смърт“ и той ще бъде закрит и ликвидиран. \r\n\r\n   \r\n \n\t\t\t\t\t\t", "date": "2020.01.20", "title": "Феновете на Левски искат среща с Бойко Борисов"}
{"url": "http://www.bnews.bg/article/265394-piyaniyat_dzhambazki_poiska_nay_tezhkoto_nakazanie_no_mvr_go_nakaza_s_edin_deputatski_obyad", "text": "\n Вече стана ясно пияни евродепутати със заплати от 20000 лева с добавки и екстри, както и дневни от 600 лева могат да си шофират пияни. Важното е да не надвишават 1, 2 промила алкохол в кръвта! Ако случайно по невнимание ги хванат да шофират с повече от 1,5 промила алкохол в кръвта могат да бъдат спокойни, защото Ангел Джамбазки вече е създал практика, която им гарантира поне пет дена МВР да мълчи и да пази информацията за пиян евродепутат. Нещо повече в екстрата влиза и заличаване на информацията от официалните бюлетини за произшествията, както е направено на 7 и 8 декември 2019 г. И накрая след повече от месец ако някой депутат реши да се поинтересува, какво наказание е получил евродепутатат Ангел Джамбазки цинизма ще бъде пълен, защото отговорът в разказен вид ще бъде от типа \"Глобихме един милионер за тежко нарушение, при което можеха да пострадат невинни хора с един брюкселски обяд\"! Ето това е наказанието за богаташ Ангел Джамбазки, а МВР да не се чуди защо хората не му вярват. Защото 1000 лева глоба за богаташа Джамбазки представляват два подписа за присъствие в Брюксел, а това, че не бил тестван за наркотици е друга тема, това, че в СФМП-Самоков няма данни за взета кръвна проба на 08.12.2019 г. интересно от къде се е появила в последствие тази информация в доклада на МВР? Все въпроси, които показват, че законите у нас важат само за простосмъртни.  \r\n \n\t\t\t\t\t\t", "date": "2020.01.20", "title": "Пияният Джамбазки поиска най-тежкото наказание, но МВР го наказа с един депутатски обяд! "}
{"url": "http://www.bnews.bg/article/265395-smazvashto_razsledvane_planini_ot_bokluk_zatrupaha_balgariya_video", "text": "\n Планини от боклук затрупаха България, а виновни и наказани няма. Отровиха въздуха, водата и почвата, но институциите мълчат! \r\n\r\n \r\n\r\n   \r\n \n\t\t\t\t\t\t", "date": "2020.01.20", "title": "Смазващо разследване! Планини от боклук затрупаха България!-видео"}
{"url": "http://www.bnews.bg/article/265383-spetssadat_dava_hod_na_deloto_sreshtu_mityo_ochite", "text": "\n Съдебното дело срещу Димитър Желязков-Очите и 12-те участници в ръководената от него организирана престъпна група за разпространение на наркотици, изнудвания и палежи тръгва по същество днес. Такова решение взе Специализираният наказателен съд още на 18 декември миналата година след 8-часово разпоредително заседание. \r\n\r\n Тогава съдебният състав отхвърли искането на защитниците за връщане на делото на Специализираната прокуратура, след като прие, че обвинителният акт изцяло отговаря на изискванията на закона и в него не са налице процесуални нарушения, които биха нарушили правото на защита на подсъдимите. Съдът отхвърли като неоснователни останалите искания на защитата и потвърди определените мерки за неотклонение на всички подсъдими. Димитър Желязков остава задържан под стража. \r\n\r\n В понеделник съдебният процес ще започне с разпит на свидетели. \r\n \n\t\t\t\t\t\t", "date": "2020.01.20", "title": "Спецсъдът дава ход на делото срещу Митьо Очите"}
{"url": "http://www.bnews.bg/article/265382-skandalno_zhena_razbi_glavata_na_mazha_si_s_chuk", "text": "\n Съпруга е ударила мъжа си с чук по главата в Бургас. 47-годишният е приет в Спешното на УМБАЛ-Бургас късно снощи, окървавен и с огромна отворена рана на главата, съобщиха от МВР. \r\n\r\n От разказите на жена му става ясно, че съпругът й се бил заключил в една от стаите в дома им и тя взела чук, за да разбие вратата. Няколко пъти ударила по нея, но при последния замах мъжът й отворил и си подал главата. Така 43-годишната жена му нанесла силен удар директно в главата, разказаха за \"24 часа\" очевидци в болницата. \r\n\r\n \"Уплаших се и се обадих на телефон 112. Не можах да спра ръката си, защото вече бях замахнала\", обяснявала тя пред органите на реда в болницата. \r\n\r\n На полицаите казала още, че чукът, с който нанесла сериозния удар в главата на съпруга си, останал до вратата в дома им. С родителите си в Спешното били и двамата им синове. Те и майка им са задържани от униформените и са отведени в Районното управление на МВР. \r\n\r\n Състоянието на пострадалия е доста тежко и е с опасност за живота. Лекарите снощи не са давали много надежди за възстановяването му след тежката травма. \r\n \n\t\t\t\t\t\t", "date": "2020.01.20", "title": "СКАНДАЛНО! Жена разби главата на мъжа си с чук! "}
{"url": "http://www.bnews.bg/article/265385-tazhna_vest_pochina_akademik_blagovest_sendov", "text": "\n Математикът академик Благовест Сендов е починал, съобщиха от Българската академия на науките. \r\n\r\n \"Българската академия на науките с дълбоко прискърбие съобщава, че на 19 януари 2020 г. на 87-годишна възраст почина акад. Благовест Сендов, световноизвестен български математик, изтъкнат държавник и общественик - ректор на Софийския университет, главен научен секретар на Българската академия на науките, председател на Българската академия на науките, председател на Народното събрание на Република България и посланик на България в Япония. \r\n \n\t\t\t\t\t\t", "date": "2020.01.20", "title": "ТЪЖНА ВЕСТ! Почина академик Благовест Сендов"}
{"url": "http://www.bnews.bg/article/265389-narkoaktsiya_arestuvaha_devet_dushi", "text": "\n Девет души са арестувани в Русе при спецоперация на полицията, насочена срещу употребата и разпространението на наркотици. Това съобщиха от областната дирекция на МВР в града. \r\n\r\n Полицейската операция се е състояла в два дни - на 17 и на 18 януари, а задържаните са на възраст между 17 и 27 години. У тях са били открити метамфетамин и марихуана. От обитавани от тях домове и в превозни средства са иззети прибори за теглене на наркотици и други вещи. \r\nРаботата по случая продължава под ръководството и надзора на прокуратурата. \r\n \n\t\t\t\t\t\t", "date": "2020.01.20", "title": "НАРКОАКЦИЯ! Арестуваха девет души "}
{"url": "http://www.bnews.bg/article/265388-shefat_na_natsionalnata_lotariya_valeri_simeonov_nishto_ne_razbira", "text": "\n \"От това, което казва г-н Симеонов, значи, че няма никакви познания по нашата материя. Но той не е длъжен. Но непознаването на Конституцията вече е друго нещо. Всеки има право да прави бизнес\".  \r\n\r\n Това заяви Димитър Ганев, изпълнителен директор на \"Националната лотария\" по повод идеята на Валери Симеонов за промяна в закона. \r\n\r\n „В Конституцията изрично пише къде държавата може да прави монопол. Хазартът не е една от тези области”, посочи още Димитър Ганев. \r\n\r\n \"Това, което даде той като пример, е австрийска лотария\", поясни Ганев в ефира на Нова телевизия и допълни: \"Нейният собственик обаче е частна компания. Такава е ситуацията и в Англия, Италия, Гърция, Турция и други\". \r\n\r\n \"Знаете много добре, че държавните неща не са много развити. Преди една година спечелихме концесия в Молдова. Там има абсолютен държавен монопол – държавата оперира, но чрез нас, ние сме концесионер и за 15 години имаме билети, спортни залози и числови игри. Тотото в момента отделя пари за спорт. Но тотото имаше монопол в тези игри. В 2011 аз и екипът ми решаваме да видим какво се случва с тези билети, защото си спомняхме дядовците как обикалят по заведенията с едни билетчета. Оказва се, че държавната лотария е фалирала. Лицензът е прехвърлен на Българския спортен тотализатор. Решихме да се занимаваме с този бизнес.\", разказа Ганев как е започнал да се занимава с този бизнес. \r\n\r\n \"Преди да се появим ние, тотото прави 5 милиона, в момента прави 50 милиона, благодарение на това, че ние научихме хората какъв е този продукт. Това е модел, който трябва да бъде прозрачен.\", посочи още той. \r\n\r\n „Смятам, че в България хазартът е много добре регулиран и проверяван. Не считам, че една промяна в закона ще доведе до нещо по-добро”, категоричен бе той. \r\n \r\n  \r\n \n\t\t\t\t\t\t", "date": "2020.01.20", "title": "Шефът на \"Националната лотария\": Валери Симеонов нищо не разбира!  \r\n"}
{"url": "http://www.bnews.bg/article/265392-vnimavayte_nova_dalavera_v_prodazhbite_na_imoti_zhili_kupuvachite_s_mnogo_pari", "text": "\n Апартаменти в кооперации „на зелено“ на фалирали строители и в стари блокове с подкопани основи се предлагат на атрактивни цени. Проблемните имоти са преоценени с 25 на сто, коментират брокери, цитирани от „Монитор“. \r\n\r\n Собственици на почти непродаваеми жилища най-често търсят професионалисти да им ги продадат. По телефона за проблеми не се споменава,  канят се бъдещите собственици да видят на място и тогава се стигат до обяснения и пазарлък. При старите жилища има голям отлив на купувачи през изминалата година, според голяма агенция за недвижими имоти. \r\n\r\n Покачването на пазара не е масово, а зад него се крие преориентирането на купувачите към по-скъпи имоти - ново строителство, ремонтирани и обзаведени жилища. Сегашните купувачи са най-често млади семейства, които търсят имот за живеене, повечето - за първи дом. И те имат много нараснали изисквания. Затова първото нещо, което питат, е на колко години е жилището. \r\n\r\n Ако годините на построяване са повече от 20, има серия от въпроси от купувачите - щранговете за подмяна ли са и поставяна ли е изолация. Но не това е големият проблем при старите жилища. На пазара се предлагат жилища в имоти със сериозни дефекти, датиращи от години. Пример е обява на тристаен апартамент в един от западните квартали, недалеч от центъра на столицата, което изглежда скоро ремонтирано, обзаведено и на удобно разстояние от метростанция. Цената му е с една четвърт по-ниска от пазарната и това е първата сигнална лампа за бъдещите купувачи. Проверка на място показва, че блокът може всеки момент да рухне. \r\n\r\n Сградата, строена през 40-те години на миналия век, вече има големи процепи и е опасна за живеещите в нея. Публикации в медии разказват, че преди 8 години общината прави предписание за ремонт на покрива и улуците, както и отводняване. Собствениците на жилища обаче не предприемат никакви мерки. Те не изпълняват нищо от препоръките, не си оправят покрива и не отводняват. При дъждовно време водата отива в плитките основи и ги подкопава. Такива блокове с гредоред има още 7 в квартала. Дори да купите подобно жилище, допълнителните средства за ремонт на сградата може да достигнат до няколко хиляди лева на собственик, коментираха от голяма строителна фирма. \r\n\r\n При предпочитаните по-нови жилища на ниски цени е възможно да срещнете започнато, но незавършено строителство. Често градежът спира до етап Акт 14 или по-рано. Ниска продажна цена сега означава заплащане до една десета повече от стойността на имота по-късно, когато се издаде Акт 16. Зад такива имоти най-често прозират проблеми с терените, фалити на строители и други неразбории. Те може да ви струват скъпо, особено ако се търси жилище за живеене, а не за инвестиция. В краен квартал на София в момента се продава двустаен апартамент с 40 на сто намаление. По-ниската цена се дължи заради нетърпение на собственика да получи пари кеш след няколко години ходене по мъките. Инвеститор и строител на сградата са двама съдружници. Единият е починал и това води до дълга съдебна сага с наследниците му. В това време жилищата остават на произвола на съдбата. Преди десетина години заради кризата доста имоти останаха недостроени. \r\n\r\n Вследствие на това част от купувачите „на зелено“ се заеха да довършват започнатите строежи сами. Такъв е случаят на продавач на апартамент в кооперация в „Овча купел“, в него ясно личи открадната електрическа система и вътрешни тръби. Балконът на жилището изобщо липсва. \r\n\r\n \r\n  \r\n \n\t\t\t\t\t\t", "date": "2020.01.20", "title": "ВНИМАВАЙТЕ! Нова далавера в продажбите на имоти жили купувачите с много пари\r\n\r\n"}
{"url": "http://www.bnews.bg/article/265384-bashtata_na_ubitata_andrea_na_sreshta_pri_boyko_borisov", "text": "\n Eдин отчаят баща иска детето му да има покой на душата - с тези думи бащата на зверски убитата Андреа от Галиче се обърна от тв ефира с молба към премиера Бойко Борисов да го приеме. Асен Руменов апелира за промяна в закона, който предвижда по-ниско наказание за непълнолетните убийци. В случая със 17-годишния Аксел Олеков, който жестоко уби и изнасили 18-годишното момиче, максимумът е 12 г. затвор. \r\n\r\n “Дори и животните не могат да бъдат толкова жестоки”, каза в неделя Руменов. Още вчера от пресслужбата на Министерския съвет увериха, че премиерът ще приеме бащата в следващите дни. \r\n\r\n Срещата им е насрочена за днес сутринта, пише 24 часа. Премиерът обаче не би могъл да се ангажира пред отчаяния баща с подобна промяна, обясниха от МС. Борисов е поискал подробна справка за законодателството у нас и в ЕС и ще коментира с таткото на Андреа, че тепърва трябва да се направят още разговори и консултации с юристи, преди да се вземе отношение. Според Асен Руменов затворът е една школа и след като Аксел излезе, отново ще бъде убиец. \r\n\r\n “Изненадан бях от бързата реакция на премиера Борисов и готовността му да ни приеме и изслуша. Запознат съм, че не от него зависи промяната в закона, за да може непълнолетни убийци като Аксел да бъдат съдени по друга процедура, да има доживотен затвор например. Но г-н Борисов има влияние и може да съдейства за промяната, каквато искат и много други родители на загинали деца”, коментира Руменов. \r\n\r\n След зверското убийство на Андреа, което стана в нощта срещу 11 януари, в социалните мрежи отново се поде кампания за промени в закона. Бурната обществена реакция след убийството на 6-годишната Кристин от Сотиря доведе в края на миналата година до поправки в НК - при жестоки убийства самопризнанията и съкратеното производство да не водят задължително до намаляване на присъдата. \r\n\r\n Сега депутати от управляващото мнозинство обмислят да предложат и завишаване на наказанията на непълнолетните убийци.  \r\n \n\t\t\t\t\t\t", "date": "2020.01.20", "title": "Бащата на убитата Андреа на среща при Бойко Борисов"}
{"url": "http://www.bnews.bg/article/265386-izvanredno_60_godishna_zhena_i_sinat_y_sa_namushkani_v_stolichniya_kvartal_mladost", "text": "\n 60-годишна жена е в тежко състояние, след като е била нападната и намушкана няколко пъти с хладно оръжие пред блок в столичния квартал \"Младост\", съобщи БНР. \r\n\r\n Инцидентът е станал около 9,30 часа тази сутрин. Жената е откарана в Окръжна болница \"Света Ана\". \r\n\r\n В района е открит и синът ѝ - на 41 години, също с наранявания. \r\n\r\n Изясняват се подробностите за инцидента. Работи се по версията, че мъжът е нападнал възрастната жена, след което е направил опит да се самонарани. \r\n\r\n   \r\n \n\t\t\t\t\t\t", "date": "2020.01.20", "title": "ИЗВЪНРЕДНО! 60-годишна жена и синът й са намушкани в столичния квартал \"Младост\" "}
