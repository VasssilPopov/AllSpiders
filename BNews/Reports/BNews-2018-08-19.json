{"url": "http://www.bnews.bg/article/247204-bivsh_polkovnik_ot_nso_s_pismo_do_ahmed_dogan_za_predstoyashtata_smart_na_bosiya", "text": "\n Отворено писмо \r\n\r\n /до почетния председател на ДПС, Ахмет Доган/ \r\n\r\n Многозначими председателю! Защитнико на всички права и свободи в територията! Ахмет. \r\n\r\n Прости невъзможността да видя в съдържанието ти неща, които много други с лекота виждат – философия, трансцеденталност и божествен разум. Вероятно сетивата на тези, които ги виждат прозират отвъд видимото, а моите – безвъзвратно закърнели. Два свята, от които единият е излишен. А може би лицемерие, което надминава границите на човешкото приличие. Алчност. \r\n\r\n Сам знаеш, Ахмет, че политическото животно е суетно творение на греха. Неговата лимфна система се захранва с ласкателства, чувство за безусловно подчинение и пълно удовлетворяване на нисши страсти. Нищо повече. \r\n\r\n В такава една политическа метафизика никой не знае кой е палач и кой жертва, освен единия Бог. Всички живи в духа Му вярват, че на Него служат, но забравят кой всъщност е истински княз на битието. \r\n\r\n Ти, Ахмет, забрави ли? \r\n\r\n Всяко човешко същество има нужда от лични ориентири: горе – долу, светло – тъмно, истина – лъжа, съвършен – греховен и пр. Не такива, които вкарват в заблуждение божието творение. Само онези, които го спасяват от греха! \r\n\r\n Не са безчет водачите и просветителите народни, почитний председателю. Времето не спира своя безмилостен ход и заличава всяка гордост, съблазън, алчност и корист. Заличава светове и ражда нови такива пред очите на всички смъртни. Никой, Ахмет, не държи спирачките на живота. \r\n\r\n Бях търпелив. Достатъчно търпелив – с огромен поет риск да загубя верен приятел. Христов син. \r\n\r\n Документът, господин Доган, с който ти си освободен от комунистическия затвор е подписан лично от Николай Колев – Босия. Днес той умира заради протест срещу корупцията във ведомство, което сам контролираш, а ти живееш луксозно в Сарай с делегирана пълна власт в държавата. Наблюдаваш отвисоко как твоят личен ангел-спасител се превръща в скелет и тор за червеите. Как угасва. \r\n\r\n Не се чувствай задължен към бедния! Бедните духом и без твоята помощ са наследници на Небесното царство! \r\n\r\n Живей, Ахмет! \r\n\r\n Живей, човече… \r\n\r\n Автор: Николай Марков  \r\n\r\n Източник: Афера \r\n\r\n   \r\n\r\n   \r\n \n\t\t\t\t\t\t", "date": "2018.08.19", "title": "Бивш полковник от НСО с писмо до Ахмед Доган за предстоящата смърт на Босия!"}
{"url": "http://www.bnews.bg/article/247198-tantsyorka_po_sportni_tantsi_e_novata_mis_obzor", "text": "\n \r\nДеветнайсет годишната танцьорка по спортни танци Джесика Гюмишева спечели титлата Мис Обзор 2018 преди броени дни в китното морско градче. Нейни подгаснички станаха Радостина Узунова, Ева Добрева и Теодора Язова. \r\n\r\n Публиката също даде своя глас и избра за свое лицe Габриела Атанасова. \r\nМис Обзор 2018 се проведе в бийч бар \"Playa\" с подкрепата на \" Obzor Beach\" и кметство Обзор. \r\n\r\n Звездната водеща на събитието бе ослепителната оперна прима Весела Нейнски, а за настроението на гостите се погрижи поп-откритието МЕЯ. \r\n\r\n Претендентките за короната се представиха в три тура - със спортно-елегантни тоалети, бански костюми о официалните облекла на дизайнерката Лилиан Едуардс. \r\n\r\n Всички участнички си тръгнаха с подаръци от \"Christian of Roma\" и  \"Tonino Lamburgini\". \r\n  \r\n \n\t\t\t\t\t\t", "date": "2018.08.19", "title": "Танцьорка по спортни танци е новата Мис Обзор\r\n"}
{"url": "http://www.bnews.bg/article/247201-nadezhdata_umrya_prekratyavat_izdirvaneto_na_izcheznalite_sled_ruhvaneto_na_mosta_morandi", "text": "\n Спасително-издирвателната операция за изчезналите след рухването на моста \"Моранди\" на автомагистрала А10 в италианския град Генуа приключи тази снощи, след като труповете на 3-членното семейство, за което бе съобщено вчера, бяха извадени от автомобила, в който бяха затиснати. Така официално обявеният от префектурата на Генуа брой на жертвите стана 43, съобщава \"Ройтерс\", цитирана от bTV.  \r\n\r\n Деветима пострадали остават в болница, като четирима от тях са в критично състояние, се казва в съобщението. Макар, че вече е изяснена съдбата на всички, смятани за изчезнали, служителят от спасителния отряд Стефано Занут каза по телевизия Sky TG24: \"Нашата работа продължава, за да имаме пълна сигурност, че никой не е останал затрупан под развалините\". \r\n\r\n Служителите от отряда вече не смятат, че ще намерят още загинали, но имат за задача да обезопасят терена с руините и да помогнат на следствието да установи причините за трагедията. При първата си пресконференция вчера след рухването на моста шефовете на компанията, която оперира моста и още хиляди километри магистрали в Италия, обявиха, че отпускат половин милиард евро за ликвидиране на последствията от срутването на естакадата и за изграждането на нов мост на мястото на падналия, което според тях може да стане за 8 месеца. Те казаха също така, че създават два фонда за подпомагане на семействата на жертвите и за евакуираните от жилищата, намиращи се под моста, които ще се нуждаят от нови. Те не пожелаха да коментират инициираната от правителството процедура по отнемане на лиценза на компанията, като посочиха, че биха искали първо да научат резултатите от разследването на причините за рухването на моста. \r\n\r\n Междувременно правителството обяви днес, че ще бъде задействан план, който да модернизира и да направи безопасна застаряващата италианска инфраструктура. В интервю за вестник \"Месаджеро\" Джанкарло Джорджети - заместник началник на канцеларията на премиера Джузепе Конте и член на ръководството на партия \"Лига\", каза, че в плана ще бъдат включени магистрали, мостове, виадукти, а също и държавни училища. \"Това ще бъде рехабилитационна операция без прецедент и с огромни инвестиции в обществената инфраструктура, подчерта той. Джорджети не уточни цялостната стойност на плана, но посочи, че за него няма да важат никакви \"дефицити, ограничения или правила на ЕС\". \r\n  \r\n \n\t\t\t\t\t\t", "date": "2018.08.19", "title": "НАДЕЖДАТА УМРЯ! Прекратяват издирването на изчезналите след рухването на моста “Моранди”"}
{"url": "http://www.bnews.bg/article/247202-nap_pogna_kali_zaradi_nezakonen_biznes", "text": "\n Концертите и участията не са били единственият източник на доходи за Кали през годините. Тя правела големи печалби от препродажба на апартаменти, но данъчните се усъмнили, че сделките й не са чисти, предаде \"Хот Арена\".  \r\n\r\n Инспектори на НАП започнали проверки на договорите и сметките й, в резултат на което чалга звездата решила да прекрати завинаги търговията си с недвижимости. Спечеленото от имотите Кали инвестирала в музика. С парите тя плащала на композитори, аранжори и текстописци за нови песни, а влагала и в клипове. Ако пък й останел  някой лев, го харчела за децата си, пише „Уикенд“. Както е известно, изпълнителката има трима синове от трима мъже. \r\n\r\n Пайнерката се насочила към имотния бизнес, след като купила първия си собствен апартамент. В жилището тя не живяла дълго – решила да го продаде за печалба, защото междувременно цената му се била вдигнала. С получената от сделката сума взела друг дом за себе си и семейството си, но и той се оказал временна стряха. Кали го изтъргувала – отново на далавера, а после се сдобила с поредна резиденция, в която настанила многочленната си фамилия. \r\n\r\n  „Беше голямо препродаване. Местех се от един апартамент в друг, после втори и трети. Така продължих, докато не ме погнаха данъчните. „Ти правиш някакви измами!“, усъмниха се те. А аз изобщо не мамех, просто оцелявах като повечето хора, споделя певицата. \r\n\r\n \r\n  \r\n \n\t\t\t\t\t\t", "date": "2018.08.19", "title": "НАП погна Кали заради незаконен бизнес "}
{"url": "http://www.bnews.bg/article/247203-i_dnes_merkel_e_natiskala_boyko_da_priema_bezhantsi_ot_germaniya", "text": "\n Ситуацията с мигрантите отново ескалира. В тежък и напрегнат телефонен разговор канцлерът на Германия Ангела Меркел е настояла пред премиера Бойко Борисов България да приеме обратно бежанци.  \r\n\r\n Най-върлите противници обаче на бежанския прием мълчат. Патриотите, които именно заради уж твърдата си позиция по този въпрос получиха доверието на народа, сега удобно си затварят очите, налапали тлъстия кокал. На всеки вече е ясно, че на патриотарите- предатели не можем да разчитаме.  \r\n\r\n По неофициална информация министър-председателят ни обаче е отказал категорично, с аргумента, че позицията на страната ни е изразявана нееднократно преди, по време на европредседателството ни и след него. Това съобщава „Труд“, цитирайки отлично информирани източници, близки до Министерски съвет. \r\n\r\n Разговорът е проведен през уикенда, потвърдиха лаконично от правителството. В прав текст Ангела Меркел настояла пред премиера Борисов страната ни да започне да приема обратно мигранти по примера на Гърция. “Позицията на България остава непроменена“, категоричен бил Бойко Борисов. \r\n\r\n Според действащите правила за миграцията на Европейския съюз молбата за убежище трябва да се разглежда от властите на страната, в която първо е влязъл бежанецът. Министър председателят обаче припомнил на немския канцлер, че нееднократно е настоял ЕС да дава средства за организиране на hotspot-ове - горещи точки, с временни центрове в държавите, близки до района на конфликт. \r\n\r\n До 10 дни у нас ще пристигнат последователно председателят на Европейската народна партия (ЕНП) в Европейския парламент Манфред Вебер и експерти на федералния министър на вътрешните работи Ханс Зеехофер. Предвидено е те отново да огледат съоръженията по границите ни. Точно партията на Зеехофер – Христоянсоциалният съюз, която е коалиционен партньор на партията на Меркел – Християндемократическият съюз (ХСД), е настойчива Германия да търси начини да връща бежанците в страните, от които са влезли на територията на ЕС. \r\n\r\n   \r\n \n\t\t\t\t\t\t", "date": "2018.08.19", "title": "И днес Меркел е натискала Бойко да приема бежанци от Германия"}
{"url": "http://www.bnews.bg/article/247196-rodna_pevitsa_propishtya_mazhat_mi_me_skubeshe_prebivashe_i", "text": "\n   \r\n\r\n Народната певица Румяна Попова е била години наред жертва на домашно насилие. Изпълнителката на македонски песни е била пребивана от мъжа си Александър Попов, който е музикант, съобщава \"Уикенд\". След 27 години брак двамата се разведоха през 2016-а, като коментираха причината с баналното „несходство в характерите“.  \r\n\r\n Днес, отърсена напълно от преживяното певицата разкрива жестоката истина. „Бях омъжена за класически насилник. Тероризираше ме непрекъснато, случаите, в които съм пребивана от бой са поне пет. Не броя десетките случаи на шамари, извиване на ръцете и скубане. Но не искам да се връщам към този кошмар и да говоря за това. Просто съжалявам, че търпях толкова дълго, а не поисках развод поне 10 години по-рано, когато започнаха първите изблици на насилие“, разказва Румяна Попова.   \r\n\r\n От три години тя е щастлива с нов мъж до себе си. Не са се женили, а живеят на семейни начала. За първи път изпълнителката се чувства обичана и щастлива.  \r\n\r\n   \r\n \n\t\t\t\t\t\t", "date": "2018.08.19", "title": "РОДНА ПЕВИЦА ПРОПИЩЯ: Мъжът ми ме скубеше, пребиваше и.... \r\n"}
{"url": "http://www.bnews.bg/article/247197-borisov_s_tezhki_obeshtaniya_tarsi_sadeystvie_ot_balgarskite_evrodeputati_za_pomosht_na_uzhilenite_ot_olimpik", "text": "\n Ще положим всички усилия да помогнем, до колкото ни позволява законът, на клиентите на кипърската застрахователна компания, която е в ликвидация. Това заяви премиерът Бойко Борисов във връзка със застрахователния казус около фалита на дружеството \"Олимпик\". Борисов е на инспекция на ремонтните дейности в Стара Загора. \r\n\r\n Припомняме, 200 000 българи останаха без задължителната застраховка \"Гражданска отговорност\" заради фалита на кипърското застрахователни дружество \"Олимпик\". Българите са заставени от родните закони да сключат нова полица с друго дружество от 18 август, събота. От МВР обявиха, че ще дадат \"известен\" гратисен период на водачите, които са \"изгорели\" от фалита на дружеството. Ако пътните полицаи установят водач с полица към \"Олимпик\", \"в първите няколко дни\" те само ще предупреждават, без да пишат сурови актове. \r\n\r\n От Комисията по финансов надзор (КФН) пък обявиха, че финансовите щети на българските водачи вследствие на фалита на застрахователя са около 9.35 милиона лева. Щетите са по-ниски, заради сключването на полици на разсрочено плащане. \r\n\r\n Премиерът заяви, че още утре ще свика среща с финансовия министър Владислав Горанов и ръководството на Комисията за финансов надзор. На срещата ще се обсъди ситуацията, а страните трябва да предложат на българските евродепутати да направят законови предложения в европейското законодателство по подобни казуси. \r\n\r\n \"Така или иначе това би било опасен инцидент - ние ще им помогнем с юристи и с каквото можем доколкото позволява законът. Когато стане нещо, искаме държавата да помогне. Само че държавата е на данъкоплатеца и когато кажем, че държавата трябва да помогне, това означава, че всеки от нас отделяме от данъците си за тази сфера\", добави още премиерът. \r\n\r\n   \r\n \n\t\t\t\t\t\t", "date": "2018.08.19", "title": "БОРИСОВ С ТЕЖКИ ОБЕЩАНИЯ! Търси съдействие от българските евродепутати за помощ на ужилените от “Олимпик”!"}
{"url": "http://www.bnews.bg/article/247193-samolet_na_vvs_transportira_meditsinski_ekip_za_donorska_situatsiya", "text": "\n Самолет \"Спартан\" на Военновъздушните сили изпълни успешно транспортна задача от София до Горна Оряховица и обратно в събота. \r\n\r\n На борда на самолета се намираше екип от медицински специалисти на Военномедицинска академия със задача, свързана с донорска ситуация във Велико Търново, информират от Министерството на отбраната. \r\n\r\n Полетите са изпълнени при спазване на мерките за безопасност и изискванията на документите, регламентиращи летателната дейност с военни въздухоплавателни средства на България. \r\n \n\t\t\t\t\t\t", "date": "2018.08.19", "title": "Самолет на ВВС транспортира медицински екип за донорска ситуация"}
{"url": "http://www.bnews.bg/article/247190-skandalno_wc_ministarcheto_simeonov_natiska_shefa_na_rzi_burgas_obizhda_zhurnalisti_a_pazderov_slusha_i_izpalnyava_pokorno_video", "text": "\n БиНюз попадна на скандален видеоматериал, в който ясно се вижда и чува как вицето Симеонов, който вечно се бори с децибелите по морето провежда телефонен разговор с шефа на РЗИ - Бургас Георги Паздеров, в който го командва като старшина, изисквайки протоколи и вътрешна заповед за затварянето на култовото заведение \"Какао Бийч\".  \r\n\r\n Припомняме ви, че  \r\n\r\n Популистът, криещ се зад статут на вицепремиер очевидно не е останал доволен от решението и отварянето на клуба и ще направи всичко по силите си той отново да бъде закрит, въпреки че е напълно изряден! \r\n\r\n Във видеото Валерката обижда и журналистите, като ги нарича \"нахални като мухи\" и нарежда на Паздеров да бъдат \"разкарани\"! \r\n\r\n Лош късмет извади WC-то като реши да се обади на шефа на РЗИ - Бургас, точно в момент, когато в неговия кабинет присъстват журналисти от ТВ \"Алфа\"! \r\n\r\n По всичко личи, че затварянето на заведения и борбата с шума стоят на дневен ред при Симеонов, като той нарече този свой акт  . \r\n\r\n Най - безполезното вице отново си прави кеф... или пиар? Каквато и да е истината, очевидно е, че популистките му акции не се приемат добре от обществото и Симеонов не спира да отнася шеги, подигравки и обиди! Никой не го харесва и вече окончателно изгуби и малкото симпатизанти, които му бяха останали! Същите се подбиват с него, а той е безсилен да спре това! \r\n\r\n Комплексите са нещо коварно и може би това е способът, който е намерил Валерката, за да се отърве от своите. Затваряйки напълно изрядни заведения, вероятно се чувства силен и властен, какъвто никога не е бил.  \r\n\r\n Зад фасадата на безкомпромисен видепремиер, стои поредното мише сърце, водено на конци от господарите си, силно комплексирано и смачкано от живота и личните си неудачи!  \r\n\r\n Остава само да следим развоя на нещата и да се забавляваме с ежедневните издънки на въпросния, който цяла България вече окачестви като \"палячо\". \r\n\r\n Кой те приема на сериозно, Валери? Кого плашиш?  \r\n\r\n \r\n\r\n   \r\n \n\t\t\t\t\t\t", "date": "2018.08.19", "title": "СКАНДАЛНО! WC министърчето Симеонов натиска шефа на РЗИ - Бургас, обижда журналисти, а Паздеров слуша и изпълнява покорно! (ВИДЕО)"}
{"url": "http://www.bnews.bg/article/247199-skandalat_se_razrastva_daskalova_prizna_imashe_politicheski_natisk_za_prikrivane_na_vinovnite_za_targovskiya_registar", "text": "\n Бившият вече изпълнителен директор на Агенция по вписванията Зорница Даскалова обяви, че с политически натиск е бил направен опит за отклоняване вниманието ”от преките изпълнители и отговорните лица” за срива на Търговския регистър. \r\n\r\n Това мнение излага Даскалова в своята оставка, която депозира в петък пред министъра на правосъдието, а Цецка Цачева я прие незабавно. \r\n\r\n Даскалова заявява още, че разглежда оттеглянето си като дълг, вследствие на безпрецедентния срив на 9 август на Търговския регистър, администриран от Агенция по вписванията. \r\n\r\n \"Опитът да се отклони вниманието от преките изпълнители и отговорните лица, съгласно подписаните договори, ясно говори за политически натиск от определени групи хора и контролираните от тях субекти\", пише Даскалова до Цачева, без да назова конкретни имена на политици или партии. \r\n\r\n В оставката си Зорница Даскалова посочва още, че \"в Агенция по вписванията се намира цялата документация, доказваща взетите управленски решения от всеки ръководител (новоназначаван почти всяка година), както и документираното състояние на системите\". \"Искрено се надявам да бъде оповестено какво е реалното състояние на тези изключително важни за държавата системи, предвид на наблюдаваните и цитирани по-горе процеси\", завършва тя. \r\n \n\t\t\t\t\t\t", "date": "2018.08.19", "title": "СКАНДАЛЪТ СЕ РАЗРАСТВА! Даскалова призна: Имаше политически натиск за прикриване на виновните за Търговския регистър\r\n"}
{"url": "http://www.bnews.bg/article/247189-merkel_i_putin_tri_chasa_obsazhdaha_siriya_ukrayna_i_gazoprovoda_severen_potok_2", "text": "\n Разговорите на руския президент Владимир Путин и германския канцлер Ангела Меркел приключиха. Срещата продължи повече от три часа. \r\n\r\n „Преговорите бяха полезни и обстоятелствени”, заяви след срещата говорителят на Кремъл Дмитрий Песков. Той каза, че Путин и Меркел са се съгласили, че политизирането на темата за „Северен поток 2” е неправилно. \r\n\r\n \"Беше подчертан изключително търговският характер и конкурентното преимущество на този проект. И Путин, и Меркел се съгласиха, че е абсолютно неправилно по какъвто и да е начин да се политизира този проект,\" заяви Песков. \r\n\r\n Той каза, че двамата лидери са засегнали и въпроса за възможни санкции от САЩ срещу компании, участващи в реализацията на „Северен поток 2”. \r\n\r\n Песков допълни, че е необходимо да се вземат мерки, за да бъде предпазен проектът от възможни неконкурентни и незаконни нападки от страна на трети страни. \r\n\r\n Путин и Меркел са се договорили да продължат диалога във формат Русия-Германия-Франция-Турция. Диалогът в този формат ще бъде продължен на експертно ниво. На въпрос дали ще има и среща на върха в такъв формат, Песков каза, че засега това не е съгласувано, но той не изключи възможността за такава среща. \r\n\r\n Путин е призовал ЕС да положи усилия за връщане на сирийските бежанци у дома. \r\n\r\n По въпроса за Украйна Песков каза, че Путин и Меркел са изразили съжаление заради това, че прилагането на минските договорености не напредва. Говорителят допълни, че е било изразено и безпокойство във връзка с неясните перспективи за удължаване на изтичащия закон за особения статут на Донбас, който се явява доста важен елемент от минските договорености. \r\n\r\n Путин и Меркел са говорили и за перспективите за удължаване на газовия транзит през територията на Украйна. Путин ще продължи диалога с бизнеса в Германия. Двамата лидери са обсъдили двустранните отношения и са изразили удовлетворение от растящата динамика на съвместния стокооборот. Владимир Путин е потвърдил заинтересоваността на Русия от разширяването на присъствието на германски компании на руския пазар. \r\n\r\n За последно Путин и Меркел се срещнаха в Сочи преди четири месеца за разговори, които се фокусираха върху украинската криза в момент, в който започна строителството на „Северен поток 2”. Настоящата среща дава възможност на двамата лидери да укрепят връзките пред политиката на американския президент Доналд Тръмп, в това число митата върху вноса от ЕС и разширените американски санкции срещу Русия. \r\n \n\t\t\t\t\t\t", "date": "2018.08.19", "title": "Меркел и Путин три часа обсъждаха Сирия, Украйна и газопровода \"Северен поток 2\""}
{"url": "http://www.bnews.bg/article/247191-pozharat_nad_karlovo_e_lokaliziran", "text": "\n Пожарът, обхванал десетки декари борова гора над Карлово, е локализиран. \r\n\r\n Това обяви директорът на държавното лесничейство Златю Кличев, цитиран от БНР. \r\n\r\n Според него потушаването на огъня ще отнеме няколко дни. \r\n\r\n Оперативен щаб ръководи овладяването на пожара, който избухна вчера вечерта. \r\n\r\n В потушаването му се включиха пожарникари, лесничеи и доброволци. \r\n\r\n Включиха се и военни от сухопътните сили, тъй като теренът е много трудно достъпен. Те са от 61-ва механизирана бригада в Карлово.  \r\n\r\n На труднодостъпен терен действат 44 военнослужещи с 5 броя техника, уточниха от Министерството на отбраната. \r\n\r\n В готовност са още 20 военни, които ще се включат при необходимост.  \r\n\r\n   \r\n \n\t\t\t\t\t\t", "date": "2018.08.19", "title": "Пожарът над Карлово е локализиран"}
{"url": "http://www.bnews.bg/article/247194-kak_vazrazhdane_oporochi_ideyata_za_provezhdane_na_referendum_za_evroto", "text": "\n Националният референдум против еврото отиде на вятъра, след като инициаторът Движение \"Възраждане\" направи протест пред парламента, но не внесе подписката с 221 122 подписа на български граждани. \r\n\r\n Като причина беше посочено, че организаторите не били допуснати до Народното събрание. Ако броят на подписите е бил горният, те са отговаряли на законовото изискване за минимум 200 000 подписа, което дава възможност предложението да бъде разгледано и дебатирано в парламента. \r\n\r\n Реалната причина, която научихме от някои организатори на подписката, е била автоцензура на \"Възраждане\". Заради несигурност за броя на валидните подписи, които ще останат след извършването на проверка и най-вече заради страх от глоби за евентуални нередности при събирането \"Възраждане\" са предпочели да не внасят подписката в парламента. \r\n\r\n Както знаете, след приемането на по-строгия регламент за личните данни през май, наказанията на оператори на лични данни значително се вдигнаха. Същевременно рязко нарасна броят на гражданите, които, макар и да подкрепят идеи за референдум, отказват да дават лични данни в подписките заради разразила се психоза за защитата на личните данни. \r\n\r\n Събирането на подписката на \"Възраждане\" съвпадна с новия регламент и това до голяма степен затрудни успеха на начинанието. Същевременно отговорните институции не дадоха инструкции и разяснения за прилагането на регламента спрямо правото на референдум, което се реализира чрез събиране на подкрепа с подписи и лични данни. \r\n\r\n Междувременно, независимо от затегнатата защита на личните данни, Агенцията по вписванията продължи да публикува лични данни и подписи на граждани директно в мрежата, докато тази злоупотреба с информация от страна на държавата не секна изведнъж заради смехотворна техническа непригодност на сървърите и системата, за която данъкоплатците са платили милиони. \r\n\r\n \"Благодарение\" на инициативата на Движение \"Възраждане\" правото на национален референдум беше опорочено за пореден път. При съществуващите законодателни условия за пряк вот в България (независимо от регламента за личните данни), няма начин да бъде организиран валиден национален референдум и този, който подема подобна инициатива има други цели, различни от референдум. \r\n\r\n Разбира се, те биха могли да бъдат до известна степен обществено-полезни – например да се състои дебат за еврозоната, но от \"Възраждане\" пропуснаха тази възможност с непредставянето на подписката в парламента. \r\n\r\n От друга страна подписките за референдум вършат работа на партиите за медийно позициониране, мобилизиране на подкрепа и рекрутиране на местни организации. \r\n\r\n Най-вероятно в това отношение инициативата на движението е била полезна за неговото партийно строителство. Но може би само до известна степен, защото невнасянето на подписката и най-вече отсъствието на аргументирано публично обяснение вероятно ще разочарова негови евентуални бъдещи избиратели. \r\n\r\n Всъщност налице е и опит за заблуда на обществеността, като се посочи, че парламентът е виновен за невнасяне на подписката. В случая парламентът не може да бъде укорен – той е регистрирал инициативата за национален референдум  при  стартирането й, а след като не е била внесена в 3-месечния законов срок, Председателката на Народното събрание е издала заповед за прекратяване. \r\n\r\n И двете действия на парламента са видни от Регистъра за пряко участие, намиращ се на неговия уебсайт. \r\n\r\n В единствения политически анализ, открит в мрежата относно инициативата на \"Възраждане\", коментаторът й Иво Инджев я представи като манипулативна акция, координирана с БСП, която е целяла да разпали страхове у населението по отношение на интеграцията на страната ни в еврозоната и така да извлече политически дивиденти. \r\n \n\t\t\t\t\t\t", "date": "2018.08.19", "title": "Как \"Възраждане\" опорочи идеята за провеждане на референдум за еврото... "}
{"url": "http://www.bnews.bg/article/247200-brutalen_ekshan_se_razgigra_v_london_vizhte_kakvo_napravi_16_godishen_s_nozh_v_raka_video", "text": "\n \r\n\r\n Група от смели пешеходци бяха заснети, как взимат нож от агресивен тийнейджър на улицата. Действието се развива на \"Грийн стрийт\" в Лондон по обяд, пише \"Метро\". Групата в крайна сметка успява да обезоръжи момчето, но един от смелите пешеходци е бил ранен  \r\n\r\n Ужасени минувачи гледат случващото се в паника, което личи от различни видеа, качени из социалните мрежи. На клиповече ясно се вижда как групата смели пешеходци се нахвърлят върху тийнейджъра, а след като му отнемат оръжието, го повалят на земята.   \r\n\r\n Минути по-късно полицията задържа агресивният 16-годишен младеж. Ранен е 20-годишен мъж, който е настанен в болница, но нараняванията му не са тежки. \"16-годишното момче е арестувано и към момента се разпитва от органите на реда\", заявиха от ведомството.  \r\n\r\n   \r\n\r\n   \r\n \n\t\t\t\t\t\t", "date": "2018.08.19", "title": "БРУТАЛЕН ЕКШЪН СЕ РАЗГИГРА В ЛОНДОН! Вижте какво направи 16-годишен с нож в ръка! (ВИДЕО)"}
{"url": "http://www.bnews.bg/article/247183-svetovno_izvestniyat_maestro_paolo_olmi_shte_dirizhira_traviata_v_letniya_teatar_na_varna", "text": "\n На 20 август от 21 часа, като част от афиша на деветото издание на „Опера в Летния Театър“ ще бъде представена операта „Травиата“ от Джузепе Верди. \r\n\r\n На диригентския пулт ще застане световно известният диригент Паоло Олми – директор на фестивала в Равена. Маесро Олми е един от най-търсените съвременни диригенти на престижни сцени като Teatro dell'Opera в Рим, Баварската Щатсопера в Мюнхен, Ковънг Гардън в Лондон, Theatre de Champs Elysees в Париж, Teatro Colon в Буенос Айрес, Арена ди Верона, Chicago Lyric Opera, Deutsche Oper в Берлин, Opéra National в Лион, New National Theatre в Токио и др. \r\n\r\n В главните роли публиката ще аплодира Илина Михайлова – в ролята на Виолета,  Иван Момиров като Алфред Жермон и Свилен Николов в ролята на Жорж Жермон. \r\n\r\n  Хор и оркестър на Държавна опера Варна. \r\n \n\t\t\t\t\t\t", "date": "2018.08.19", "title": "Световно известният маестро Паоло Олми ще дирижира „Травиата“ в Летния Театър на Варна "}
{"url": "http://www.bnews.bg/article/247192-video_selski_tokati_na_trenyor_ot_vtora_liga_varhu_sadiite_divatsi_v_deystvie", "text": "\n Обедната спортна емисия на Нова Телевизия показа кадри от екшъна на стадиона в село Ерден, при който треньорът на домакините от Кариана Атанас Джамбазки налетя да бие съдията Ивайло Ненков при домакинската загуба на тима от Струмска слава в мач от Втора лига. \r\n\r\n Гостите вкараха победния гол в края на мача и това отприши гнева на бившия наставник на Славия, Монтана, Спартак (Варна), Ботев (Враца), Литекс и други. Джамбазки тръгна заплашително към главния арбитър Ивайло Ненков, на пътя му обаче застана единият от помощниците му Асен Крумов, който отнесе няколко удара. \r\n\r\n Треньорът на Кариана бе изведен от полицията. Сега Атанас Джамбазки го очаква сериозно наказание от БФС. Тимът му пък най-вероятно ще получи служебна загуба с 0:5. \r\n\r\n \r\n\r\n   \r\n \n\t\t\t\t\t\t", "date": "2018.08.19", "title": "ВИДЕО: Селски токати на треньор от втора лига върху съдиите! Диваци в действие!\r\n"}
{"url": "http://www.bnews.bg/article/247187-otkradnato_kolelo_motiv_za_ubiystvoto_v_lesnovo", "text": "\n Органите на реда арестуваха 60-годишния мъж, който уби свой съсед снощи в село Лесново. Мотивът за убийството е откраднато преди време колело. \r\n\r\n Припомняме, след като мъжът простреля 24-годишния младеж, той се барикадира в дома си. \r\n\r\n Рано тази сутрин полицаите и служителите на Специализирания отряд за борба с тероризма (СОБТ) са щурмували къщата, при което стрелецът е заловен. \r\n\r\n \"В 6.20 часа тази сутрин, след извършване на тактически действия, екип на СОБТ е обезвредил извършителя на убийството. Той е задържан в дома си, районът все още е отцепен. Извършват се процесуално-следствен действия от Окръжна прокуратура в София. Задържаният е във видимо адекватно състояние\", заяви пред Нова зам.-директорът на Областната дирекция на софийската полиция Юрий Николов. \r\n\r\n По думите на полицая тепърва предстои да се направи експертиза на оръжието, с което е извършено убийството. \r\n\r\n 60-годишният мъж простреля 24-годишен младеж с един куршум в тялото. Убийството стана на главната улица на село Лесново, Община Елин Пелин. \r\n\r\n Причината за стрелбата е спор за велосипед. Мъжът твърдял, че съседът му е откраднало неговото колело. \r\n\r\n Жителите на селото разказват, че 60-годишният има психически проблеми, той бил нестабилен и се държал неадекватно. Преди време имал скандал със служител на електроразпределително дружество, вследствие на което възрастният мъж започнал да го заплашва и го изгонил. \r\n\r\n От МВР обаче нямат данни стрелецът да е регистриран като психичноболен. \r\n\r\n Властите обясняват няма информация двамата да са употребили алкохол. \r\n\r\n \"Нито един от тях не е криминално проявен. Нямат законно регистрирани оръжия, нито има данни да притежават такова\", допълни Николов. \r\n \n\t\t\t\t\t\t", "date": "2018.08.19", "title": "Откраднато колело - мотив за убийството в Лесново"}
{"url": "http://www.bnews.bg/article/247188-vrataryat_na_kievo_e_v_bolnitsa_sled_sblasak_s_ronaldo", "text": "\n Вратарят на \"Киево\" Стефано Сорентино бе приет в болница с фрактура на носа и подозрения за травма на главата, след като пострада при сблъсък с Кристиано Роналдо по време на мача срещу \"Ювентус\" от първия кръг на новия сезон в Серия \"А\". \r\n\r\n В 85-ата минута Сорентино изби удар на Кристиано Роналдо, но при съприкосновението с португалеца удари лошо главата си и изгуби съзнание. Секунди по-късно Марио Манджукич вкара топката във вратата, докато стражът лежеше в безсъзнание на земята. \r\n\r\n Главният съдия си помогна със системата за видеоповторение ВАР и отмени гола, отсъждайки нарушение в атака на Роналдо.  \r\n\r\n След сблъсъка Сорентино беше заменен от Андреа Секулин, който не успя да спаси удара на Федерико Бернардески, донесъл победата на \"Ювентус\" с 3:2. \r\n \n\t\t\t\t\t\t", "date": "2018.08.19", "title": "Вратарят на \"Киево\" е в болница след сблъсък с Роналдо"}
{"url": "http://www.bnews.bg/article/247195-sled_smartta_na_rodilka_v_sliven_etichnata_komisiya_na_bls_se_samosezira", "text": "\n Етичната комисия на Българския лекарски съюз се самосезира по случая с починалата родилка в сливенската болница. В понеделник и прокуратурата започва да разследва трагичния инцидент. Близките на жената обвиниха лекарите, че са използвали варварски методи по време на раждането, като натискане с лакти и удари. С увреждания е и бебето. \r\n\r\n Момиченцето Мария все още е в неонатология. За щастие няма опасност за живота й. В резултат на естественото раждане детето е с пареза на едната ръчичка и с оттоци и синини по главата. \r\n\r\n Лекарите все още не могат да кажат дали ръката ще успее да се раздвижи, или ще остане така. Днес от болницата отказаха да коментират защо и как се е стигнало до трагедията с майката. \r\n\r\n Ренета е приета в болницата в Сливен на 15 август през нощта. Бременността й протичала нормално, твърди семейството й. Раждането обаче е тежко - продължава повече от шест часа. В петък родилката е преместена в реанимация, а малко по-късно съобщават на близките й, че е починала. \r\n\r\n Ренета споделя с приятелка, че лекарите са обсъждали вариант за секцио, но не са го направили. \r\n\r\n Близките ще поискат аутопсията на дъщеря им да бъде извършена от съдебен лекар извън Сливен, тъй като се опасяват, че случаят ще бъде потулен. Семейството ще съди и медицинския екип, приел раждането. \r\n \n\t\t\t\t\t\t", "date": "2018.08.19", "title": "СЛЕД СМЪРТТА НА РОДИЛКА В СЛИВЕН: Етичната комисия на БЛС се самосезира"}
{"url": "http://www.bnews.bg/article/247175-parvo_v_bnews_wc_ministarat_simeonov_kam_potrebitel_vav_feysbuk_otivash_na_parti_ama_do_23_00_chasa_kogato_ne_mi_se_spi_mi_e_kef_da", "text": "\n Скандалното вице Симеонов за пореден път стана за смях пред цяла България! Под своя публикация в личната си страница във Фейсбук, той отговаря на голяма част от коментарите на хората, които му се подиграват във връзка с казуса по култовото заведение \"Какао бийч\". \r\n\r\n Припомняме ви, че  \r\n\r\n Един от скандалните коментари на популиста Симеонов е в отговор на изказване на обикновен гражданин. \r\n\r\n Фейсбук потребителят пише:  \r\n\r\n \"Тази вечер сме на много яко парти на Какао Бийч!!! Това е най-важното!\"  \r\n\r\n Отговорът на Симеонов: \r\n\r\n \"До 23:00ч.\"  \r\n\r\n Циркът не свършва дотук! Малко по-надолу в коментарите Мила Попова пише:  \r\n\r\n \"Ако си заспал през 2010г. и се събудиш сега, чувайки новината за вицепремиер, чиято основна задача е затварянето на плажни заведение, може да се объркаш, че си се събудил на о-в Търкс и Кайкос.\" \r\n\r\n Контра отговорът на вицето не закъснява: \r\n\r\n \"Мила Мила това ми е развлечението, когато съм в отпуск и не ми се спи. А кабинетът на бившата ти началничка е в пъти по-продуктивен, отколкото по нейно време.\" \r\n\r\n Коя е бившата началничка на въпросната госпожа Попова засега остава неразкрито.  \r\n\r\n Публикацията на Симеонов събра множество коментари, които откровено са с цел гавра и безпощадни подигравки с министъра!  \r\n\r\n По всичко личи, че господин Валери Симеонов чете мненията на народа и персоналните критики към него и работата му, която той нарича \"развлечение\". Както разбрахме от неговия коментар, Симеонов обикаля на проверки, когато не му се спи. Дали от нерви, или от разни субстанции не се знае, но едно е ясно - тежка инсомния мъчи вицето! \r\n\r\n Съветваме господин Симеонов да се погрижи за съня си, защото сега вече си обясняваме липсата на адекватност и кондиция! \r\n\r\n Господин Симеонов, заемате отговорна длъжност и добрият сън е жизнено важен!  \r\n\r\n За доброто на народа и българското Черноморие съветваме - дайте си заслужена почивка и не се показвайте навън известно време! Достатъчно се борихте с децибелите! Тежко и отговорно е! Отморете, или поне се погрижете за проблема с фалшивия алкохол по Черноморските дискотеки, който натравя деца! \r\n\r\n БиНюз припомня, че    \r\n\r\n Проблемът с нискокачествените напитки е далеч по-сериозен и наболял от малко шум в повече!  \r\n\r\n \r\n\r\n   \r\n \n\t\t\t\t\t\t", "date": "2018.08.19", "title": "ПЪРВО В BNEWS! WC министърът Симеонов към потребител във Фейсбук: Отиваш на парти, ама до 23:00 часа! Когато не ми се спи, ми е кеф да..."}
{"url": "http://www.bnews.bg/article/247179-moshtno_zemetresenie_be_registrirano_do_tonga_i_fidzhi", "text": "\n Мощно земетресение с магнитуд 8,2 бе регистрирано в Тихия океан близо до Тонга и до Фиджи, предаде Ройтерс, като се позова на американския Геофизичен институт. \r\n\r\n Не се очаква трусът да предизвика цунами, защото е станал на голяма дълбочина. \r\n\r\n Епицентърът е бил на 270 километра източно от град Левука на остров Овалау, който е част от архипелага Фиджи, и на 443 километра западно от град Нейафу на Тонга. Трусът е бил на дълбочина 559 километра. \r\n\r\n Земетресение с такъв магнитуд би било катастрофално, ако беше станало на по-малка дълбочина. \r\n \n\t\t\t\t\t\t", "date": "2018.08.19", "title": "Мощно земетресение бе регистрирано до Тонга и Фиджи"}
{"url": "http://www.bnews.bg/article/247180-aktsiya_v_rumaniya_pogvat_piyanite_shofyori", "text": "\n В Румъния погват пияните шофьори, съобщават местни издания. \r\n\r\n За целта се готви промяна в Наказателния кодекс, която ще увеличи наказанията за убийство в случай на автомобилни произшествия, причинени от пияни шофьори или хора, които карат без книжки. \r\n\r\n Обмисля се възможността тези, които са убили хора по време на шофиране под влияние на алкохол или са карали без книжка, да влизат в затвора. Подобна разпоредба в закона, съчетана с медийна кампания, може да спаси стотици човешки живот всяка година. \r\n\r\n Броят на автомобилните злополуки, причинени от пияни шофьори или шофьори, които дори нямат книжки, се е увеличил в последно време. \r\n \n\t\t\t\t\t\t", "date": "2018.08.19", "title": "АКЦИЯ! В Румъния погват пияните шофьори"}
{"url": "http://www.bnews.bg/article/247182-16_meditsinski_sestri_ot_edna_bolnitsa_zabremeneli_pochti_ednovremenno", "text": "\n 16 медицински сестри от болницата в Меса, в американския щат Аризона, забременели почти едновременно. \r\n\r\n По повод щастливото необичайно съвпадение те дадоха брифинг. „Явно има нещо във водата”, пошегува се една от тях. \r\n\r\n Първото бебе в групата се очаква през септември тази година, а последното – януари 2019 г. \r\n\r\n На брифинга бременните благодариха на колегите си, които са поели по-тежката работа, за да ги предпазят от инфекциозни заболявания и от стреса да се грижат за болни от рак. \r\n \n\t\t\t\t\t\t", "date": "2018.08.19", "title": "16 медицински сестри от една болница забременели почти едновременно"}
{"url": "http://www.bnews.bg/article/247184-braziliya_izprashta_voyski_na_granitsata_si_s_venetsuela", "text": "\n След като Перу и Еквадор обявиха, че затягат изискванията за влизане на тяхна територия на хилядите венецуелски мигранти, днес Бразилия съобщи, че изпраща войски на границата си с Венецуела, предава „Ройтерс”. \r\n\r\n Бразилските военни ще приситигнат в понеделник в граничния град Пакараима, за да изведат венецуелските имигранти от техните лагери, където има около 1000 души. До напрежение се стигна, след като в събота местен собственик на заведение е бил нападнат и ограбен. \r\n\r\n Заради инцидента бразилците нападнаха импровизирания имигрантски лагер, подпалиха го и принудиха венецуелците да пресекат обратно границата. Заради сблъсъците и увеличената престъпност, губернаторът на щата Рораима Суели Кампос отправи призив за временно затваряне на границата. \r\n\r\n През последните няколко години хиляди венецуелци пресякоха границата на Бразилия в търсене на спасение от икономическата, политическа и социална криза в родината им. \r\n \n\t\t\t\t\t\t", "date": "2018.08.19", "title": "Бразилия изпраща войски на границата си с Венецуела"}
{"url": "http://www.bnews.bg/article/247178-ekskluzivno_gey_kompromati_za_kaka_tonka_hekimyan_ot_btv", "text": "\n Антон Хекимян бил на ръба на нервна криза, след като преди броени дни си загубил телефона в Русе. Водещият на сутрешния блок по  Би Ти Ви излъчвал предаването си от крайдунавския град и в суматохата се върнал в хотелската си стая. \r\n\r\n Журналистът веднага изпаднал в паника, понеже знаел, че телефонът му е пълен не само с важни номера и лични кореспонденции, но и с множество снимки на какви ли не места. Хекимян неведнъж е признавал, че е нарцис и обича да се фотографира, особено във фитнеса, когато току- що е напомпал мускулите си. На част от кадрите дори не бил съвсем облечен и се притеснявал, че ако те изплуват в публичното пространство, с кариерата му в телевизията е свършено. За щастие добри русенци открили телефонът му случайно и успели по някакъв начин да се свържат с него, за да му го предадат, тъкмо когато  Хекимян мислел да ходи в най- близкото полицейско управление и да го обявява за издирване. \r\n\r\n Все пак продължавал да бъде на тръни, защото се съмнявал дали някой не  е копирал съдържанието на телефона и не планира да го изнудва за пари с мръсните му тайни. За момента обаче, не можел да направи нищо и му оставало само да тръпне в неведение дали, преди да бъде върнат, смартфонът не е бил в ръцете на зложелатели. Неприятната случка съвпаднала точно с началото на ваканцията на Хекимян, който за първа година от много време насам е на море без гадже. \r\n\r\n След като с дългогодишната му, приятелка Василена Гръбчева се разделиха цивилизовано преди няколко месеца, телевизионерът си дал почивка в интимен план и не искал да се впуска в нови любовни отношения. Не му се ходело на море самичък и затова заминал заедно с майка си Златка, сестра си и нейните деца, към които е изключително привързан. \r\n\r\n Преди да тръгне обаче, Антон се отбил в родната Стара Загора да ги забере, но и да отпразнуват заедно 90-ия юбилей на баба му Тонка, на която всъщност е кръстен. Всички казвали, че и е одрал кожата и и е взел характера, а журналистът се надявал да доживее и до нейната възраст. \r\n \n\t\t\t\t\t\t", "date": "2018.08.19", "title": "ЕКСКЛУЗИВНО! Гей компромати за кака Тонка Хекимян от БТВ!"}
{"url": "http://www.bnews.bg/article/247185-prof_rumen_genchev_s_ostar_komentar_za_falita_na_zd_olimpik_ot_pet_godini_tezi_yunatsi_si_varsheyat_nay_spokoyno", "text": "\n \r\n\r\n Засегнатите от фалита на дружеството са 197 551 българи, като стойността на прекратените полици на комранията в България е 9 350 000 лева. \r\n\r\n От Компанията за финансов надзор (КФН) съобщиха, че вече 65 хиляди автомолибла имат нови полици “Гражданска отговорност ” към други застрахователи. От МВР пък обявиха, че дават няколко дни гратисен период на шофьорите, които не са сключили нови застраховки. В този перод те няма да бъдат глобявани, а само предупреждавани. \r\n\r\n Депутатът от БСП проф. Румен Гечев, бивш министър на икономикат, коменира ексклузивно за ПИК ситуацията около фалиралото дружество, доколко адекватна е реакцията и органите и какви стъпки трябва да се предприемат. „ \r\n\r\n \r\n\r\n \r\nФалитът на застрахователно дружество “Олимпик” е продното доказателство за трагичното състояние на българската държавност, за професионалната безпомощност и престъпна безотговорност. Ятото от колинки прави и невъзможното за да счупи клона на който седи. Това дружество е регистрирано в Кипър и от публично достъпна информация разбираме, че то има единствен задграничен клон в България. От пет години тези “юнаци” вършеят най- спокойно из нашия застрахователн пазар, достигайки почти десет процентов дял при застраховките. Става дума за над 270 хиляди фирмени и лични автомобили. Към тях трябва да прибавим и десетки други застраховки на болници, общини и др. Публични институции. Всичките те сега са оставени на произвола на съдбата. Договорите са прекратени и потърпевшите сега за своя сметка трябва да купуват нови застраховки. С едно дума, държавата отново унижава гражданите си, така както стана при грабежа на КТБ, при срива на търговския регистър, при несполучливият, засега опит да се присвои огромна част от електроразпределителната систева  и т.н. \r\n\r\n \r\n\r\n \r\nЧак сега става ясно, че държавните органи не знаят със сигурност кой е действителният собственик на ЗД “Олимпик” и защо той  изнича от данъчния рай и перачница на пари Люксембург. Нашите държавници май са били затворили и двете си очи по въпроса как така тази фирма има клон единствено в България и игнорира другите страни от ЕС. Ами те едва в самия кипър имат едва дестина хиляди застраховки. Възниква детския въпрос дали това е от любов необяснима към красивата ни страна или пък тук са спретнали организирана престъпна група за пладнешки обир. А даже и най- тъпата калинка би следвало да е забелязала този прелюбопитен факт. Но не е забелязала, и в продължение на пет години от страната ни е изнесен национален капитал в порядъка на поне 80-90 милиона евро. \r\n\r\n \r\n\r\n \r\nРеакцията на комисията за финансов надзор е фатално необяснимо закъсняла. Какво са чакали, след като още в отчета на компанията за 2016, публикуван в нейната интернет- страница, е отбелязано черно на бяло, че тя отчита загуби от 13.8 млн евро! И то при отчетени приходи за застрахователни премии в размер на 21 милиона евро- оснавната част от България, разбира се. Е, и какво правят КФН, ДАНС, Министерство на финансите и цялата верига от други блеещи институции чак до месец май 2018? Нищо, стоят и престъпно бездействат докато фалиращата застрахователна фирма отива към дъното и продължава да завлича десетки милиони лева. \r\n\r\n Скандални са опитите на държавните институции, особено КФН, да се оправят с това, че видите ли нещата са били в ръцете на Кипърския регулатор. Те ли не знаят, че Директивата IDD/2016 (Директивата за дистрибуция на затрахователни продукти)  дава сериозни права на местните регулатори да се намесват в дейността на клоновете и да алармират. Например, член 22 на Преамбюла постановява: “В случай на откриване на клон или установяване на постоянно присъствие в друга държава- членка е целесъбразно отговорността за изпълнението на разпоредбите да се разпредели между държавата- членка по произход и приемаща държавата- членка.” Въпреки че компетентния орган на държавата- членка по произход следва да продължи да носи отговорност за спазването на задълженията, съврзани с дейността като цяло. \r\n\r\n \r\n\r\n \r\nЗа съжаление, едва ли ще можем да възстновим нещо от нанесените щети. Първо, това не е фирма, която има някакви значими недвижими активи в Кипър. От разпродажбата там на стари компютри, няколко бюра и столове, най- много да си купим няколко бутилки студена вода. Втоло, Кипърският регулаторен орган ще защити интересит на собствената си страна. Какво ги е грижа за безхаберието на българската страна? Затова и представителите на КНФ мрънкат по телевизиите и няма как да кажат нищо конкретно- кога, кой и колко ще плати на излъганите застраховани семейства и институции. \r\n \n\t\t\t\t\t\t", "date": "2018.08.19", "title": "Проф. Румен Генчев с остър коментар за фалита на ЗД \"Олимпик\": От пет години тези \"юнаци\" си вършеят най- спокойно "}
{"url": "http://www.bnews.bg/article/247177-golyam_pozhar_izbuhna_v_borova_gora_nad_karlovo", "text": "\n Голям пожар избухна снощи над Карлово, гори борова гора. \r\n\r\n През нощта той се е разраснал заради силен вятър, предаде кореспондентът на bTV в региона.  \r\n\r\n Огънят бушува в труднодостъпна местност. \r\n\r\n Около 40 души гасят пожара в гората над града, огънят е обхванал около 40 дка гора, обяви тази сутрин кметът на Карлово Емил Кабаиванов, цитиран от \"Фокус\". \r\n\r\n \"Гасенето се осъществява от групите на противопожарната служба, държавно лесничейство - Карлово и доброволните формирования на общината. В пълна координация сме с гл. комисар Николай Николов и със Сухопътни войски, които имат специален модул за действие при такива ситуации\", уточни Кабаиванов. \r\n\r\n Той призова хора да не влизат самоволно в района на пожара. \r\n\r\n Засега няма опасност за населението на града, но пушекът вече е стигнал до населеното място. \r\n \n\t\t\t\t\t\t", "date": "2018.08.19", "title": "Голям пожар избухна в борова гора над Карлово"}
{"url": "http://www.bnews.bg/article/247181-hekimyan_se_oshishka_trese_palaski_i_korem_dori_ne_se_epilira_vmesto_s_gadzhe_pak_plazhuva_s_mama_paparashki_snimki", "text": "\n Макар че е мъж на 34 години, и това лято Антон Хекимян курортува с мама Златка, вместо с някое гадже или приятели. \r\nВодещият на „Тази сутрин“ не изневерява на традицията всяко лято да води родителката си на море. Дори когато бе обвързан с Василена Гръбчева от Нова телевизия, той събираше тен по плажовете ни с мама и татко, а след това и с гаджето си. \r\nОт няколко дни Антон и майка му си почиват на закътан плаж в Арпая, където бе засечен от папараците на Уикенд. Прави впечатление, че журналистът видимо се е запуснал. Допреди 3-4 години журналистът  тренираше редовно поне 4 пъти във фитнеса. Сега е пуснал коремче, дори има паласки, дори е спрял и да се епилира.   \r\n\r\n \r\n \n\t\t\t\t\t\t", "date": "2018.08.19", "title": " Хекимян се ошишка, тресе паласки и корем, дори не се епилира! Вместо с гадже пак плажува с мама (Папарашки снимки)"}
{"url": "http://www.bnews.bg/article/247176-intsident_nay_malko_14_raneni_pri_intsident_predi_kontsert_na_bekstriyt_boys", "text": "\n Най-малко 14 души бяха ранени и откарани в болница преди концерт на групата „Бекстрийт бойс” в американския щат Оклахома. \r\n\r\n Хора от публиката пострадаха, след като подпори на входа на курортен комплекс рухнаха и ги затиснаха. \r\n\r\n Концертът трябвало да се проведе в комплекса „Уин Стар”, но започнала гръмотевична буря. Организаторите започнали да евакуират зрителите. \r\n\r\n Бурният вятър обаче повалил подпорите на входа на комплекса и цялата конструкция рухнала върху зрителите.  \r\n\r\n За концерта на „Бекстрийт бойс” били продадени около 12 000 билета \r\n \n\t\t\t\t\t\t", "date": "2018.08.19", "title": "ИНЦИДЕНТ! Най-малко 14 ранени при инцидент преди концерт на „Бекстрийт бойс”"}
{"url": "http://www.bnews.bg/article/247186-sabirat_knigi_za_izgoryaloto_chitalishte_v_s_glozhene", "text": "\n Помощ за читалището на врачанското село Гложене, което изгоря при пожар преди дни. Заедно със сградата бяха унищожени всичките книги в библиотеката, целият реквизит на три танцови състава и скъпи музикални инструменти. \r\n\r\n Бушуващата огнена стихия е изпепелила над 15 000 тома книги и е причинила щети за 1 милион лева. Затова в социалните мрежи хора започнаха да събират книги. Идеята дошла спонтанно. \r\n\r\n Проблемът на читалището, строено с доброволен труд на местните хора в средата на миналия век, не е само в унищожения библиотечен фонд. Изгорели са реквизита, автентични носии и мажоретни костюми.   \r\n\r\n Голямата представителна зала също е изгоряла. Сега на голямата сцена са само въглените. Почистването е изключително трудно. Дъхът на хората не стига заради дима, който продължава да се стеле навсякъде. \r\n\r\n Хората се надяват читалището да бъде възстановено, защото е необходимо на цялото население на Гложене, което наброява над 2700 души. \r\n \n\t\t\t\t\t\t", "date": "2018.08.19", "title": "Събират книги за изгорялото читалище в с. Гложене"}
