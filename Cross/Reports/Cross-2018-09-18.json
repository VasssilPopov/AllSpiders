{"url": "http://www.cross.bg/google-kolite-sistema-1584172.html", "text": "/КРОСС/Технологичният гигант Google прави сериозна стъпка в автомобилната индустрия, сключвайки партньорство с алианса Renault-Nissan-Mitsubishi. Алиансът ще използва операционната система Android на технологичната фирма за своите медийни системи, които ще бъдат включени в потенциално милиони коли, продавани по целия свят, пише Wall Street Journal.Автомобилният алианс, който продава повече коли от всеки друг производител в индустрията, избра Google за доставчик на операционна система за неговата система за инфотейнмънт (медийни развлечения - бел. ред.) от ново поколение. Това е голяма победа за технологичния гигант от Силициевата долина, който прекара повече от десетилетие в опити да повтори успеха, който има със смартфоните, но при колите.Алиансът, който миналата година е продал общо 10,6 млн. превозни средства по целия свят, ще пусне новата система през 2021 г., давайки на шофьорите по-добра интеграция на картите на Google, на магазина за приложения и на гласово активирания асистент в системите на колите, посочват компаниите.Ходът се случва в момент, в който другите автомобилни производители не са склонни да отстъпят контрола в тази област на технологичните конкуренти, отчасти, защото смятат технологията като генератор на ценна потребителска информация, която може да се превърне в нови приходи.Много шофьори остават свързани с телефоните си, като предпочитат да ги ползват и в колите си за навигация или за други задачи. Автомобилната индустрия пък се стреми да разработва интерфейси, които да са по-надеждни и по-лесни за употреба. Много от системите в колите са твърде сложни и склонни към проблеми, твърдят анализатори.Сделката вероятно ще окаже натиск върху конкурентите на алианса да отворят техните мултимедийни системи в колите към Google или Apple - друг софтуерен гигант, който се опитва да играе по-голяма роля в автомобилната индустрия.  ", "date": "2018.09.18", "title": "Google сключи договор с най-големия автомобилен алианс в света"}
{"url": "http://www.cross.bg/poiska-hitrino-globa-1584178.html", "text": "/КРОСС/ Омбудсманът Мая Манолова поиска глоба за кмета на Хитрино. Процедурата е прецедент и ще бъде задействана за първи път.Причината е отказ на информация за изразходването на средства за възстановяване на селото след експлозията. Към този момент все още има хора, живеещи във фургони и неремонтирани покриви.Междувременно кметът поиска остатъка от парите от дарения да бъде усвоен през ремонт на необитаеми къщи.", "date": "2018.09.18", "title": "Омбудсманът иска глоба за кмета на Хитрино"}
{"url": "http://www.cross.bg/repyblikata-septemvri-ii--1584174.html", "text": "/КРОСС/На 22 септември (събота) от 9:30 ч. до 19:30 ч. и на 23 септември (неделя) от 7:30 ч. до 17:30 ч. ще бъде ограничено движението през Шипченския проход - път I-5 Габрово - Шипка в участъка от 155-ти до 183-ти км. Спирането на трафика е за провеждането на автомобилното планинско състезание „Шипка – Дамасцена 2018“.По време на състезанието трафикът ще бъде пренасочен през Прохода на Републиката - път II-55, по следните обходни марщрути:Необходимо е шофьорите да карат внимателно, да спазват поставената сигнализация и указанията на „Пътна полиция“.Движението на моторните превозни средства по път I-5 (E85) ще бъде възстановено след 19:30 ч. на 22 септември и след 17:30 ч. на 23 септември т. г.", "date": "2018.09.18", "title": "На 22 и 23 септември се ограничава движението през Шипченския проход за състезанието „Шипка – Дамасцена 2018“"}
{"url": "http://www.cross.bg/chasa-bulgariya-narodnite-1584179.html", "text": "/КРОСС/ На 19.09.2018г. (сряда) народните представители от ПГ на \"БСП за България\" ще обсъдят \"Визия за България\" с граждани от област Велико Търново.От 14:00 часа депутатите от левицата Георги Гьоков, Милко Недялко, Валентина Найденова и Александър Паунов ще се срещнат с обществеността в гр. Велико Търново, в Клуб на пенсионера и инвалида на ул. \"Краков\"  8А.В 16:00 часа в Пленарната зала на общината, в гр. Елена, депутатите Таско Ерменков, Александър Симов, Денчо Бояджиев и Георги Андреев ще се срещнат с граждани. От 17:00 часа в Лекционната зала на читалището в гр.Павликени ще се проведе среща с народните представители Петър Кънев, проф. Светла Бъчварова, проф. Георги Михайлов, Димитър Стоянов и Радослав Стойчев.  В 17:30 часа, в Младежкия дом на гр. Горна Оряховица зам.-председателят на ПГ на левицата Георги Свиленски и народните предсатвители Анелия Клисарова, Кольо Милев, Иван Ченчев и Явор Божанков ще обсъдят \"Визия за България\" с обществеността.От 17:30 часа в Конферентната зала на Историческия музей в гр. Полски Тръмбеш зам.-председателят на ПГ на \"БСП за България\" Антон Кутев и депутатите Веска Ненчева, Стефан Бурджев и Димитър Георгиев ще се срещнат с граждани.В 17:30 часа, в залата на общинския съвет в гр. Лясковец, секретарят на ПГ на левицата Кристиан Вигенин и депутатите Славчо Велков, Георги Стоилов и Иван Иванов ще се срещнат с обществеността.От 17:30 часа в малкия салон на читалището в гр. Златарица ще се проведе среща с депутатите Кристина Сидорова, Йордан Младенов и Виолета Желева. В 17:30 часа в Клуба на пенсионера в гр. Стражица ще се проведе среща с народните представители  Дора Янкова, Стоян Мирчев, Донка Симеонова и Даниел Йорданов.От 18:00 часа в клуба на БСП в гр. Килифарево ще се проведе среща на зам.-председателя на ПГ на \"БСП за България\" Христо Проданов и народните представители Лало Кирилов, Николай Цонков и Димитър Данчев с граждани. В 18:00 часа, в Зала 1, в сградата на общината в  гр. Свищов ще се състои среща с народните представители Валери Жаблянов, Красимир Янков, Филип Попов, Нона Йотова и Иван Иванов.", "date": "2018.09.18", "title": "Народни представители от ПГ на \"БСП за България\" обсъждат \"Визия за България\" с граждани от Велико Търново"}
{"url": "http://www.cross.bg/igrayat-liga-fifa-1584173.html", "text": "/КРОСС/ Президентът на ФИФА Джани Инфантино разкритикува идеята мачове от испанското първенство да се играят в САЩ. Експериментът трябва да стартира с мач между \"Жирона\" и \"Барселона\" отвъд океана през януари.\"Бих предпочел да гледам голям мач от Мейджър лийг сокър, вместо среща от Ла Лига в САЩ. Общите принципи на футбола се състоят в това, че мачовете от вътрешните първенства се играят на домашна сцена, а не в чужда страна\", коментира Инфантино, който е на посещение в САЩ.Ла Лига вече е подписала споразумението за сътрудничество с американската развлекателна компания ,,Relevant”, съгласно който поне един мач от Примера трябва да се играе в САЩ. Това обаче е станало без консултации с профсъюзите и клубовете и е възможно да се стигне до бойкот.", "date": "2018.09.18", "title": "Президентът на ФИФА се обяви против испански мачове в САЩ"}
{"url": "http://www.cross.bg/obstoyatelstva-pytin-siriya-1584181.html", "text": "/КРОСС/Когато загиват хора, особено при такива трагични обстоятелства, това е беда за всички нас, за страната и за близките на загиналите. Що се отнася до ситуацията ,при която турски изтребители свалиха руски Су-24, тя е съвършено друга. Това каза Владимир Путин по повод гибелта на руския самолет с 15 военни на борда.Той определи случилото се като \"верига от трагично стечение на обстоятелства\" и не отправи обвинения срещу Израел, както направи преди това руският военен министър Шойгу.Според руският президент отговорът на Русия ще е свързан с допълнителни мерки за осигуряване на безопасност на руските военни в Сирия.По-късно днес се очаква Путин да проведе телефонен разговор с израелския премиер Нетъняху по повод свалянето на Ил-20. Израел вече отрече да има вина за инцидента, посочвайки Сирия, Иран и Хизбула като главни виновници за него.", "date": "2018.09.18", "title": "Путин: Свалянето на Ил-20 е поради трагично стечение на обстоятелства"}
{"url": "http://www.cross.bg/hranite-standart-kontrol-1584175.html", "text": "/КРОСС/ Публичен регистър на сертификатите, които съпровождат храните, изискване за задължителна документация към продуктите и контрол от страна на Агенцията по храните. Това предвиждат промени в Закона за храните, които бизнесът предлага, за да се избегне двойният стандарт на българския пазар.Европейската комисия определя двойният стандарт при храните като нелоялна търговска практика, която трябва да се санкционира от местната администрация, смятат от бизнеса.\"Не може да се лъже и да се подвежда по цените. Производител, който го прави няма място и не трябва да си намира място, не само на българския, но и на целия пазар. Тук казваме, че трябва да има определена рецептура, която е регистрирана в някоя страна  държава-членка на ЕС, защото ако не отговаря на тази рецептура тази регистрация, продукта не е законен\", казва Кънчо Стойчев от Съюз \"Произведено в България\" и Явор Гечев от Съюза на земеделските кооперации. Затова заедно с Асоциацията на индустриалния капитал предлагат срок, контрол и санкции до десет процента от оборота на фирмата при нарушения.\"Тук искаме същото - да имаме варианта, нашите български суверенни власти да извършват проверка на базата на това, което се регистрира във фирмата.\"", "date": "2018.09.18", "title": "Бизнесът предлага промени в Закона за храните срещу двойния стандарт"}
{"url": "http://www.cross.bg/proksima-planetata-golyama-1584182.html", "text": "/КРОСС/ Около най-близката звезда до Слънцето - Проксима Кентавър, има няколко подходящи за живот свята. На един от тях хората могат безпроблемно да се преселят, показват резултатите от изследване, цитирани от Сайънс алърт.Откритата през август 2016 г. от астрономи от Европейската обсерватория екзопланета Проксима Б, разположена в звездната система Алфа Кентавър, може да стане втори дом за цялото човечество. Учени установили, че тази планета е като брат близнак на Земята и е разположена в обитаемата зона.Има и неприятни новини - активността на намиращата се наблизо звезда е толкова голяма, че температурата на повърхността на Проксима Б е много висока. Но на планетата може да има достатъчно количество вода в течно състояние. Анализът на данни за Проксима Б показал, че почвата й може да съдържа значително количество вода, в която да се развиват прости форми на живот.Учени от института за космически изследвания \"Годард\" смятат, че планетата е могла да се приспособи към активността на звездата си и да съхрани голяма част от полезните елементи под повърхността си.Немалки шансове за колонизиране на планетата дават и намиращите се там океани, чиито размери учените в момента се опитват да определят. Астробиолози и астрофизици са на мнение, че сходните със Земята условия ще изискват известна адаптация, но съществени изменения в живота на бъдещите колонизатори не се предвиждат.", "date": "2018.09.18", "title": "Хората могат да колонизират близка екзопланета"}
{"url": "http://www.cross.bg/varna-shofyor-politziyata-1584180.html", "text": "/КРОСС/ Шофьор без книжка предизвика катастрофа, при която пострадаха трима души. Инцидентът е станал по обяд във Варна на бул. „Сливница“ в района на Цирковата площадка, съобщи Радио „Фокус“ – Варна, позовавайки се на местната полиция.37-годишният шофьор, който е карал без книжка, е навлязъл в лентата за насрещно движение и е ударил лека кола, след което се е отклонил и е ударил втори автомобил. Вторият удар е бил по-лек и няма пострадали от удареното превозно средство, уточниха от полицията.Мъжът е получил фрактура на ребрата. При инцидента е пострадал и 44-годишният шофьор на първия ударен автомобил, който е с фрактура на таза, а неговият спътник – на 46 години, е с контузии.От полицията допълниха, че работата по изясняване на пътния инцидент продължава. От тримата водачи е взета проба за употреба на алкохол и наркотици. По случая е образувано досъдебно производство. ", "date": "2018.09.18", "title": "Шофьор без книжка предизвика катастрофа с трима ранени"}
{"url": "http://www.cross.bg/proizhod-germantzi-tyrski-1584177.html", "text": "/КРОСС/ Повечето германци смятат, че приемът на бежанци в дългосрочна перспектива ще обогати страната, показва изследване на общественото мнение, цитирано от Die Welt.Според публикацията общество, изпитващо все по-силно влияние от присъствието на мигранти, се възприема по-скоро позитивно.Индексът на интеграционния климат се е влошил, но с по-малко от два процента – 63,8 до 65,4. Принос към този резултат дават най-вече германците от турски произход, отбелязва изданието.Негативно отношение към мигрантите имат германците, които рядко са имали контакт с чужденци.Повечето германци възприемат мигрантите като възможност за културно обогатяване, се сазва още в изследването.С това твърдение са съгласни 71,5 % от кореняците германци, 55 % от вторично заселилите се, 61 % от германските граждани от турски произход и 64 % от гражданите на ЕС.58 % от коренните жители на Германия са против хиджабите, докато 75 на сто от германските жители от турски произход одобрряват това облекло, допълват авторите на изследването.Проучването е проведено от юли 2017 до януари 2018 и е обхванало 9298 пълнолетни граждани на Германия.", "date": "2018.09.18", "title": "Die Welt: Бежанците обогатяват Германия културно"}
{"url": "http://www.cross.bg/kaloyan-otnoshenie-gatzinska-1584176.html", "text": "/КРОСС/  Той продължи, че през миналата седмица са проведени серия от срещи, за да се обобщят проблемите по групи, както и да се търсят решения с парламентарни мерки, включително и чрез промяна на законодателство.Лидерът на столичните социалисти обясни, че предстои година на два, а може би и на три вида избори, градската организация на БСП е в добра кондиция и си е поставила за цел добра подготовка, както в технологично отношение, така и за подбор на кадрите. От 1-ви до 20-ти октомври ще се състоят обиколки във всичките столични райони по отношение дебатиране на „Визия за България“, както и организиране на редица публични срещи по отношение здравеопазване, средно образование, висше образование, сигурност, икономика и финанси. Ще бъдат поканени и работодателски организации. заяви, че на този етап срещите в цяла България преминават много добре, при засилен интерес. Депутатите са разделени на групи, които правят обиколки в различни региони. Хубавото е, че има и много предложения от гражданите какво им липсва и какво още искат да видят в този документ. Основният проблем, който гражданите навсякъде в страната извеждат, е демографската криза. Лидерът на столичните социалисти даде пример с това, че през тази учебна година сме стартирали с 8000 деца по-малко в училище. Освен това днес е излязъл доклад на ЕК, който казва, че нивото на образователните услуги в столицата не е толкова задоволително, колкото ни го представят управляващите. „На фона на 10 годишен приоритет за г-жа Фандъкова мисля, че това е голям шамар за нас, Столична община, още повече го казвам и като заместник-председател на Комисията по образование и култура на Столична община, макар и в опозиция, което за мен показва, че имаме провал и в тази политика!“, категоричен бе.„Как в БСП оценявате новата протестна вълна и очаквате ли тази вълна да продължи и да ескалира?“, попита водещата  отговори, че според него няма нова протестна вълна, просто протестните действия не спират от началото на мандата на сегашното правителство, с различна интензивност разбира се. Той продължи, че претенциите на протестиращите към медиите най-вероятно идват от последния казус с арестуваните журналисти край Радомир. Този случай е бил широко коментиран и в чужбина, което поставя въпроса как си върши работата МВР и каква е истината около тази ситуация.„Корнелия Нинова предложи днес 5% ДДС върху хляба във връзка с очакването на повишения на цените, породени от покачването на цените на енергоносителите. Това ли е новата протестна вълна и напипвате ли правилно пулса с увеличаването на цените на всички продукти, не само на хляба, които са свързани с енергоресурсите?“, попита водещата отговори, че идеята за диференцирана ставка на ДДС не е нова, тя е част от арсенала на БСП особено в последните няколко години. Според лидера на столичните социалисти големият въпрос тук е дали търговците няма да се възползват от тези 15% намалено ДДС и то да отиде за тяхна печалба, а цената да си остане същата. Затова са необходими и допълнителни мерки, като контрол.„Кой ще успее да обедини българската нация? Питам Ви заради изострения тон между „Дондуков“ 1 и „Дондуков“ 2 по повод предстоящите промени в кабинета и дългоочаквания указ на президента за освобождаването на Младен Маринов от поста главен секретар на МВР!“, попита водещата  отговори, че не вижда какво общо има обединението на нацията с липсата на комуникация между институциите. Той добави, че доколкото е разбрал премиерът ще спази процедурата и ще изпрати по каналния ред това, което трябва да се случи, за да може президентът да отговори по каналния ред, за да не се получават тези спекулации, използвани за политически фойерверки. Лидерът на столичните социалисти заяви, че това изглежда смешно на фона на проблемите, които има държавата, и този арсенал от трикове трябва да бъде преустановен.„Това напрежение дали ще приключи, или ще се разгори с нова сила по повод предстоящите номинации за посланици, които трябва да бъдат съгласувани с държавния глава?“, попита водещата . Събеседникът й отговори, че това е ключов момент от взаимодействието между изпълнителната власт и президентската институция. „Това е един диалог, една дискусия, която върви между тези две институции, която може да се прави и публично, и не толкова публично. Очевидно, ако се дава прекалена публичност на тази дискусия и на тези спорове по отношение на виждането на двете институции за типа посланик или типа дипломат, който трябва да се изпрати, дали един е по-добър или по-малко добър, по-скоро вреди на процеса и остава у обществото впечатление за конфликт или война, както някои го наричат. От това никой не печели, най-малко българската дипломация!“, завърши Паргов.", "date": "2018.09.18", "title": "Калоян Паргов: БСП – София ще запази активната линия на поведение по отношение атакуване проблемите на София"}
{"url": "http://www.cross.bg/iliyana-iiotova-vitzeprezidentut-1584170.html", "text": "/КРОСС/ 70-ата юбилейна учебна година в Българското средно училище „Христо Ботев“ в словашката столица Братислава откри вицепрезидентът Илияна Йотова. „Аз съм българче“ и български народни песни огласиха двора на учебното заведение. В тържеството се включиха и деца от българската частна детска градина, която функционира към училището.„Преди 70 години няколко български и словашки деца, а днес вече над 100 прекрачват прага на едно от най-авторитетните училища в Словакия. Все братя славяни, Кирило-Методиевото дело е мощен фактор за единение на нашите славянски народи“, отбеляза вицепрезидентът. Илияна Йотова припомни, че делото на Кирил и Методий започва от тези земи, за да стигне до българските земи, където е спасено и дава началото на третата християнска цивилизация – славянската.С думи на благодарност и признателност вицепрезидентът се обърна към учителите и родителите, които с упоритост и духовна сила пазят този храм на българския дух, далеч от Родината.„Наша мисия, която трябва да привлича все повече последователи, е българският език да се изучава на все повече места по света. За да разпространяваме красивия ни език, древна българска история и богата култура“, отбеляза вицепрезидентът.Илияна Йотова пожела на учениците да бъдат любознателни и усърдни в учението. Вицепрезидентът завърши приветственото си слово с думите на Константин Кирил-Философ от „Проглас от Евангелието“: Голи са без книги всички народи. „В едно от най-върховите постижения на Златния век на българската литература „Учително евангелие“ Константин Преславски пише: „Търсете книгите, защото в тях ще намерите вечния живот.“ На добър час!“, заяви Илияна Йотова.Вицепрезидентът подари на училището златна плочка с изписани на нея кирилски букви, най-новото фототипно издание на „История славянобългарска“ на Зографския манастир и превод на няколко езика на стиховете на патрона на учебното заведение Христо Ботев. Директорът Даниела Дойнова връчи на Илияна Йотова почетен плакет за 70-ия юбилей и книжки с произведения на учениците. На среща с вицепрезидента учителският колектив разказа за своята дейност.", "date": "2018.09.18", "title": "Вицепрезидентът откри 70-ата юбилейна учебна година в Българското средно училище „Христо Ботев“ в Братислава"}
{"url": "http://www.cross.bg/slatina-myasto-byala-1584165.html", "text": "/КРОСС/ Сигнал за пътен инцидент е подаден малко след 13.40 часа. По първоначални данни на пътя между Бяла Слатина и село Попица лек автомобил се е ударил в дърво. На място са загинали млади мъж и жена, на видима възраст около 20 години, чиято самоличност предстои да бъде изяснена. От удара е изхвръкнала газова бутилка, която е обезопасена от служителите на реда. Извършва се оглед на място.По случая е образувано досъдебно производство.*Снимката е илюстративна", "date": "2018.09.18", "title": "Двама загинаха в катастрофа преди Бяла Слатина"}
{"url": "http://www.cross.bg/konkyrsa-predade-kiara-1584167.html", "text": "/КРОСС/ 26-годишната Карлота Маджорана е новата „Мис Италия”. Красавицата победи в надпревара с 32 конкурентки, предаде Карлота бе претендентка от областта Марке. Тя е висока 1,74 метра и е с кестенява къдрава дълга коса. Завършила е Националната академия за танцово изкуство и е имала малки роли в няколко филма, сред които „Дървото на живота” с Брад Пит.На второ място остана неаполетанката Фиоренца Д'Антонио.На трето място се класира 18-годишната брюнетка от Таркуина Киара Борди. Тя е висока 1,75 метра и е първата участничка в конкурса, която е с протеза на крака. Момичето е изгубило долната част на левия си крак при зловеща мотоциклетна катастрофа преди пет години. Вместо да се предаде и да се отчая, тя е решила да се бори и да докаже на хората, че може да побеждава дори в конкурси за красота.По повод класирането й на финала на конкурса се намериха зложелатели, които в интернет казаха, че за нея са гласували защото тя е саката. Някои дори написаха, че сега е ред в конкурса „Мис Италия” да се появят и животни, например кучета и прасета. В отговор на тези зложелатели Киара каза, че на нея може да й липсва крак, но тя има сърце и мозък за разлика от онези, които я обиждат в социалните мрежи.\n\t\t\t\t\t", "date": "2018.09.18", "title": "Красавица, снимала снимала се с Брад Пит, стана „Мис Италия” (видео)"}
{"url": "http://www.cross.bg/hlyaba-ninova-podcherta-1584171.html", "text": "/КРОСС/ „Цената на хляба тръгна нагоре, а очакваме и от 1 октомври, с повишаването на цената на енергоносителите, да растат и цените на стоките и храните. След обсъждане и изчисления, за да се спре този ценови шок върху хляба, предлагаме да се намали ДДС на хляба и да стане 5%“. Това заяви председателят на БСП Корнелия Нинова на пресконференция в централата на партията. Тя подчерта, че хлябът е изключително важна стока, която влиза всеки ден във всеки дом.Нинова уточни, че ИБ на БСП е заседавало заедно със Съвета по земеделие към НС на БСП, както и е провело консултации и разговори с хлебопроизводители. „Търсим начин- как може да се повлияе на цената и какво да се направи, за да няма такъв ценови шок. В момента в българския бюджет, годишно от хляб, се внасят около 60 млн. лв. от ДДС, при 20% ставка.В бюджета биха влезли по-малко 45 млн.лв“, каза още председателят на БСП. Тя подчерта, че според експерти това може да се компенсира с изсветляване на сектора, тъй като има много голям сив сектор. „При ДДС от 5%, той би се свил. Тези, които сега крият ДДС, биха предпочели да си платят данъка и да излязат на светло“, допълни Нинова. Според нея от повишено потребление също може да се компенсира разликата.„От правителството знаем, че има големи излишъци и тези няколко десетки милиона не са кой знае колко драматични, но те са драматични за всеки българин, особено за онези, които са на прага на бедността“, каза още председателят на БСП. Тя подчерта, че към предложената мярка БСП подхожда изключително разумно и аргументирано. „Рискът е да не се получи спекула - търговците да не намалят  цената на хляба, а да приберат разликата като печалба.Трябва да има контрол върху целия този процес“, категорична е Нинова. Тя посочи данни от хлебопроизводителите - ако един хляб е 1 лв., 20 ст. от ДДС влизат в бюджета, 35 ст. се дават на производителя, а търговската верига прибира 45 ст. „За нас намаляваното на ДДС на 5% трябва да върви успоредно със засилен контрол. За съжаление правителството „Борисов 2“ закри Националната  служба по зърното и фуража, която следеше тези процеси, а в момента няма нито една служба в България, която да има пълната информация - колко пшеница се произвежда, какво количество се изнася, колко се преработват, на какви цени се продават“, каза още тя.Корнелия Нинова заяви, че намаляването на ДДС върху хляба е част от по-големия разговор за диференцирано ДДС на някои храни от първа необходимост. „Извадихме всичко, което се прави в Европа. В целия ЕС, само две държави нямаме диференцирани ДДС върху храните – България и Дания“, уточни тя. По нейните думи този разговор трябва да се проведе на прага на приемането на новия бюджет, защото обществото отново ще бъде изненадано с един готов бюджет, който не е обсъждан, не е придобил публичност и ще е твърде късно за такива разговори. ", "date": "2018.09.18", "title": "Корнелия Нинова: Предлагаме да се намали ДДС върху хляба и да стане 5%"}
{"url": "http://www.cross.bg/glava-zayavi-radev-1584163.html", "text": "/КРОСС/ Не става въпрос за война между институциите, а за спазване на закона. Законът не се коментира, а се спазва. Изглежда за правителството е непосилна задача да спазят закона и това не е първият случай. Това заяви президентът Румен Радев пред български журналисти в Букурещ в отговор на въпрос относно процедурата по подписване на указа за освобождаването на Младен Маринов. Държавният глава участва днес в срещата на върха на инициативата „Три морета“.Запитан дали има обозрим срок, в който указът ще бъде подписан държавният глава заяви, че стига да се изпълни това, което повеляват нормативните документи той винаги е открит и готов за конструктивни решения. „Елементарно е. Трябва да се изпълни съгласувателна писмена процедура, която се дължи по закон”, поясни Румен Радев.„Законността не е услуга, която правовата държава предоставя на гражданите, а условие за нейното съществуване. Считам, че редица разпоредби в предложението за изменения на Административнопроцесуалния кодекс не съответстват на нашата Конституция”, подчерта държавният глава относно сезирането на Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за  изменение и допълнение на Административнопроцесуалния кодекс.Помолен да коментира твърдението, че се намира в международна изолация, Румен Радев заяви, че пожелава всекиму такава изолация. \"Когато хора разбират от всичко и успяват да коментират всичко от недвижима собственост до външна политика, виждате резултатът какъв е”, коментира още президентът.", "date": "2018.09.18", "title": "Държавният глава: Не става въпрос за война между институциите, а за спазване на закона"}
{"url": "http://www.cross.bg/dzhevdzhet-selo-izdirva-1584164.html", "text": "/КРОСС/ ОДМВР- Шумен издирва по молба на близките му Рейхан Джевджет Мехмед  на 34 години от село Вълнари, община Никола Козлево. Мъжът е в неизвестност от 23:30 часа на 16 септември, когато за последно е бил забелязан от местни жители по улиците в село Вълнари. Бил е облечен със зелена тениска с къс ръкав, тъмно синьо долнище на анцуг, обут със сини маратонки. Висок е около 170 см, с къса черна коса, зелени очи. До момента не е напускал инцидентно дома си и не е бил обявяван за издирване. Умоляваме всички, които имат информация за местонахождението му да подадат сигнал на телефон 112 или близкото полицейско управление.", "date": "2018.09.18", "title": "ОДМВР- Шумен издирва Рейхан Джевджет Мехмед"}
{"url": "http://www.cross.bg/suoruzheniya-kalinov-ypravlenie-1584152.html", "text": "/КРОСС/ Проверени са всички съоръжения на Витоша. Това каза в интервю за предаването „Хоризонт до обед\" арх. Влади Калинов, директор на Дирекция „Общински строителен надзор\" в Столична община.\"Установено е, че в момента сградите имат забележки, които обаче не са тежки и конструктивни изменения. Собствениците знаят за какво става дума. Възложено е да се направи конструктивна експертиза на самите стълбове, по които е опънато въжето за лифтовете. Само едно от съоръженията е с премахнато въже - Княжевският лифт. Там е по-тежко положението. Останалите мероприятия, които трябва да се предприемат, са в кратки срокове -  до 2-3 месеца трябва да се извършат от собствениците.Досегашните стълбове и тяхното разположение не отговарят на съвременните норми за прекарване на подобно съоръжение. Възстановяването на тези съоръжения също не е възможно, така че да работят, тъй като са изключително стари. За няколко от съоръженията няма резервни части, които могат да гарантират безопасността им. Конкретно става дума за Княжевския лифт.Затова там трябва да се направят нови процедури. Новата процедура означава процедура през МОСВ, където да се направи преотреждане, тъй като Планът за управление на Витоша забранява рззполагането на нови стълбове. Тъй като процедурата е изключително сложна и не зависи от Столична община, а от министерства и ведомства, които са извън нашата компетенция, затова сме помолили концесионерите да инициират такава процедура, за да видим докъде ще стигне. Нормално е Витоша да получи този най-екологичен транспорт. Концесионерите имат желание да го направят, въпросът е как ще се преборят с тези сложни юридически стъпки, които им предстоят.\"Експертът по управление на защитени територии Тома Белев заяви, че се чувства обиден от казаното от арх. Влади Калинов: „Ако г-жа Фандъкова се качи на служебния автомобил и отиде до Княжево и види, че са махнати двете въжета на Княжевския лифт, би могла да задържи г-н Калинов като експерт, обаче, ако не са махнати, бих й препоръчал да го смени, защото към настоящия момент става въпрос за нещо съвсем различно. На първо място ние нямаме концесионери в парк „Витоша\", имаме собственици на лифтове и на влекови съоръжения. Г-н Калинов трябва да знае, че там няма концесионери, а собственици. На второ място - тези проверки съм ги искал още като директор на парка преди 7 години.Слава Богу, случили са се 2018 година. Комисията по ЗУТ може да завърши с няколко типа решения. Единият тип е когато сградата е годна за използване - тогава общината нищо не прави. Когато е негодна, се издава заповед за премахване на съответния строеж или се прави ремонт, ако може да бъде възстановена. В случая не чух какви заповеди е издал кметът на София, защото отговорността е единствено на кмета. Разочарован съм, защото се говори само за лифтовете, а аз очаквах Комисията да се занимава и с влековите съоръжения. Това за мен е непонятно защо е спестено.На четвърто място трябва да кажа, че г-н Калинов леко излъга за това какво пише в Плана за управление. Няма никакви забрани по отношение на промяната на лифтовите съоръжения. Нещо повече - планът препоръчва да се подменят или демонтират морално остарелите съоръжения, представляващи опасност\".Белев уточни, че Планът за управление не разрешава строеж на нови ски съоръжения: \"Около 20% площи от всички предназначени за ски спорт и туризъм се използват в момента. Има 80%, които не се използват, защото собствениците на съоръженията не ги поддържат\". ", "date": "2018.09.18", "title": "Проверени са всички съоръжения на Витоша"}
{"url": "http://www.cross.bg/izrael-protivovuzdyshna-otbrana-1584156.html", "text": "/КРОСС/ Руският военен самолет на борда, е бил свален от сирийската противовъздушна отбрана. Вината за инцидента обаче е на Израел, съобщи руското военно ведомство. Самолетът е летял към руската военна база в Хмеймим и в момента на инцидента се е намирал на около 35 километра от бреговете на Сирия. Бил е ударен от ракета на сирийската противовъздушна отбрана, която е отразявала нападение на четири израелски изтребителя Ф-16 по обекти на територията на провинция Латакия. Израелците са предупредили за въздушния си удар по-малко от минута преди нанасянето му и не е имало как руският самолет да бъде изведен от зоната на обстрела. Това съобщиха от министерството на отбраната в Москва, уточнявайки, че изтребителите са използвали самолета като щит срещу огъня на сирийската противовъздушна отбрана. Всичките намиращи се на борда на самолета руски военнослужещи са загинали. \"Оценяваме тези провокационни действия на Израел като враждебни. Те абсолютно не отговарят на духа на руско-израелското партньорство. Оставяме си правото на адекватни ответни мерки\", се посочва в съобщение на руското министерство на отбраната.", "date": "2018.09.18", "title": "Руското министерство на отбраната: Вината за инцидента с Ил-20 е на Израел"}
{"url": "http://www.cross.bg/sinoptitzite-instityt-hidrologiya-1584154.html", "text": "/КРОСС/ Българската академия на науките /БАН/ и протестиращите синоптици подписаха споразумение за процедурата по отделянето от академията. Засега протести на синоптиците не се очакват.Подписването на споразумението с БАН и синоптиците беше ключово, за да може синоптиците да изпратят своите предложения за временно изпълняващ длъжността председател на Националния институт по  метеорология и хидрология. Според споразумението функциите на Института по метеорология и хидрология трябва да преминат към изследователския институт, създаден от МС, а новата точка е, че до края на октомври Министерството на образованието трябва да внесе в МС проект за предложение за създаване на подобен институт.Лиляна Вълчева, председател на синдикат \"Висше образование\" обясни.\"От днес въздъхвам и поемам дъх за нови преговори, тъй като бюджетът на БАН, бюджетът на висшите училища, въобще бюджетната процедура малко закъсня и сега вече по-спокойно можем да водим тези преговори, разчитайки, че НИМХ ще бъде в бюджет 2019-та на отделен ред, в основният си принципал - МОН“.Към момента кандидатурата на професор Пламен Нинов, който е заместник-директор на Института по метеорология и хидрология, е най-компромисният вариант за временно изпълняващ длъжността, стана ясно от думите на преговарящите. Синоптиците предложиха и професор Христомир Брънзов, с който не са съгласни в БАН, а предложението на БАН - Костадин Ганев да оглави Института временно не е прието пък от синоптиците. В момента БАН трябва да реши коя от кандидатурите да приеме.На излизане председателят на БАН Юлиян Ревалски обясни:\"Някои редакционни бележки бяха направени, както от наша страна, така и от страна на НИМХ, бяха добавени някои нови неща, които са свързани с бъдещото преструктуриране, по-скоро бъдещо създаване на структура. Обединихме се около един текст,  в който ние се ангажираме заедно да разгледаме техни кандидатури, които ще постъпят сега в БАН и да предложим една от тях за длъжността директор. Това е ангажиментът“. ", "date": "2018.09.18", "title": "БАН и протестиращите синоптици подписаха споразумение"}
{"url": "http://www.cross.bg/novak-morgata-otkarali-1584155.html", "text": "/КРОСС/ 31-годишният поляк Кщищоф Новак се събудил в моргата, след като лекарите решили, че е починал и откарали тялото му в хладилните камери, съобщава patrztu.news.Според изданието мъжът се връщал в къщи след запой и вследствие на силно алкохолно опиянение загубил съзнание. Пристигналите на място медици констатирали смърт и го откарали в моргата.Новак обаче скоро се събудил. Охранител разказва, че отначало чул странен шум, а след това видял треперещия от студ мъж, който си поискал одеяло.Въпреки препоръката на лекарите да остане в болницата, Новак отказал да бъде хоспитализиран и заявил, че отива да празнува своето „възкресение“.Полицията води разследване срещу лекаря, констатирал смъртта.", "date": "2018.09.18", "title": "Поляк се събуди в моргата и отиде да празнува „възкресението“ си"}
{"url": "http://www.cross.bg/ostavka-pravitelstvoto-iskane-1584153.html", "text": "/КРОСС/ Пореден протест пред Народното събрание с искане за оставка на правителството и за промяна на политическата система у нас.Акцията продължава трети ден, а нейните организатори твърдят, че тя е по инициатива на българи, живеещи в чужбина.Протестът е под мотото \"Оставка, съд и смяна на системата\".", "date": "2018.09.18", "title": "Пореден протест пред Народното събрание с искане за оставка на правителството"}
{"url": "http://www.cross.bg/krym-horata-tekstove-1584159.html", "text": "/КРОСС/ \"Въпреки критиките на опозицията и становищата на изтъкнати юристи, въпреки притесненията на гражданското общество, въпреки ветото на президента, управляващите насила изгласуваха едни текстове, които спират хората  да отидат на съд и защитят своите права\". Това каза зам.-председателят на ПГ на \"БСП за България\" Крум Зарков преди да внесе жалба до Конституционния съд, свързани с текстове от АПК.  Той добави, че не може нарочно да се забранява на хората да атакуват незаконните актове на властта и принципът на публичност да се превръща в принцип на закритите врати. \"Конституцията не го разрешава, а неин пазител е КС, затова както обещахме внасяме необходимия брой подписи, защото приемането на промените в АПК е удар по принципа на правовата държава\", категоричен бе Крум Зарков. Той призовава всички, които са загрижени за гражданското общество и правото на хората  да имат достъп до Административния съд и да атакуват актовете на властта да сезират КС. \"Този казус касае демократичното развитие на страната. Атакуваме размера на таксите, който е прекомерен и ще попречи на хората да търсят правата си, закритите заседания, отмяната на втората инстанция\", уточни народният представител. Крум Зарков заяви, че опозицията ще гласува против предложенията на ГЕРБ за министри. \"Смяната на няколко министри няма да доведе до промяна на политиката. Цялото правителство трябва да подаде оставката си\", категоричен бе зам.-председателят на ПГ на БСП.", "date": "2018.09.18", "title": "Крум Зарков: Промените в АПК са удар по правовата държава"}
{"url": "http://www.cross.bg/napiti-ato-anabic-1584157.html", "text": "/КРОСС/ Haй-гoлямaтa ĸoмпaния зa нaпитĸи в cвeтa Соса-Соlа мoжe дa бъдe cлeдвaщият индycтpиaлeн гигaнт, ĸoйтo дa ce вĸлючи в бизнeca зa нaпитĸи c ĸaнaбиc.Aмepиĸaнcĸaтa ĸoмпaния внимaтeлнo нaблюдaвa зapaждaщaтa ce индycтpия и ce интepecyвa oт нaпитĸи, cъдъpжaщи ĸaнaбидиoл - нe-пcиxoaĸтивнaтa cъcтaвĸa в мapиxyaнaтa, ĸoятo влияe нa бoлĸaтa, нo бeз дa oпиянявa.Бaзиpaният в Aтлaнтa пpoизвoдитeл нa бeзaлĸoxoлни нaпитĸи вoди пpeгoвopи c ĸaнaдcĸия пpoизвoдитeл нa мapиxyaнa Аurоrа Саnnаbіѕ, зa дa cъздaдe и пpoизвeдe тaĸивa нaпитĸи, cъoбщaвa Вlооmbеrg.\"Haблюдaвaмe внимaтeлнo pacтeжa нa нe-пcиxoaĸтивния ĸaнaбидиoл ĸaтo cъcтaвĸa във фyнĸциoнaлнитe yeлнec нaпитĸи пo cвeтa. Ceĸтopът ce paзвивa бъpзo. B мoмeнтa нe ca взeти peшeния\", ĸaзвa гoвopитeлят нa Соса-Соlа Keнт Лaндъpc в изявлeниe дo Вlооmbеrg.Зapaди интepeca нa Соса-Соlа aĸциитe нa ĸoмпaнии в бизнeca c ĸaнaбиc ĸaтo Тіlrау, Сrоnоѕ Grоuр и Саnору Grоwth ce пoĸaчиxa в пpeдвapитeлнaтa тъpгoвия в пoнeдeлниĸ. Цeннитe ĸнижa нa Тіlrау cĸoчиxa c 6.8%, дoбaвяйĸи ĸъм 40%-нaтa пeчaлбa oт минaлaтa ceдмицa, тeзи нa Сrоnоѕ нapacнaxa c 3.1%, a нa Саnору ce пoвишиxa c 2.9%.Bъзмoжнoтo нaвлизaнe нa aмepиĸaнcĸaтa ĸoмпaния в ceĸтopa нa мapиxyaнaтa идвa нa фoнa нa oпититe нa пpoизвoдитeлитe нa нaпитĸи дa дoбaвят ĸaнaбиc ĸaтo мoдepнa cъcтaвĸa, тъй ĸaтo тpaдициoнния им бизнec ce зaбaвя.Mинaлия мeceц пpoизвoдитeлят нa пoпyляpнaтa биpa Соrоnа - Соnѕtеllаtіоn Вrаndѕ oбяви, чe щe пoxapчи 3.8 млpд. дoлapa, зa дa yвeличи дeлa cи в Саnору Grоwth - ĸaнaдcĸия пpoизвoдитeл нa мapиxyaнa, чиятo cтoйнocт нaдxвъpля 10 млpд. дoлapa.Ceвepнoaмepиĸaнcĸият пивoвap Моlѕоn Сооrѕ Вrеwіng, ĸoйтo пpитeжaвa чeшĸaтa Ѕtаrорrаmеn и бългapcĸитe \"Kaмeницa\", \"Acтиĸa\" и \"Бypгacĸo\", cтapтиpa cъвмecтнo пpeдпpиятиe c Нуdrороthесаrу oт Kвeбeĸ зa paзpaбoтвaнe нa нaпитĸи c ĸaнaбиc в Kaнaдa.Eдин oт нaй-гoлeмитe пpoизвoдитeли нa aлĸoxoл - Dіаgео, ĸoйтo дъpжи мapĸи ĸaтo Guіnnеѕѕ, Јоhnnіе Wаlkеr, Ѕmіrnоff и Ваіlеуѕ, пpeгoвapя c пoнe 3 ĸaнaдcĸи ĸoмпaнии, пpoизвeждaщи ĸaнaбиc.Kpaфт биpaтa Lаgunіtаѕ нa xoлaндcĸия гигaнт Неіnеkеn cтapтиpa мapĸa бeзaлĸoxoлни нaпитĸи, cъдъpжaщи тeтpaxидpoĸaнaбинoл - aĸтивнaтa cъcтaвĸa нa мapиxyaнaтa.Соса-Соlа вeчe дивepcифициpa бизнeca cи, тъй ĸaтo ĸoнcyмaциятa нa гaзиpaни нaпитĸи пpoдължaвa дa нaмaлявa. Koмпaниятa, пpитeжaвaщa peдицa лeгeндapни мapĸи нaпитĸи - oт Соса-Соlа, Fаntа и Ѕрrіtе дo Роwеrаdе, oбяви пpидoбивaнeтo нa ĸaфe вepигaтa Соѕtа Соffее зa 5.1 млpд. дoлapa пpeз aвгycт, a пpeз пocлeднoтo дeceтилeтиe ce paзшиpи и в дpyги пpoдyĸти ĸaтo coĸ, чaй и минepaлнa вoдa.Πpeгoвopитe c Аurоrа ca cъcpeдoтoчeни въpxy нaпитĸи, cъдъpжaщи ĸaнaбидиoл, ĸoитo мoгaт дa ce изпoлзвaт зa oблeĸчaвaнe нa възпaлeниe, бoлĸa и cпaзми.Xимичecĸoтo cъeдинeниe чecтo e изпoлзвaнo зa мeдицинcĸи цeли, тъй ĸaтo нe пpeдизвиĸвa oпиянявaнe, зa paзлиĸa oт тeтpaxидpoĸaнaбинoлa. Зaceгa oбaчe нямa гapaнции зa ĸaĸвaтo и дa e cдeлĸa мeждy Аurоrа и Соса-Соlа.Πoзициятa нa АurоrаАurоrа имa ĸoнĸpeтeн интepec ĸъм бизнeca c нaпитĸи c ĸaнaбиc и възнaмepявa дa нaвлeзe нa тoзи пaзap, зaяви гoвopитeлят нa ĸoмпaниятa Xeдъp MaĸГpeгъp.Maĸap мapиxyaнaтa вce oщe дa e нeзaĸoннa нa нaциoнaлнo нивo в CAЩ, вce пoвeчe ce пpиeмa изпoлзвaнeтo нa ĸaнaбидиoл, пoлyчeн oт мapиxyaнa, зa лeчeниe нa зaбoлявaния, вapиpaщи oт xpoничнa бoлĸa дo тpeвoжнocт и eпилeпcия.Πъpвият мeдиĸaмeнт, пpoизxoждaщ oт мapиxyaнa, cĸopo щe ce пoяви нa пaзapa в CAЩ, cлeд ĸaтo peгyлaтopнитe opгaни дaдoxa зeлeнa cвeтлинa пpeз юни нa пpoдyĸт зa лeчeниe зa eпилeпcия нa GW Рhаrmасеutісаlѕ.Аurоrа e тpeтaтa нaй-гoлямa ĸoмпaния зa ĸaнaбиc в Kaнaдa c пaзapнa cтoйнocт oт 6.67 млpд. дoлapa. Aĸциитe нa ĸoмпaниятa, ĸaĸтo и тeзи нa дpyги дpyжecтвa, пpoизвeждaщи ĸaнaбиc, ce пoĸaчиxa дpacтичнo, тъй ĸaтo Kaнaдa ce пpeвpъщa в пъpвaтa дъpжaвa oт Г-7, ĸoятo щe лeгaлизиpa ĸaнaбиca нa 17 oĸтoмвpи. ", "date": "2018.09.18", "title": "Ще започне ли Coca-Cola да продава напитки с канабис?"}
{"url": "http://www.cross.bg/proekti-radev-initziativata-1584160.html", "text": "/КРОСС/ Днешната среща в рамките на инициативата \"Три морета\"  е първа стъпка към поемането на конкретни ангажименти за реализацията на общи проекти. Очаквам за регионалната свързаност да допринесе и подписаното в Букурещ споразумение за сътрудничество за създаването на мрежа между търговско-промишлените палати на държавите от инициативата. Това заяви президентът Румен Радев пред журналисти днес в Букурещ, след като участва в срещата на върха на инициативата „Три морета“.Инициативата „Три морета“ трябва да постигне съгласие за критериите, по които се определя значимостта на съвместните проекти и се осигурява тяхното финансиране, подчерта в изказването си на форума държавният глава Румен Радев. По думите на президента участието на представители на толкова високо ниво е залог за търсенето на практически подходи за насърчаването на бизнеса, икономическото развитие и свързаността в региона.В срещата взеха участие президентите и високопоставени представители на 12 държави, председателят на Европейската комисия Жан-Клод Юнкер, министърът на енергетиката на САЩ Рик Пери, министърът на външните работи на Германия Хайко Маас и висши представители на Европейска банка за възстановяване и развитие и Световната банка. ", "date": "2018.09.18", "title": "Румен Радев: \"Три морета\" е първа стъпка към постигане на общи проекти"}
{"url": "http://www.cross.bg/svoge-sofiya-gorite-1584162.html", "text": "/КРОСС/ Специализираната прокуратура извършва претърсвания в служебни помещения в Регионална дирекция по горите – София и в Държавно горско стопанство – Своге. Извършват се претърсвания в жилища в гр. София и гр. Своге, както и в база в с. Батулия, общ. Своге.Действията на Специализираната прокуратура са в рамките на разследване срещу организирана престъпна група, състояща се от длъжностни лица в Държавно горско стопанство – Своге и ръководена от директора на Регионална дирекция по горите – София. Групата е създадена с користна цел и е извършвала незаконен добив и търговия с дървен материал в периода от 2014 г. до настоящия момент. Налице са доказателства за извършени от организираната престъпна група кражби на части от специализирана горска техника, умишлен палеж на автомобил и държане на огнестрелни оръжия, без надлежно разрешение.Към момента са задържани ръководителят - директор на Регионална дирекция по горите – София и четирима от членовете наорганизираната престъпна група, сред които са директорът на Държавно горско стопанство – Своге, двама горски стражари от ДГС- Своге и още едно лице. При извършеното претърсване в базата в с. Батулия, общ. Своге, стопанисвана от двама от членовете на групата са открити и незаконно държани 5 пушки и голямо количество боеприпаси.Действията по претърсване и разпити на свидетели продължават и в момента. Повече информация по разследването се очаква да бъде оповестена утре. ", "date": "2018.09.18", "title": "Спец прокуратурата погна длъжностни лица в Своге извършващи незаконен добив и търговия с дърва"}
{"url": "http://www.cross.bg/maiikata-slyzhitel-muzhut-1584161.html", "text": "/КРОСС/34-годишният служител на реда е настанен за лечение в „Пирогов“ е опитен служител със 10-годишен стаж в МВР, надявам се бързо да се възстанови, коментира главен комисар Младен Маринов. Той  уточни, че след пристигането на полицейските екипи, майката на психичноболния мъж е отворила вратата, мъжът е стрелял вероятно със самоделен пистолет.Първите действия са били насочени към неутрализиране на стрелеца, така че да не нарани други хора, както и оказване на помощ на пострадалия служител.По думите на ст. комисар Ивайло Иванов – директор на СДВР, седем служители е имало на адреса. Те са реагирали незабавно на сигнала, подаден днес от майката.Изяснено е, че до преди месец мъжът е живял в чужбина – в страна от ЕС. На мястото на инцидента е извършен оглед, разследващи полицаи разпитват свидетели и съседи. По случая е образувано досъдебно производство. Извършителят е задържан, в полицията са майката и още един роднина, които в момента се разпитват.", "date": "2018.09.18", "title": "Главният секретар на МВР лично се осведоми за състоянието на ранения полицай"}
{"url": "http://www.cross.bg/konstitytzionniya-zhalba-promenite-1584143.html", "text": "/КРОСС/ Днес (18.09.2018г.), в 12:15 часа, народни представители от ПГ на \"БСП за България\" ще внесат в Конституционния съд жалба за промените в АПК, съобщават от централата на БСП.", "date": "2018.09.18", "title": "БСП внася жалба за промените в АПК в Конституционния съд"}
{"url": "http://www.cross.bg/borisov-sekretar-dopulni-1584145.html", "text": "/КРОСС/ „Когато президентът се убеди, че Младен Маринов не иска да е главен секретар и подпише указа за освобождаването му от поста, тогава кандидатурата му за министър на вътрешните работи ще бъде предложена в парламента”.Това каза премиерът Бойко Борисов по време на срещата с членове на Американската търговска камара. Борисов допълни, че .По темата за съгласуването на оставката на главния секретар премиерът каза, че логиката му е била, че когато човек направи волеизявления, че не иска да е на дадения пост, съгласуването е формално.„Взехме решение, приехме на Министерски съвет оставката и изпратихме до Президентството”, допълни Борисов, като посочи, че никой не е бил подценен или незачетен.„Новият главен секретар ще бъде съгласуван и назначен само при съгласие на президента”, заяви още Борисов.", "date": "2018.09.18", "title": "Борисов: Когато президента подпише указа за Маринов, ще предложим кандидатурата в НС"}
{"url": "http://www.cross.bg/padna-intzidenta-boris-1584146.html", "text": "/КРОСС/ . На място пристигна екип на „Пожарна безопасност”, който обезопаси района и премести дървото, съобщава очевидец на инцидента в социалната мрежа. При инцидента няма пострадали хора, но са ударени две превозни средства автомобил за доставка на вода и лека кола.                       Дървото се е наклонило и короната му се е опряла на друго дърво на отсрещния тротоар.Движението в района е отцепено. Дървото ще бъде нарязано и извозено.*Снимки Борис Ганчев Фейсбук", "date": "2018.09.18", "title": "Дърво падна на улица в центъра на София и потроши две коли"}
{"url": "http://www.cross.bg/voennoslyzheshti-junction-ychastvat-1584147.html", "text": "/КРОСС/ Над 90 военнослужещи от състава на 31-ви механизиран батальон в Хасково от състава на 2-ра механизирана бригада, с ръководител заместник-командирът на батальона майор Пламен Кирилов, участват в многонационалното учение „Saber Junction - 2018”. То се провежда в периода 13-28 септември в Центъра за съвместна подготовка на Силите на САЩ – Хохенфелс в Германия.По време на учението българските военнослужещи ще повишат подготовката си за изпълнение на задачи в операции по поддържане на мира.В „Saber Junction - 2018” участват и военнослужещи от Албания, Армения, Босна и Херцеговина, Грузия, Латвия, Македония, САЩ, Украйна и Франция.", "date": "2018.09.18", "title": "Военнослужещи от Сухопътните войски участват в многонационалното учение „Saber Junction - 2018”"}
{"url": "http://www.cross.bg/petrova-spetzialisti-bolyarovo-1584148.html", "text": "/КРОСС/ Протестиращи са препречили пътя на ветеринарните специалисти след , съобщава Радио 999.То бе във връзка с умрели животни във фермата на Ана Петрова в Болярово. Припомняме, че в събота, 15 септември, при пряко включване на 999 от Болярово Ана Петрова и екипа на медията се свързаха с ветеринарния лекар на общината с цел да бъде извикан на място да извърши проверка, но той отказа дори да разговаря с медиите.Към момента Ана Петрова и протестиращи са обградили колата със специалистите и искат диалог и разговор с тях но те отказват.На място вече са престигнали и органите на МВР.", "date": "2018.09.18", "title": "Протестиращи блокираха ветеринарните специалисти след заседание в Ямбол"}
{"url": "http://www.cross.bg/zhivotnite-bolyarovo-iliev-1584144.html", "text": "/КРОСС/ Българската агенцията по безопасност на храните (БАБХ) е изпратила писмо до главния прокурор Сотир Цацаров във връзка с организираното противодействие срещу ветеринарните власти в град Болярово, където беше констатирана чума по дребните преживни животни през юли, съобщиха оттам.Вече втори месец собствениците на местна ферма и техни съмишленици не допускат специалистите на територията на стопанството, като по този начин ги възпрепятстват да ликвидират огнището на заразата и да спрат разпространяването на инфекцията.\"Адекватните мерки налагат унищожаване на всички дребни преживни животни в обекта в Болярово, основно почистване и дезинфекция\", обяснява изпълнителният директор на БАБХ д-р Дамян Илиев в писмо до главния прокурор и министъра на правосъдието Цецка Цачева.От 18 юли 2018 г. - датата на опита за връчване на протокола, доказващ наличието на заболяване на животните, до днес на официалните ветеринарни лекари се отказва достъп до фермата и до животните по различни начини.Това е едно от най-сериозните нарушения на Закона за ветеринарномедицинската дейност, водещо до невъзможност за гарантиране здравния статус на животните в страната и безопасността им за населението, мотивира се в писмото д-р Илиев. Той моли да бъдат предприети действия, които да създадат възможност за прилагане на мерките за спиране на заразата. Също така настоява да се потърси административна и финансова отговорност от лицата, възпрепятстващи работата на ветеринарните власти.", "date": "2018.09.18", "title": "БАБХ е подала сигнал в прокуратурата заради стадото в Болярово"}
{"url": "http://www.cross.bg/vinetka-elektronna-samoobslyzhvane-1584158.html", "text": "/КРОСС/ Минимално време ще отнема купуването на електронна винетка за леките автомобили и превозните средства до 3,5 тона от терминал за самообслужване. От 1 януари 2019 г. винетките стават електронни и шофьорите ще могат да ги купуват от терминал за самообслужване, от уеб портал, мобилно приложение и от разпространителски офис на оператора на системата „Националното тол управление“ в АПИ. Целта е максимално удобство и улеснение на потребителите. Днес чрез симулация бе представен начинът за купуване на електронна винетка от терминал за самообслужване. Самата система още не функционира, тъй като продължава изграждането й и твърденията, че тя е отказала при представянето й не отговарят на истината.                      Плащането на терминалите за самообслужване няма да е кешово, а с дебитни или кредитни карти. Терминалите ще бъдат общо 500 и ще са разположени по основните пътни направления и граничните пунктове. След поставянето им на удобно за шофьорите място ще бъде представена и карта с местоположението им. За улеснение на пътуващите терминалите ще оперират на 8 езика - български, английски, немски, руски и на езиците на съседните на България държави - гръцки, румънски, сръбски и турски. Целта ни е обхващане на основните транзитни потоци, преминаващи през страната ни, подчерта председателят на Управителния съвет на Агенция „Пътна инфраструктура“ инж. Светослав Глосов.Това, което шофьорите ще трябва да попълнят последователно, е:- регистрационния номер на автомобила;- е-mail адрес, ако потребителят желае на електронната си поща да получи обратна информация за купената винетка;- срок за валидност на електронната винетка - годишна, тримесечна, месечна, седмична или уикенд;- начална дата за стартирането й. След попълване на данни от кредитна или дебитна карта, каквито са необходими при покупките on-line, на е-mail ще се получава съобщение за купената електронна винетка. Терминалите за самообслужване не работят с пари в брой. Освен от терминал за самообслужване, електронна винетка ще може да се купи от уеб портал и от мобилно приложение, които в момента се разработват. Последователните стъпки, които ще трябва да се направят, ще са аналогични на стъпките при купуването от терминалите. Целта е услугата да се предоставя максимално лесно и удобно. От същите терминали след 16 август 2019 г., когато ще стартира и тол системата за моторните превозни средства над 3,5 тона, ще може да се купуват и маршрутни карти. Шофьорите, които предпочитат познатата и класическа форма за купуване на винетка от служител, също ще могат да го направят като посетят както и досега офис от разпространителската мрежа. Операторът на системата - „Националното тол управление“ в АПИ, е предвидил и тази възможност. Влизайки в уеб портала служителят ще въвежда номера на автомобила и срока на винетката, която шофьорът предпочита. Цените на винетките през 2019 г. се запазват същите, както е и през 2018 г. Годишната е 97 лв., тримесечната - 54 лв., месечната 30 лв., а седмичната 15 лв. Предстои да се определи цената на най-новата уикенд винетка. Тя ще бъде определена с решение на Министерския съвет. Очаква се тя да бъде по-ниска от месечната или в порядъка на около 10 лв., каза инж. Глосов.Председателят на УС на АПИ посочи, че шофьорите с годишни винетки, валидни и за определен период през 2019 г. трябва да знаят, че предстои конвертиране на хартиената винетка в електронна. Трансформирането ще може да се направи в периода до 31 януари 2019 г. Ако шофьор с валидна хартиена винетка пропусне да я конвертира в електронна той няма да се счита за нарушител при проверка от контролен автомобил, обясни инж. Глосов. Затова стикерът, залепен на предното стъкло на автомобила, трябва да остане на мястото си до окончателното изтичане на валидността на хартиената винетка през 2019 г.", "date": "2018.09.18", "title": "Представиха новата електронна винетка "}
{"url": "http://www.cross.bg/-singul--1584149.html", "text": "/КРОСС/ Леверкузен ще гостува на Лудогорец в Разград за мач от Лига Европа в четвъртък. След като изгуби и трите си първи срещи в Бундеслигата, германският тим ще успее да се пребори за победата, показват коефициентите на „Еврофутбол“ – 2.87 за Лудогорец срещу 2.11 за съперниците им. Вижте  още предложения за развитието на срещата.Други интересни двубои от Шампионската лига и Лига Европа в идните дни:Интер Милано (Ит.) – Тотнъм Хотспър (Анг.) Сингъл,„1“- 2.49 „Х“- 2.90 „2“- 2.35Монако (Фр.) – Атлетико Мадрид (Исп.) Сингъл,„1“- 3.30 „Х“- 3.00 „2“- 1.85Ливърпул (Анг.) – Пари Сен Жермен (Фр.) Сингъл,„1“- 2.07 „Х“- 3.25 „2“- 2.60Бенфика Лис. (Порт.) – Байерн Мюнхен (Гер.) Сингъл,„1“- 5.00 „Х“- 3.90 „2“- 1.44Реал Мадрид (Исп.) – Рома (Ит.) Сингъл,„1“- 1.29 „Х“- 4.68 „2“- 6.20Валенсия (Исп.) – Ювентус (Ит.) Сингъл,„1“- 4.10 „Х“- 3.18 „2“- 1.69ПАОК Солун (Гър.) – Челси (Анг.) Сингъл,„1“- 3.65 „Х“- 3.08 „2“- 1.66Динамо Загреб (Хър.) – Фенербахче (Тур.) Сингъл,„1“- 2.05 „Х“- 2.87 „2“- 2.75Българският отбор по волейбол се изправя довечера срещу тима на Полша в сблъсък от Световното първенство по волейбол. Коефициентите на „Еврофутбол“ предвиждат триумф за Полша – 1.16 срещу 3.10 за националите ни. Вижте и другите възможности за залог на двубоя . Ако сте готови да планирате кой ще грабне световната титла при мъжете, предложенията на българския букмейкър ще откриете .Петцифрена печалба от  реализира майстор на прогнозите от Раковски – Пловдивско, като позна пет мача в права колонка от Висшата лига на Украйна, испанската Примера дивисион,германската втора Бундеслига, испанската Сегунда и Висшата лига на Холандия.Други познавачи на футбола, избрали също 5 мача в права колонка, си тръгнаха съответно св Пазарджик и  отново в Раковски – Пловдивско.Опитните играчи с по 6 мача в права колонка също се представиха на високо ниво –  изкара участник от Асеновград с английски, германски, испански, турски и чешки мачове, а негов колега от Сандански си тръгна с  от английски, испански, италиански и датски двубои. Към 12.00 часа на 18 септември 2018 г. натрупаната сума в Суперджакпот 15 е , а мачовете, включени в него, ще намерите . Джакпот 13 е на стойност , а срещите от него вижте .                  ", "date": "2018.09.18", "title": "„Еврофутбол“: Леверкузен ще надиграе Лудогорец в Разград"}
{"url": "http://www.cross.bg/staiikov-prokyratyrata-neotklonenie-1584150.html", "text": "/КРОСС/ Апелативният специализиран наказателен съд гледа днес мерките за неотклонение на Миню Стайков, Иван Димитров и Белун Хазърбасанов след разбиването на фабрика за нелегални цигари в Карнобат.Съдът отложи заседанието за следобедните часове. Оказа се, че прокуратурата е представила шест тома нови доказателства, с които не са се запознали адвокатите на обвиняемите и съдът. Алкохолният бос Стайков беше задържан в началото на месеца след спецакция на прокуратурата.Синът му, който също е обвиняем, все още се издирва с европейска заповед за арест.", "date": "2018.09.18", "title": "Гледат мярката за неотклонение на Миню Стайков"}
{"url": "http://www.cross.bg/glavata-prostrelyan-treto-1584151.html", "text": "/КРОСС/ Полицай е прострелян в главата в кв. „Илинден” в София. Той е на 34 години и е от Трето районно полицейско управление, съобщават от пресцентъра на МВР.Към 11.30 часа днес е получен сигнал  за пострадал полицай. Според първоначалната информация, два патрула служители на „Охранителна полиция“ и екип на Териториална полиция на Трето РУ  са отишли на адрес в кв. „Илинден“. Те реагирали незабавно на сигнал, подаден в районното управление от майката на психично болен. Когато тя отворила вратата на жилището, синът й насочил пистолет към нея. Жената успяла да се отдръпне, но синът й прострелял полицейския служител в областта на главата.Пострадалият незабавно е откаран в болница. Психичноболният е задържан. Изясняването на всички обстоятелства по случая продължава.", "date": "2018.09.18", "title": "Полицай е бил прострелян в главата в София"}
{"url": "http://www.cross.bg/igrite-igri-game-1584136.html", "text": "/КРОСС/ Първото издание на  - съвместна инициатива на икоято ще се проведе на 3-ти ноември (събота) с официален старт 18:00 ч., на разнообразни локации в София, ще постави на фокус различните аспекти на игрите - от процеса по разработване на различен тип игри, през икономическата роля на гейминг индустрията и електронните спортове, до крайния потребител и чистото удоволствие от играта. Събитието ще представи пред широка публика, вълнуващата гейм индустрия и независимата сцена в България.Специален акцент в ще бъде пътуващата изложба на Гьоте-институт и музея за медийно изкуство ZKM в Карлсруе , която може да бъде видяна в галерия Credo Bonum от 2-ри до 21-ви ноември.В рамките на една нощ публиката е поканена да се впусне в изследване както на игровите удоволствия, така и на социалните, политически, теоретични, образователни и икономически аспекти на игрите. Sofia Game Night се обръща както към професионалната аудитория - разработчиците на игри, дизайнери, стори-телъри, композитори, програмисти и др., така и към широката аудитория - без значение дали това ще бъде класическият геймър, или някой, който за първи път се сблъсква с новите игри. Събитието ще смеси различните публики и ще предложи разнообразни маршрути в необятния он- и офлайн свят на игрите.Софийската нощ на игрите е отворена инициатива, в която могат да участват всички, работещи в сферата на видео игри и дигиталната развлекателна индустрия, създатели на настолни игри, независими организации и разработчици, институции, гейминг-клубове, артисти и др.С предложение за всякакъв тип събитие - от презентации и вечер на отворените врати до експериментални събития и турнири, може да се кандидатства .Организаторите отправят и втора покана, този път към българските разработчици на игри, които могат да се включат в изложението , което ще се проведе в Гьоте-институт, ул. Будапеща 1 по време на Софийската нощ на игрите. ", "date": "2018.09.18", "title": "София ще има своя Нощ на игрите"}
{"url": "http://www.cross.bg/izbori-rymuniya-vsichki-1584134.html", "text": "/КРОСС/ Почти всички големи медии в Румъния са собственост на хора, които имат проблеми с правосъдието. Това каза независимият журналист и един от организаторите на протестите в Румъния Малин Бот.В специално интервю за \"Хоризонт\" той коментира политическите обвързаности на големите медии в северната ни съседка, както и продължаващите протести срещу корупцията в страната.\"Ако следиш румънските масови медии -  телевизии, вестници, сайтове, които са собственост на големи бизнесмени, свързани с корумпирани политици, и същевременно четеш във \"Фейсбук\", гледаш \"Ютюб\" или следиш малки, но независими сайтове, ще видиш две различни реалности. Ако гледаш масовите мейнстрийм медии, ще видиш, че всички случаи на корупция там се отразяват сякаш въобще не са такива. Също и че хората, разполагащи с много пари, са невинни и че прокурорите имат някакви лични мотиви срещу тях.“, каза Бот.Според Бот ниската избирателна активност на последните парламентарни избори в Румъния е причината сега управляващата партия да получи мнозинство: „Всеки ден казвам на хората, които гледат клиповете ми в социалните мрежи - на следващите избори излезте и гласувайте. Не позволявайте на крадците да спечелят изборите. Гласувайте против тях. Обяснявам им кои са тези крадци. Вероятно имате същия проблем и в България. Това не е проблем на левите или на десните политици. Проблемът е корупцията. Тя идва още от комунистическия период. Всички бивши партийни лидери и ръководители на службите станаха част от мафията в Румъния. Огромна корумпирана група, разпръсната по различни по вид партии. И аз обяснявам и описвам на хората това зло. То изглежда по този начин. Където и да го видите - гласувайте против това. Независимо от името на партията. Ако видите такова нещо - гласувайте за техните опоненти“.Малин Бот смята, че съществуват ясни политически алтернативи в Румъния: „Имаме два вида алтернативи. От една страна са старите партии с нови лидери, които са променили поведението си след срещата си с правосъдието. След започване на разследване, те са напуснали всички ръководни позиции, които са заемали, и са казали: \"Добре, оттеглих се и докато не бъде произнесена присъдата, няма да се занимавам с политика\". Това вече е различно поведение, показва някакъв морал. Има и нови партии с нови лица в тях. Хора, които не са били в политиката досега и се занимават с това от тази или от миналата година и нямат нищо общо със старите лица. Вярвам, че това са новите алтернативи.Догодина освен европейските избори ще имаме и президентски. А през 2020-а ще имаме местни и парламентарни избори. Те са много важни и са свързани, защото който спечели местните избори, печели и парламентарните. Имаме много интересна ситуация. Румънската диаспора в цяла Европа наброява 5 милиона души. На последните президентски избори тези хора се мобилизираха, техните роднини в Румъния също гласуваха и така беше избран президент, от тях 6 и половина милиона гласа за г-н Йоханис.На последните парламентарни избори Социалдемократическата партия (ПСД) и Ливиу Драгня заедно с цялата корумпирана мафия спечелиха с 3 и половина милиона гласа. Защото шестте милиона, които гласуваха за Йоханис, просто не отидоха до урните на тези избори. Сега те разбират, че това е било грешка и ще гласуват на следващите парламентарни избори, но те ще се върнат в Румъния от Франция и от цяла Европа, за да гласуват по родните си места за местните избори. С всички тези гласове е възможно всичко“.Журналистът е категоричен, че Драгня няма да подаде оставка: „Защото е решен да остане на власт. И той показа това, като на 10 август на протеста в Букурещ използва армията срещу нас. Жандармерията не е като полицията. Това е подразделение и е част от румънската армия. Драгня използва военни срещу хора. Определено е решен да остане на власт“.", "date": "2018.09.18", "title": "Малин Бот: Почти всички големи медии в Румъния са собственост на хора, които имат проблеми с правосъдието"}
{"url": "http://www.cross.bg/simeonov-nyama-politologut-1584133.html", "text": "/КРОСС/ Трябва да сме много наивни, за да смятаме, че едни протести, сами по себе си, биха могли да променят много без намесата на външни фактори, които често са определящи за съдбата на страните в нашия регион. Това каза политологът Първан Симеонов в интервю за предаването „Преди всички“.„В България няма външен натиск за промяна на сегашния управленски формат. Той по-скоро се харесва и на източни и на западни влияния. Когато говорим за корупция, много често си мислим, че тя просто се маха с някакви процедурни решения – като започнем да правим референдум или да отзоваваме – всичко това е много красиво и нужно и този натиск е прекрасен, но понякога е дълбоко наивен. За добро или зло нашата корупция се дължи на простичкия факт, че ние по исторически генезис стоим твърде далеч от държавата си и я разбираме като място за облагодетелстване. Нашата корупция се дължи, разбира се, и на нашата бедност, т.е. докато не изчезнат гадните проявления на бедността, трудно ще изчезне и корупцията. Още нещо – ние по-отскоро градим капитализъм. Западните държави, към които се стремим, имат капитализъм и правова държава от по-отдавна и са минали тези етапи по-отдавна“, обясни политологът.Според Симеонов в ГЕРБ има два кръга на влияние и кандидатурата на Александър Манолев и последващата номинация на Росен Желязков принадлежат на различните кръгове в партията: „Президентството и Министерски съвет са в много интересна хватка. В нея президентът Радев малко ги издебна и в труден момент сложи пръст в раната, момент, в който ГЕРБ като че ли се намира в битка на вътрешни лагери. /…/ Край сменената кандидатура на кандидат министъра на транспорта се заформя отново чуденката дали единият кръг в ГЕРБ надделява, дали другият. С Росен Желязков го преписват към единия кръг, а Манолев към другия. Вътре се „бият“ и то от години се „бият“ тези два лагера, под патронажа на Борисов, който, разбира се, ги разделя и владее. Това обаче не би трябвало да ни учудва.“Моментът в страната е нов, смята политологът: „Тази умора на „материала“, която виждаме при управляващите, води до сериозно скърцане. Виждате, че българите се оглеждат за нови варианти. Ясно, че протестите няма да успеят. Ясно е, че част от тези протести съдържат този общ наивитет, но отново настъпва това оглеждане за генерално нови опции.“ \"Протестът пред Министерски съвет не трябва да се осмива, напротив, той отваря много важна тема – българите в чужбина\", каза Симеонов и добави: „България трябва да се грижи за българската диаспора навън, защото тя става все по-голяма. България има демографски колапс. Въпреки че този протест няма да успее сега, той отваря много важна тема  - как ще приобщаваме българската общност в чужбина към нашия политически процес. От друга страна този протест съдържаше доста голяма доза наивност“.  Политологът коментира и задържането на журналистите Димитър Стоянов и Атила Биро. Според него извинение към журналистите трябва да има: „Аз познавам Димитър Стоянов. Познавам го в лично качество и задочно неговата работа. В общи линии не се радвам на това, което се случи. От друга страна тези хора си причиниха изключителна щета за публичния образ на властта. При това на секретаря на министерството, който сега ще стане министър и по всичко личи, че президентът не е много съгласен с кандидатурата му, може би, визирайки някои съмнения относно неговия професионален път“.", "date": "2018.09.18", "title": "П. Симеонов: Трябва да сме наивни, за да смятаме, че протестите биха променили много без външна намеса"}
{"url": "http://www.cross.bg/zashtita-zakona-grazhdanite-1584135.html", "text": "/КРОСС/ Президентът Румен Радев сезира Конституционния съд с искане да бъдат обявени за противоконституционни и за несъответстващи на международни договори отделни разпоредби отЗакона за  изменение и допълнение на Административнопроцесуалния кодекс (ЗИД АПК).. Правото на всеки човек на публично разглеждане на неговото дело е изрично посочено във Всеобщата декларация за правата на човека, в Международния пакт за граждански и политически права, в Конвенцията за защита правата на човека и основните свободи. С предложените промени Поради това § 55 ЗИД АПК, който , подсъдни на тричленни състави на Върховния административен съд като втора инстанция, не съответства на Конституцията и на посочените международни договори.Държавният глава оспорва въведените . Тези правила създават препятствия пред правораздаването за гражданите и организациите и . Поради това те не съответстват на принципа на правовата държава и на правото на защита.В искането се подчертава, че   Размерите на таксите по § 57, 61 и 67 ЗИД АПК не са съобразени с чл. 60, ал.1 от Конституцията, тъй като . При съпоставка на размера на простите такси до и след приемането на ЗИД АПК се установява, че . Те ще затруднят обжалването на административните актове от гражданите и юридическите лица, а оттам и конституционно прогласеното право на защита.Въвеждането с § 57 ЗИД АПК на пропорционални такси върху „определяем материален интерес“ в касационното производство по административни дела не държи сметка за спецификата на тези дела. В административното правосъдие на преден план е пряката защита на нарушената законност при осъществяване на държавното управление, а не материалният интерес. .Правото на оспорване на административен акт, както и правото на касационно оспорване на първоинстанционно съдебно решение, са средства за защита на гражданите и юридическите лица срещу порочен държавен юридически акт.  отслабва тази защита, което е недопустимо, когато става въпрос за конституционно прогласени права. По тези съображения в искането се оспорва премахването на касационната инстанция в Закона за достъп до обществена информация, Закона за социалното подпомагане, Закона за семейните помощи за деца, Кодекса за социално осигуряване,  Закона за правната помощ, Закона за опазване на земеделските земи и в Данъчно-осигурителния и процесуален кодекс. ", "date": "2018.09.18", "title": "Президентът сезира Конституционния съд по повод разпоредби от ЗИД АПК"}
{"url": "http://www.cross.bg/minyori-bobov-deloto-1584138.html", "text": "/КРОСС/ Кюстендилският окръжен съд е насрочил за днес поредно заседание по считано, според някои, за безпрецедентно дело срещу 86 стачкували миньори от рудник \"Христо Ботев \" в Бобов дол. Заради забавени заплати на 11 и 12 май м.г., миньорите отказаха да работят, като излязоха на протест пред административната сграда на мините. Бяха недоволни и заради неполучени ваучерите за храна. Заплатите им бяха изплатени, но като сплашваща и назидателна мярка работодателят им - според коментари от централата на бизнесмена Христо Ковачки, концесионер на мините, внесоха иск в съда, че протестът им не е бил законен.  Първото заседание по процеса в края на 2017 година продължи точно една минута. Дошлите от Бобов дол миньори тогава не криеха яда си, че ги разиграват и че всичко е една игра на нерви.След процедурни отлагания и перипетии делото отново е насрочено и днес се очаква да бъде даден ход по същество. Ако се окаже, че стачниците са протестирали в нарушение на закона, то ще трябва да плащат обезщетения и пропуснати ползи на мината, свързана с Христо Ковачки. Развръзката по случая предстои.Оказва се, че самите подсъдими миньори стачници са трудно откриваеми. Някои от тях били уволнени, други сами напуснали, трети са още при същия работодател, но избягват изявления пред медиите, за да не пострадат още повече. Адвокатът на 86-та съдени миньори Ивона Павлова:“С образуване на делото беше прекратено съдебното производство поради недопустимост. Съответно те са обжалвали пред Върховен касационен  съд и жалбата е уважена и е върнато делото за разглеждане. Искът е за обявяване на стачните действия на работниците в мини „Бобов дол“ са незаконни“.До момента не се знае дали съдените въгледобивници ще дойдат до един в съдебната зала, дали ще изпратят упълномощени от тях представители, дали изобщо ще се явят. Адвокат Павлова:„Считаме, че всички са редовно призовани и би следвало да се даде ход на делото“.Случаят \"миньори стачници\" нашумя не само сред хората от заводите, които продължават работа в мини \"Бобов дол\", не само сред юристите, но и сред синдикалистите. Координаторът на КНСБ за кюстендилския регион Яни Георгиев:„Протестът е спонтанен, но от гледна точка на работодателя си е стачка. Редно би било да се консултират с юристи. Не е справедливо това отношение на работодателя към тях, въпросът е, че хората съвсем справедливо са излезли да протестират, но съгласно закона са в нарушение и работодателят основателно им търси съдебна отговорност. При всички положения ще ги осъди за нанесени щети.“Как ще завърши всичко?. Никой не се ангажира с прогнози на този етап. Все пак адвокатът на миньорите Ивона Павлова коментира:„Не зная какви последици може да има. Той още тогава е предприел действия към тях, решил е, че е нарушаване на трудовата дисциплина и голяма част от работниците са уволнени, а други са напуснали“.", "date": "2018.09.18", "title": "Съдят стачкували миньори в мини \"Бобов дол\""}
{"url": "http://www.cross.bg/rysiya-magyaiiur-vreme-1584137.html", "text": "/КРОСС/ Западните медии „хранят с лъжичка“ народите си с все повече военна пропаганда, опитват се с всички сили да демонизират Русия, пише за Common Dreams лауреатът на Нобеловата награда за мир Мейфрид Магуайър. Според нея, ако Западът и занапред използва Москва като „изкупителна жартва“, то светът отново ще се окаже на границата на катастрофа. Авторът предлага, както на политическите лидири, така и на всеки отделно взет човек, да започне да изгражда отношенията със своите „руски братя и сестри“.„ пише за Common Dreams лауреатът на Нобеловата награда за мир Мейфрид Магуайър.В рамките на тази масова истерия всички западни правителства решиха да се присъединят към западните съюзници, за да „дадат отпор неизвестно зло от Изтока“. „По-късно, след като пристигнали в Русия в разгара на Студената война като част от мирна делегация, бяхме шокирани от бедността на тази страна и си попитахме как изобщо сме повярвали, че Русия е сила, от която трябва да се боим“, спомня си Магуайър.Членовете на делегацията, продължава авторът, говориха с руските студенти, които са „отчаяни от своята абсолютна бедност“, но яростно говорят срещу НАТО, защото този военен блок ги води до надпревара във въоръжаването, в които те не са имали шанс да спечелят.Много години по-късно, на среща с млади американци в САЩ, Магуайър с труд може да повярва, че тези студенти изпитват страх пред Русия. „Това е добър пример за това как неизвестното може да те доведе до дълбока параноя, ако правилно те манипулират“, подчертава лауреатът.Всяка армия струва скъпо, а сега е ясно, че европейските държави не са склонни да увеличат военните си разходи, непосилно им е разбираемо да обяснят подобни действия на своите народи. В тази ситуация трябва да се попитаме кому са изгодни тези истерия и страха.„“, подчертава активистът.Точно сега, Магуайър продължава, виждаме как финансовата власти се изплъзва от ръцете на старите западни държави и отива в Близкия изток и Азия. „Наистина ли мислим, че западните съюзници лесно ще се откажат от нея? Вярвам, че не. Старите, умиращи империи ще се борят отчаяно, за да защитят собствените си финансови интереси, като петродолари, а също и от другите привилегии“, смята тя.„подчертава Магуайър.Според нея всичко това по всяка вероятност ще доведе до увеличаване на количеството на въоръжението в света и разширяването на НАТО. В същото време нещата, съдейки по всичко, постепенно се движат към конфронтация с най-големите страни от Близкия изток и Азия, както се вижда от примера на действията на САЩ в Южнокитайско море, както и от ученията на НАТО в Черно море. В същото време в Румъния, Полша и в други бивши съветски републики се градят ракетни платформи, а в Скандинавските държави, недалеч от границата с Русия се провеждат военни учения за отработване на бойни действия в екстремни условия.„ пише Магуайър.Според нея САЩ, Великобритания и Франция са „“, чиято неспособност да използват въображение при разрешаването на конфликтите чрез диалог, изненадва мнозина. „“, смята авторът.По време на посещението си в Москва Магуайър е имала късмет да присъства на службата в голям православен храм. „Бях просто изумена от дълбоката духовност и вяра на хората, които пееха по време на тричасовата служба. Бях докосната от културата на руския народ и аз чувствах, че цялата им грандиозна история на страдание и гонения е породила у тях чувствителност и жажда за мир“, припомня лауреатът.Разбира се, сега в Европа е дошло време, че хората са принудени да се направи избор между „руските и американските братя и сестри.“ Сериозните проблеми като глобалното затопляне, войните и масовата миграция могат да бъдат решени само от целия свят. Отмяната на санкциите с Русия и създаването на програми за сътрудничество ще допринесат за създаването на приятелски отношения между страните, убеден е авторът„Призовавам всички хора да убедят своите политически лидери в САЩ, ЕС и Русия да демонстрират далновидност и политическа воля, както и да използват уменията си за изграждане на доверие и сътрудничество в името на мира и отказа от насилствени методи“, обобщава Мейфрид Магуайър.Източник: ", "date": "2018.09.18", "title": "Лауреат на нобелова награда за мир: Стига сте правили от Русия „изкупителна жертва“"}
{"url": "http://www.cross.bg/krim-simferopol-bulgariya-1584139.html", "text": "/КРОСС/ Крим ще стане най-прекрасното място за живеене! Събеседникът ми казва тези думи така възторжено и така убедено, че можеш само да му вярваш. Обикновен жител на кримската столица Симферопол, дошъл да участва в тържествения концерт в Ялта на осмия Международен фестивал \"Български срещи\". Общността на нашите сънародници в Крим е под 2000 души, но, както се оказа, тук всички знаят, че местните българи ревностно пазят националните си традиции и са инициатори на културния диалог между многото етнически групи, съжителстващи с руското мнозинство в този райски кът на земята. Нашата българска делегация, ръководена от проф. Ваня Добрева, бе поредната, поканена тук от Иван Абажер, ръководител на Българската национално-културна автономия \"Паисий Хилендарски\". Той е и представител на Крим в Обществената палата на Русия.Заради санкциите на Запада покрай възвръщането на Крим в Русия вместо 2 часа полет от София до Симферопол пътуването отнема 18 часа с прекачвания през Истанбул, Москва, Виена или Краснодар. Но още на новото модерно летище в Симферопол, без дори да е стигал до знаменития мост в източната част на полуострова, човек вижда цялата глупост на въпросните санкции, за които хората тук говорят с насмешка. И българите включително, които до един са гласували в референдума за връщането на Крим в Русия. Грамадното летище е открито на 16 април т.г. и е построено само за година и половина. Целият град, чийто символ е неуморната пчела, строят се с размах мащабни обекти, цели микрорайони, обновяват се курорти, хотели. Но най-впечатляващ е строежът на магистрали и пътища - строи се на всеки метър. А това са стотици километри. В Симферопол, а и в Ялта и Севастопол - града герой от Великата отечествена война, има паметници на всяка крачка. Историята на кримските земи напомня тази на българските, кой ли не е преминал оттук, в това преплитане на Изтока и Запада - от скитите през ІV в. пр.Хр., през римляни, хуни, елини, хазари, от ІХ в. - източните славяни, татари (ХІІІ в.), два века по-късно турците. През 1783 г. след руско-турската война (1768-1774 г.) Екатерина II присъединява Крим към Руската империя.А последният руски цар Николай II го обявява за природно-исторически резерват. Това, че през 1954 г. Хрушчов дарява Крим на тогавашната съветска република Украйна, а днешен Киев \"обосновава\" с този факт агресивните си претенции, служи най-вече за шеговити сувенири с ликовете на Хрушчов и Путин и думите им: \"Крим дадох - Крим приех\". Един военен не видяхме в \"окупирания\" Крим, но навсякъде из улиците срещахме усмихнати хора с ведри лица и много оптимизъм за бъдещето. Няма да видите такива хора в България. Магазините са пълни, повечето цени са по-ниски от тези у нас. На сградата на кримския парламент надписите са на руски, украински и татарски. Навсякъде мирно съжителстват православни църкви и джамии (християнството е прието тук в Х в.), сега в Симферопол дори градят огромна нова джамия. И никой на никого не пречи. Като че самият въздух е пропит с легенди - като в България.Разбира се, за нас особено интересен е Херсон до Севастопол - тук светите братя Кирил и Методий са открили и спасили мощите на римския св. Климент, загинал в Крим през І в. Да не говорим за Ливадийския дворец в Ялта (бивша резиденция на Романови), където през 1945 г. става знаменитата ялтенска среща на Сталин, Рузвелт и Чърчил. Или за двореца на военния губернатор на Новоросия княз Михаил Воронцов, живял дълго в Лондон с баща си, който е бил посланик там. Воронцов пристига в Крим през 1822 г.Архитект на неговия дворец при градчето Алупка, съчетал английска готика и източни мотиви, е знаменитият строител на Бъкингамския дворец Едуард Блор. А направо върху планинските каменни морени Воронцов е създал и грамаден парк с растителност и екзотични дървета от всички кътчета на планетата. Цялата пръст тук е докарана специално, земята е руска - буквално. На всяка крачка живеят спомени за Пушкин, за художника Джордж Доу, за Макгахан, Чехов, Шаляпин, Айвазовски, лекаря Боткин, София Перовска и още цяла плеяда руски интелигенти, живели тук заради прекрасния лечебен климат и невероятната природа, съчетаваща морето с планини, високи до 1500 м. Тук има 800 пещери, водопади с височина до 98 м, множество скални манастири. А 96 км от Симферопол до Ялта човек може да измине днес с... тролей. Българският културен дом в Симферопол е късче от България. Когато пеят народни песни, когато играят хора и ръченици, го правят с вдъхновение, каквото у нас няма да видите. Просто са истински. По време на \"Българските срещи\" се състоя и научна конференция с няколко теми - \"Единният свят на кирилицата\", \"Народите помнят\", \"Българите - връщане към изворите\" (за книгата албум на Л. Радева и А. Габриелян), \"Да се опълчим на медийната информационна война\", \"Ролята на народната дипломация за развитие на културните и деловите връзки на България и Русия\". Впрочем, по същото време в Крим бе на посещение и американска бизнес делегация, жалко, че не можахме да се срещнем. Силен беше интересът към изказванията на - както ни наричаха - \"българите от България\". И към думите на проф. Ваня Добрева за културата като мост между народите; на доц. Петър Пейков за мисията на модерната архивистика; към разказа на журналиста и писателя Христо Георгиев за ролята на автентичните документи в днешните политически битки; към философските обобщения от страна на геополитическия анализатор и преподавател Валентин Вацев; към думите на общественика Христо Маринов за конкретните начини да се опазват културата и националната идентичност; към журналиста Румен Петков за неговия сайт \"Поглед инфо\". С бурни овации участниците в научния форум, особено студентите, реагираха на казаното от Велислава Дърева, която говори за кирилицата като цивилизация и изправи залата на крака, Двамата с Валентин Вацев пък имахме няколко интервюта за кримските медии. Местните журналисти неизменно задават въпроса не ни ли е страх от неприятности за това, че сме дошли в Крим. Е, както казва поговорката: който го е страх от вълци, да не ходи в гората.В нашата делегация бе и Евилина Швидченко - бесарабска българка от Молдова, редактор в националната телевизия там. По думите й, в Молдова не правят пречки да се посещават различни изяви в Крим. Ако успеят напъните на Киев да смени кирилицата с латиница, украинският език няма да стане по-силен, но руският ще се укрепи сред хората, каза пък Анастасия Гридчина, председател на украинската община в Крим.Деловата научна част бе в залите на Кримския федерален университет \"Вернадски\" - един от 10-те университета в Русия с национален статут. Вузът ни не е голям, имаме 34 000 студенти, каза ми зам.-ректорът Сергей Юрченко. Мащаби, какво да се прави! А в Музея на древната книга в университета ни чакаше изненада - екземпляри от \"Хъшове\" и \"Драски и шарки\" на Иван Вазов с оригинални автографи на автора за руски учен върху кориците! При това - издадени почти веднага след написването им, през 1894 и 1895 г.И още нещо, което впечатлява \"българина от България\" в Крим. Тук сънародниците ни грижливо пазят паметта не само за далечните си предци, заселили се в древни времена в Бахчисарай, но и за дните на Великата отечествена война, за героите и тежките битки с фашизма, за СССР. Паметниците на героите от войната са си на мястото навсякъде, не само в Севастопол, където е грамадният мемориал за отбраната на града с вечния огън. Улиците носят старите си названия - \"Ленин\", \"Киров\", \"Советская\"...И нашата местна общност по време на фестивала представи своята памет - за българските герои антифашисти в Крим братя Стоянови и партизанския командир Иван Генов от с. Садовое. Оказа се, че нашите хора там не знаят за още един герой от онези години - видния български журналист Георги Найденов, някогашен ръководител на вестници като \"Народна младеж\", \"Народна култура\", \"Отечествен фронт\", \"Работническо дело\". Като младеж той е живял в Крим, участвал е в няколко партизански групи там и в освобождаването на Симферопол от хитлеристите.Видяхме един Крим, който живее нормален човешки живот, без скрупули и грандомански хвалби. Обновява се и гради своето бъдеще като част от Русия.                 Източник: ", "date": "2018.09.18", "title": "Крим през погледа на очевидеца"}
{"url": "http://www.cross.bg/pazardzhik-putya-plovdiv-1584140.html", "text": "/КРОСС/ Катастрофа причини задръстване на пътя Пловдив – Пазарджик, предаде bTV.По първоначални данни са се ударили челно два автомобила. Съобщава се и за ранени.На място са изпратени екипи на полицията.И двете посоки са се образували колони от автомобили.", "date": "2018.09.18", "title": "Катастрофа блокира пътя Пловдив – Пазарджик "}
{"url": "http://www.cross.bg/danuk-investitzii-bulgariya-1584141.html", "text": "/КРОСС/ По повод 10 години от въвеждането на плоския данък КНСБ организира дискусия „за” и „против” този налог.„През първото десетилетие на реформите в България имахме ставки и по отношение на печалбите, и по отношение на доходите, които стигаха до 40% - 50% с аргумента да имаме висока прогресия. И каква стана – малкото честни плащаха, те понасяха цялата тежест. В крайна сметка имаше по-малко приходи в бюджета и хронични дефицити”. Това коментира в предаването „Тази сутрин” икономическият анализатор .Според него през последните 10 години е имало по-малко възможности за укриване на данъци, но трябва още да се работи срещу данъчните измами и източването на ДДС.Финансистът и бивш подуправител на БНБ  изводът от конференцията, организирана от КНСБ, е, че плоският данък, не е изпълнил, това което се е очаквало от него.По думите му дори и финансовият министър Владислав Горанов е признал това.„Идеята беше, че ще останат повече пари в богатите и те ще инвестират, но очакваните инвестиции не се случиха. За този период има изходящ поток от инвестиции от България – 13 млрд. евро.”, обяви Минасян.", "date": "2018.09.18", "title": "„За” и „против” плоския данък?"}
{"url": "http://www.cross.bg/gerb-ostavkite-za-1584142.html", "text": "/КРОСС/ Появилите се опити за „заден ход“ по отношение на оставките на министри не са повлияли решително на общественото мнение и то е видимо в полза на напускането на тримата. 59% казват, че оставките трябва да бъдат приети, а 32% са на обратното мнение. Останалите се колебаят. Сред привържениците на ГЕРБ обаче дяловете „за“ и „против“ са равни: 46% са „за“, но 48% са „против“. Останалите се колебаят.Вероятно, за категоричния резултат сред обществото роля играе и общото недоволство към политическия елит. За колебливия резултат сред привържениците та ГЕРБ пък роля играе активната защита за някои или всички министри, дошла от редовете на партията, на коалиционните партньори и на различни гилдии. Повечето привърженици на патриотите обаче също се изказват „за“ оставките.50% одобряват факта, че в крайна сметка патриотите потърсиха начин за изглаждане на различията помежду си и с ГЕРБ и остават заедно в управлението. 43% обаче са на обратното мнение, а останалите се колебаят. Две трети от привържениците на патриотите одобряват, както и три четвърти от привържениците на ГЕРБ. На въпрос на кого от често противопоставящите се трима лидери на Обединените патриоти вярват най-много, 40% посочват Каракачанов, а 30% избират опцията нито един. 17% посочат Симеонов, а 11% - Сидеров. Останалите се колебаят. Очевидно обществото интуитивно избира по-балансираната позиция на Каракачанов и в известна степен се бои от по-рязката реторика, свързвана с другите двама. Сред самите привърженици на Обединените патриоти, както и сред тези на ГЕРБ и на БСП, половината избират Каракачанов а другата половина се разпределя между другите опции.Затишието при патриотите обаче не отменя общото недоволство на българите срещу статуквото.               То личи навсякъде в изследователската програма на „Галъп интернешънъл“ в последните месеци. Това недоверие към политическата и икономическа прослойка задвижва и доверието към действията на прокуратурата от последните седмици.49% намират обвиненията на крупни бизнесмени за обосновани, а 27% не. 24% очаквано не могат да формират мнение. Това се дължи най-вече на по-общото обществено желание за повече справедливост и отговорност.Това желание се забелязва, когато стане дума за промяна на модела и търсене на генерални алтернативи: скорошното изявление на президента в този дух събира одобрение сред мнозинство от 72%.", "date": "2018.09.18", "title": "Галъп: 59% от българите подкрепят министерските оставки"}
{"url": "http://www.cross.bg/miliarder-lynata-speiis-1584123.html", "text": "/КРОСС/ Японски милиардер ще бъде първият частен турист, когото космическата компания Спейс Екс ще изпрати на пътешествие около Луната.  42-годишният японски милиардер Юсаку Маедзава е основател на сайт за мода и е колекционер на съвременно изкуство. Създателят на Спейс Екс, Илон Мъск, съобщи името на щастливия клиент на компанията в негово присъствие, на церемония край в Лос Анджелис.Пътешествието ще бъде през 2023 г. с ракета, която е в процес на разработка. Японският милиардер сподели, че мечтата на живота му е да лети в космоса. След мисията на Аполо през 1972 г. никой не е летял до Луната.", "date": "2018.09.18", "title": "Японски милиардер ще пътува до Луната през 2023 година"}
{"url": "http://www.cross.bg/ychilishteto-blagoevgrad-ychilishte-1584124.html", "text": "/КРОСС/За училището се чу през лятото, след като ръководството му обяви чрез пост във Facebook, че няма да приема ромски деца. Сега обаче няма никакви паралелки.   Според директора Василка Величкова първокласници в училището няма, защото всички деца в района са били записани неправомерно в други училища, които са далеч от квартала. На тяхно място в 9-о училище идват предимно деца от също толкова отдалечената ромска махала, а това се отразява на имиджа на училището.„Закъсняхме да реагираме на неправилно разпределените ученици на територията на община Благоевград. Учениците от квартал „Ален Мак”, в който се намира училището, вече бяха записани абсолютно незаконно и неправомерно в други училища. Те бяха откраднати и ние реагирахме след това, след като завърши приема на първокласници”, коментира Василка Величкова, директор на ОУ „Пейо Яворово”.Родителите в квартала признават, че предпочитат да записват децата си в по-отдалечени квартали, защото там учениците от ромски произход в класовете са далеч по-малко.В момента голяма част от паралелките в 9-о училище са съставени изцяло от деца от ромски произход, според директора това застрашава училището от сегрегация, а впоследствие и от закриване.„Надявам се и съм убедена, че това е единствената нулева година без първи клас, но това не ни притеснява и ние продължаваме работа като единственото училище в квартала. И се надявам да имаме добро бъдеще”, заяви Василка Величкова.През тази година ръководството на 9-о училище в Благоевград ще работи по европейски програми с училища партньори със сходни проблеми от цяла Европа.", "date": "2018.09.18", "title": "Училище в Благоевград остана без първокласници"}
{"url": "http://www.cross.bg/ekspo-inter-tzentur-1584168.html", "text": "/КРОСС/ Само след месец Интер Експо Център и Аутомотив Клъстер България ще представят първото издание на най-мащабното събитие за автомобилната индустрия у нас - . Oт 18 до 21 октомври изложбените зали на Интер Експо Център ще се превърнат в средище за създаване на нови контакти и развитие на бизнеса. В рамките на 4 дни посетителите ще могат да открият най-новите автомобилни технологии и всичко необходимо за следпродажбения сервиз на едно място, благодарение на първото по рода си изложение в България. В специализирано автотехническо изложение ще вземат участие над 80 фирми и повече от 150 представени компании. Те ще покажат нови технологии от света на автомобилостроенето, както и всички видове авточасти и компоненти, автосервизно оборудване, аксесоари и консумативи за леки, лекотоварни и тежкотоварни автомобили. Събитието ще включва и съпътстваща програма, която ще се състои от: Международна конференция, B2B платформа за срещи, Кариерно изложение. Акцент по време на Automotive Forum Sofia ще бъде развитието на автомобилната индустрия, многобройните компании за производство на компоненти за водещи световни автомобилни производители и следпродажбеният сервиз в България. Заедно с това, топ мениджъри от бранша ще се срещнат, за да представят най-новите тенденции и да обсъдят бъдещото развитие на сектора. Платформата ще даде възможност на представители на малки, средни и големи предприятия, специалисти и неспециалисти, студенти, IT специалисти, инженери и HR-и да се съберат на едно място, за да обменят опит, идеи и начини за прогрес в областта.\n\t\t\t\t\t", "date": "2018.09.18", "title": "Един месец до АUTOMOTIVE FORUM & EXPO – събитието на годината за автомобилната индустрия! "}
{"url": "http://www.cross.bg/speshna-pomosht-raneni-1584166.html", "text": "/КРОСС/ Влак се сблъска с автобус в австрийския град Грац. Един човек е загинал, а 11 са ранени, съобщава телевизия , като се позоваха на полицията.Катастрофата е станала на жп прелез тази сутрин. Загинал е шофьорът на автобуса. Осем души са тежко ранени, а трима са с по-леки травми. Според органите на реда броят на пострадалите може да се увеличи.На мястото са пристигнали екипи на службите за спешна помощ, които провеждат спасителна операция.Поделението на Червения кръст в Грац предупреди населението, че може да има забавяния при повикване на спешна помощ, тъй като основната част от медицинските екипи са изпратени на мястото на катастрофата.", "date": "2018.09.18", "title": "Влак и автобус се сблъскаха в Австрия"}
{"url": "http://www.cross.bg/pyblichno-chastnoto-septemvri-subitieto-1584169.html", "text": "/КРОСС/ Заместник-министърът на регионалното развитие и благоустройството ще открие Международна практическа конференция на тема „Възможности и перспективи за развитие на публично-частното партньорство“.Организираният от МРРБ форум ще се проведе на 19 и 20 септември 2018 г. в Резиденция „Бояна“, дом №2, гр. София. В събитието ще се включат представители на Business Advisory Board към Икономическата комисия за Европа на ООН. Целта на конференцията е да се представи международния опит в областта на публично-частното партньорство, както и да се обсъдят предизвикателствата и възможностите за по-широкото му приложение в контекста на бъдещи инвестиционни процеси в България.На 19 септември 2018 г. конференцията ще започне в 13.30 часа.За участие в първия ден на събитието са поканени представители на министерствата на финансите, на икономиката, на транспорта, информационните технологии и съобщенията, на околната среда и водите, на комисии в Народното събрание, на Агенция „Пътна инфраструктура“ и НСОРБ.На 20-ти септември /четвъртък/ ще се проведе втората част на конференцията – уъркшоп по основни въпроси, свързани с публично-частното партньорство в областта на ВиК и пътната инфраструктура. Началото ще бъде от 10.00 часа.Във втория ден на събитието ще се включат представители на работодателски и браншови организации, на Столична община, асоциации и неправителствени организации в областта на ВиК и пътната инфраструктура, финансови и образователни институции.", "date": "2018.09.18", "title": "Валентин Йовев ще открие конференция на тема „Възможности и перспективи за развитие на публично-частното партньорство“"}
{"url": "http://www.cross.bg/gradysa-temperatyri-bulgariya-1584126.html", "text": "/КРОСС/ Есента идва. Синоптиците очакват сериозно захлаждане в началото на следващата седмица. Температурите ще паднат с около 10 градуса, ще има и превалявания.До петък минималните температури ще са между 9 и 14 градуса, а дневните – 23-28 градуса. Времето ще е предимно слънчево.Още в събота и неделя ще нахлуе студен въздух и дневните температури ще се понижат значително.„Очаква ни шарена есен, съвсем нормално за нашите ширини”, заяви пред NOVA Анастасия Стойчева от НИМХ.Днес денят ще е топъл и сух, с температури до 28 градуса. Облачността ще е по-значителна до обяд в Западна, а след обяд в Източна България и Родопите. Вероятността за валежи е минимална.ВРЕМЕТО ПО ЧЕРНОМОРИЕТОПо Черноморието ще е облачно до обяд. След това ще се установи слънчево време с температури около 22-24 градуса. Вълнението на морето ще е слабо, с височина на вълните до 1 метър. В следващите 2 дни ще се усилва по южното крайбрежие.ВРЕМЕТО ПО ЕГЕЙСКОТО КРАЙБРЕЖИЕЮжно от България последните летни дни ще се задържат традиционно по-топли. През цялата седмица термометрите ще гонят температури около 26-28 градуса в района на Солун и Кавала, и около 30-32 градуса в южните части на Гърция и западното крайбрежие на Турция.ВРЕМЕТО В ПЛАНИНИТЕВ планините ще е слънчево. В масивите на Южна България ще се заоблачи, но валежите са малко вероятни. Термометрите на височина 1200 метра ще показват около 18 градуса, а на 2000 метра – около 12 градуса.", "date": "2018.09.18", "title": "Есента идва, температурите падат"}
{"url": "http://www.cross.bg/rashkov-shofyorut-nekaneni-1584125.html", "text": "/КРОСС/ Въпреки значителния спад на мигрантския поток през Балканите, българските превозвачи продължават да страдат от набези на бежанци. По граничните пунктове към Западна Европа шофьорите са винаги на нокти. При всяко спиране в камионите могат да се качат неканени гости. А за транспортния бранш това са хиляди евро глоби и арести на шофьори. Наш екип се качи в един от стотиците български камиони и видя с очите си премеждията на шофьорите на хърватската граница.Кошмарът на всеки шофьор е граничарите да намерят неканени гости в ремаркето. Следва арест, обяснения и глоби. казва Димитър Рашков, който е ръководител на транспортна компания.Пътуваме към Италия с камиона на Владимир. След поредните 4 часа на волана, следва задължителна почивка. При всяко спиране на камиона обаче, има риск някой да среже обвивката на рекаркето и да се скрие между стоката. разказва шофьорът Владимир Василев.По-често мигрантите режат пломбираното от митницата въже, което опасва цялото ремарке. И след като влязат го залепват., разказва Василев.По този начин шофьорът на практика е безсилен, тъй като няма право да отвори пломбираното ремарке.Мигрантите са доста изобретателни, когато се опитват да преминат границите. Едно от най-опасните за живота места, на които се крият, са осите на ремаркето. Ето тук се връзват с колани и преминават границата.Обикновено това се случва, докато шофьорът спи по време на своите задължителни почивки. Най-опасните места са паркингите около Белград и почти всяка бензиностанция оттам до граничния пункт Батровци.Един от последните критични участъци е самата граница между Сърбия и Хърватия. Ако се наложи камионът да чака на опашката 2-3 часа, това е достатъчно време някой да се качи незабелязано отзад.По пътя към границата постоянно вървят мигранти. Скриват се в горичките преди пункта и чакат удобен момент, за да атакуват камионите.Камионът на Владимир преминава проверката безпроблемно. На негов турски колега обаче, хърватските граничари откриват, че въжето на ремаркето е скъсано. Камионът е изпратен на рентген, който вероятно ще намери неканени пътници. А шофьорът ще се наложи да плати солена глоба. казва Димитър Рашков.Проблемът за транспортния бранш е, че откриването на мигранти в камиона завършва с глоба. Само компанията на Димитър Рашков е платила над 10 хиляди евро за три установени случая от началото на годината. разказва Рашков.Засега транспортният бранш продължава да плаща щети за милиони. Транспортните фирми са преговаряли с хърватските власти, но без успех. ядосва се РашковОт външното ни министерство са запознати с проблема. За Nova оттам посочиха, че в Сърбия при повечето подобни случаи шофьорите се оказват невинни и се освобождават. В Хърватия обаче откриването на неканени пътници в ремаркето завършва с глоба. Ако тя не се плати, следва арест. Досега нямало случай на неплатена санкция от българска транспортна фирма. От външно уточняват, че България няма правно основание да договаря облекчаване на наказанията, тъй като това би било намеса в чуждо законодателство. На свой ред транспортното министерство призова компаниите да предоставят повече информация за понесените глоби, за да може да уведоми посолството на Хърватия у нас.", "date": "2018.09.18", "title": "Кой ще защити българските шофьори от атаките на бежанците?"}
{"url": "http://www.cross.bg/evropa-iztochna-evropeiiski-1584127.html", "text": "/КРОСС/ Компании от 12 европейски страни и Съединените щати обсъждат конкретни проекти за развитие на регионалната свързаност в Източна Европа. Това е дневният ред на втория ден от срещата на върха на инициативата \"Три морета\" в Букурещ.Междувременно, българският президент и колегите му от региона продължават с политическите договорки в рамките на форума.Вчера Радев призова за скорошна интеграция на страните от Източна Европа и заличаване на, цитирам, огромните различия със Западна Европа.", "date": "2018.09.18", "title": "Американски и европейски фирми обсъждат проекти за Източна Европа"}
{"url": "http://www.cross.bg/il-vreme-more-1584129.html", "text": "/КРОСС/ Руски военен самолет Ил-20 е изчезнал над Средиземно море. Връзката се екипажа е загубена на 35 км. от крайбрежието на Сирия. Инцидентът се е случил на 17 септември, когато самолетът се завръща на руската военна база „Хмеймим\", пише„Российска газета\", цитирана от Фокус.Самолетът Ил-20 е изчезнал от радарите в 23:00 часа местно време (съвпада с българското) по време на атаките на четири изтребителя Ф-16 на ВВС на Израел по обектите в сирийската провинция Латакия. Това се съобщава от Министерството на отбраната на Русия.Според министерството в това време руските радиолокационни средства за контрол на въздушното пространство са регистрирали пускове на ракети от френската фрегата „Аурерн\", която се е намирала в този район. Но борда на изчезналия Ил-20 са се намирали 15 руски военни. Към момента екипажа се води за загинал а останките си издирват в Средиземно море. ", "date": "2018.09.18", "title": " Руски военен самолет е изчезнал над Средиземно море"}
{"url": "http://www.cross.bg/petkov-komentira-yslygi-1584131.html", "text": "/КРОСС/ „От 1 юли 2019 г. пенсиите в страната ще се вдигнат с 5,7%” – това каза социалният министър Бисер Петков в предаването „Тази сутрин” по bTV.Таванът на пенсиите също ще бъде увеличен до 40% от средния доход за страната т.е. 1040 лв.По повод предстоящата тежка зима с по-високи сметки, Петков коментира, че у нас заплатите са едни от най-бързо растящите в цяла Европа, но тъй като базата е ниска и това увеличение не се усеща достатъчно от хората.Относно втория стълб за пенсионно осигуряване, за който стана ясно, че средният размер на партидите е около 3000 лв., Петков коментира, че това не е изненадващо. „Голяма част от осигурените лица имат кухи партиди, защото по тях не постъпват средства”, уточни Петков.По думите му са предвидени различни опции за изплащане на натрупванията, включително когато са прекалено малки суми да могат да бъдат изтеглени наведнъж.„Темата за увеличението на бюджетните заплати винаги е актуална в бюджетната процедура”, коментира Петков заложеното увеличение от 10% на заплатите в държавния сектор. „Това е една осъзната стъпка, която имаше своите индикации и това е справедлив подход”, каза Петков.„Проектът на закона за социалните услуги ще промени коренно регулациите и има две ключови думи – достъпност и качество” – така социалният министър обобщи готвеният закон за хората с увреждания.Знаете, темата предизвика големи протести и палаткови лагери на майките на деца с увреждания.Петков уточни, че в законопроектът се предифинират самите социални услуги и дейности, както ще има по-голяма възможност за избор на доставчици на тези услуги.„Регламентирана е и една нова услуга, която се нарича заместваща грижа – тя е за лицата, които полагат грижи за хора с увреждания и позволява в рамките на годината полагащият грижи временно да се освободи от това ако се налага да постъпи в болница, или иска да вземе кратък отдих, или не е в състояние да полага тази 24-часова грижа”, коментира Петков.Той уточни, че при използването на тази услуга, даденото лице с увреждане ще бъде настанявано във временен център.Петков коментира и новата агенция, която ще следи за качеството на социалните услуги. „Целта е да се превентира настъпващ риск”, каза той.Министърът уточни, че предвидените допълнителни средства в бюджета са 244 млн. лв. и се надява тази сума да бъде утвърдена от финансовото министерство.", "date": "2018.09.18", "title": "Бисер Петков: От 1 юли 2019 г. пенсиите ще се вдигнат с 5,7%"}
{"url": "http://www.cross.bg/dosta-grypa-grypa-1584128.html", "text": "/КРОСС/Днес започват същинските битки в Шампионската лига с мачовете от груповата фаза на турнира. Така на практика стартира истинската надпревара за най-желания трофей на клубно ниво. А още в първия кръг предстоят някои доста любопитни сблъсъци по терените на Стария континент.След като УЕФА промени формата на надпреварата, вече ще гледаме два мача от 19:55 часа. В този час са предвидени два много вълнуващи сблъсъка от група \"В\". Първият е между Интер и Тотнъм, а вторият противопоставя съставите на Барселона и ПСВ Айндховен. Ако приемем, че каталунците са големият фаворит в групата и един от основните претенденти за трофея, то сблъсъкът между \"нерадзурите\" и \"шпорите\" се очертава да бъде ключов за второто място. ПСВ Айндховен обаче също не бива да бъде отписван с лека ръка, тъй като е опитен турнирен боец, който може да обърка сметките на всеки противник.В по-късния час 22:00 също има някои приковаващи вниманието мачове. Най-интересният от тях е този между Ливърпул и Пари Сен Жермен в група \"С\". Двата тима са фаворити за продължаване напред, а дори и за спечелване на надпреварата, така че днешната среща ще бъде доста любопитна. Другият двубой от групата пък противопоставя Цървена звезда и Наполи в Белград, като и този мач се очертава да бъде с доста голям заряд.В група \"А\" също има на какво да обърнем внимание. Монако посреща Атлетико Мадрид на своя Луи \"II\" в сблъсък между два от фаворитите. Другият мач пък е между Брюж и Борусия (Дортмунд), като в него германците имат предимство поне на хартия и е почти задължително да вземат трите точки, ако искат да имат реален шанс за достигане до 1/8-финал.Може би най-непредсказуемата група е \"D\". В нея няма силно изявен фаворит и битката за класиране напред ще бъде доста оспорвана. Първите двубои противопоставят Шалке 04 и Порто в Гелзенкирхен и Галатасарай и Локомотив (Москва) в Истанбул.Шампионска лига, групова фаза, 1 кръг:от 19:55 часа:Барселона - ПСВ АйндховенИнтер - Тотнъмот 22:00 часа:Монако - Атлетико МадридБрюж - Борусия (Дортмунд)Ливърпул - ПСЖЦървена звезда - НаполиГалатасарай - Локомотив (Москва)Шалке 04 - Порто ", "date": "2018.09.18", "title": "Започват същинските битки в Шампионската лига"}
{"url": "http://www.cross.bg/orban-moskva-pytin-1584130.html", "text": "/КРОСС/ Унгарският премиер Виктор Орбан заминава на посещение в Москва, където ще разговаря с президента на Русия Владимир Путин. Двамата ще обсъдят въпроси, свързани с енергетиката и с газовите доставки.Това е седмата среща между Путин и Орбан за последните пет години.Орбан е сред европейските лидери, които са против санкциите срещу Русия.Визитата му в Москва идва седмица след като Европейският парламент прие резолюция, с която препоръча на Съвета на ЕС да започне процедура срещу Унгария заради нарушаване на основни европейски ценности в страната. ", "date": "2018.09.18", "title": "Орбан и Путин обсъждат на среща в Москва енергетиката и газовите доставки"}
{"url": "http://www.cross.bg/asansyora-murtvo-danni-1584132.html", "text": "/КРОСС/ 10-годишно дете беше открито мъртво в асансьор в Кюстендил, предаде кореспондент на bTV. Случаят е от снощи.По първоначални данни детето било на урок в сградата, където е станал инцидентът. То се качва в асансьора с колело. Секунди по-късно жена, която живее в блока, чува викове и подава сигнал на телефон 112.По неофициални данни детето е поставило колелото си изправено и по диагонал на асансьора, като при тръгването му кормилото го притиска в областта на гърдите.Жителите на блока се обаждат и на асансьорен техник, който отива на място и отваря вратите на асансьора.Детето е открито вече мъртво, но въпреки това е откарано в спешния център в града, където медици се борят за живота му в продължение на над час.", "date": "2018.09.18", "title": "10-годишно дете е намерено мъртво в асансьор в Кюстендил"}
{"url": "http://www.cross.bg/pishe-dopulva-stranitza-1584115.html", "text": "/КРОСС/ За МВР разправата с журналисти е по-важна от борбата с корупцията, е водещото заглавие на вестник \"Сега\" по темата за арестувания журналист от сайта \"Бивол\" Димитър Стоянов и румънския му колега Атила Биро, край радомирско село. Прокуратурата нареди на ДАНС да провери обществените поръчки при еврофондовете и разследването около изгорените документи, отбелязва „Сега“ и допълва, че три дни след случая, МВР продължава да демонстрира тотално нежелание да провери има ли схема за източване на европейски средства.Рокадите зациклиха, президентът отказа среща на коалицията за указа на Маринов, пише на първата страница на \"Стандарт\". Министерските рокади зациклиха и не е ясно кога ще бъдат гласувани. Независимо, че вчера властта номинира Росен Желязков за министър на транспорта, неяснотата около избора на новите членове на кабинета се засилва заради президента, който за пореден път отказа да подпише указа за освобождаване на главния секретар на МВР Младен Маринов, докато не мине съгласуването, допълва \"Стандарт\".Ново поскъпване на газа и парното през януари, пише на първата си страница самоопределящия се като ляв вестник \"Дума\". Първият ценови шок ще усетим от октомври - на синьото гориво с 14%, а на топлото с до 10%, допълва изданието.Темата за войната по пътищата е избрал за водеща \"24 часа\". 6587-ият без книжка уби бременната си с близнаци жена и 2-годишната им дъщеря при удар в дърво на пътя между Бяла Слатина, пише е водещото заглавие на вестника. Изданието отбелязва, че от началото на годината всеки месец са залавяни 770 неправоспособни водачи.", "date": "2018.09.18", "title": "Преглед на печата"}
{"url": "http://www.cross.bg/vinetka-novata-elektronna-1584116.html", "text": "/КРОСС/ Представят новата електронна винетка днес. Тя ще важи за превозните средства до 3,5 тона и ще може бъде купувана от общо 500 терминала в страната.Те ще бъдат разположени по основните пътни направления и граничните пунктове. За удобство на шофьорите терминалите ще оперират на осем езика – български, английски, немски, гръцки, румънски, сръбски, турски и руски.Електронните винетки ще може да се купят и от уеб портал, и мобилно приложение, които в момента се разработват.Остава и класическата форма на продажба – от служители в офиси на разпространителската мрежа.", "date": "2018.09.18", "title": "Представят новата електронна винетка днес"}
{"url": "http://www.cross.bg/kyche-byrgas-zhena-1584118.html", "text": "/КРОСС/ Отново инцидент с агресивно куче, този път в центъра на Бургас – ротвайлер нахапа минаваща край него жена. Стопанката на кучето се издирва от полицията. Рано сутринта Аделина Арсова отива на работа. На тротоара се разминава с млада жена с куче.„В момента, в който аз минавам, кучето ми скочи и ме захапа. Зъбите му се закачиха тук и взе да дърпа. Почнах да крещя: „Кажете ми защо! Кажете ми защо излизате с такова голямо куче?!” – И тя: „А с какво куче да изляза?” – Викам: „Добре, с намордник! Припаднах в аптеката от уплаха! Никога не съм била нападана от животно. Аз не съм страхлив човек, обаче да усетиш как ти дърпат ръката”, разказва Аделина.Стопанката на животното дори не поднася извиненията си на нападнатата.Полицията издирва я по записи от видеокамери в района, търсят се и очевидци.Мястото е на метри от Борисовата градина в Бургас, където е пълно с деца.„Най-честите нарушения, които се срещат в нашата община са точно кучета без поставен повод. Много от гражданите не знаят, че всъщност това е нарушение на закона”, каза еко инспекторът Митко Иванов.Стопанката на агресивното куче е нарушила два закона. „Всеки един собственик на животно компаньон е длъжен да не допуска проявата на необоснована агресия. Куче, което е средна или едра порода, а ротвайлерът е едра порода, те стават до 65-70 кг, трябва да бъде с поставен намордник”, категоричен е старши инспектор Стилиян Георгиев от отдел екологични политики.Аделина, която също има куче, ще си потърси правата и в съда. От началото на годината еко инспекторите в Бургас са извършили повече от 350 проверки и са глобили над 80 стопани на кучета. Глобите са между 100 и 200 лева.", "date": "2018.09.18", "title": "Агресивно куче нахапа жена в центъра на Бургас"}
{"url": "http://www.cross.bg/phenyan-poseshtenie-koreya-1584117.html", "text": "/КРОСС/ Президентът на Южна Корея Мун Дже-ин пристигна на двудневно посещение в Пхенян, където ще се срещне със севернокорейския лидер Ким Чен-ун.Това е първото посещение на южнокорейски ръководител в севернокорейската столица от повече от десетилетие. Двамата вече се срещнаха два пъти тази година.По време на разговорите те се договориха да работят за ядреното разоръжаване на полуострова. Отношенията между двете страни, които технически са още в състояние на война, се подобриха, след като Ким Чен-ун обеща да спре ядрените опити. Остават обаче и разногласия, като решението на Сеул да подкрепи международните санкции срещу Пхенян, както и проблемът с човешките права в Северна Корея.", "date": "2018.09.18", "title": "Лидерът на Южна Корея за първи път на посещение в Пхенян"}
{"url": "http://www.cross.bg/tema-resheniya-gost-1584113.html", "text": "/КРОСС/Тема: Цената на хляба. Защо поскъпва хлябът и с колко - сравнителен експеримент на живоТема: Коалиционни решения. В стола на министъра - коалиционни решения и политически сценарииТема: Прогноза на ръба. Срокът на метеоролозите изтича: ще останем ли без прогноза за времетоТема: План за метрото. Кои столични квартали ще свърже метрото през 2019-таТема: Наградите \"Еми\". Гореща надпревара в Лос Анджелис - кои са тазгодишните носители на наградите \"Еми\"Нийл Армстронг носи парче от Луната - уникални кадри от Архива.Тема: Ще има ли ръст на пенсиите догодина? И ще стигат ли до всички нуждаещи социалните услуги? Гост - социалният министър Бисер Петков;Тема: Оставките на поправителен в Народното събрание. Ще мине ли новата кандидатура за транспортен министър? В студиото - Арман Бабикян и Юрий Асланов;Тема: След световната титла в София - идва ли ново поколение „златни момичета\"? В студиото - Илиана Раева;Тема: Разбиха канал за трафик на наркотици - как се вербуват „мулетата\"? Гост - Тихомир Безлов;Тема: За и против плоския данък? Проф. Гарабед Минасян и Лъчезар Богданов;Радио Jazz FM на 17 годиниТема: Шествия срещу властта и фалстарт на промените в кабинета; стабилно ли е управлението - гост Цветан Цветанов, председател на ПГ на ГЕРБ;Тема: Счупени огледала и напукани фасади; протести и контрапротести заради движение на автобуси в локалното плтно на булеварда   -пълен абсурд с Румен Бахов.Тема: Товар извън закона: Българските шофьори заложници на  емигрантите по европейските граници; Кой ще защити превозвачите от атаките на бежанците.Тема: Цената на златото: злато за златните ни момичета   - новите шампионки за цената на медалите. ", "date": "2018.09.18", "title": "Теми и гости в ефира"}
{"url": "http://www.cross.bg/stoki-trump-kitaii-1584120.html", "text": "/КРОСС/ Президентът на Съединените щати Доналд Тръмп наложи нови мита за 200 млрд. долара върху вноса на стоки от Китай.Митата, които влизат в сила от 24 септември, първоначално ще са 10%, но ще се увеличат до 25% до края на годината.Списъкът включва над 6000 вида продукти. Сред тях са електроника и редица потребителски стоки – от мебели и чанти до строителни материали и морски деликатеси.Тръмп предупреди, че ако Китай предприеме ответни мерки, Вашингтон незабавно ще наложи мита за още 267 млрд. долара. Това на практика означава налог върху всички китайски стоки, които се внасят в Съединените щати, отбелязва Би Би Си.", "date": "2018.09.18", "title": "Тръмп с нови мита върху стоки от Китай"}
{"url": "http://www.cross.bg/i-dnes-produlzhavat-protestite-pred-parlamenta-1584122.html", "text": "/КРОСС/ Трети ден протест, обявен като \"протест на българите в чужбина\". Искат оставката на правителството. Недоволните настояват още за промяна на политическата система, референдум и граждански кабинет.В 12 часа протестиращите се събират пред сградата на Народното събрание, а в 17:30 ще направят шествие до Министерския съвет.  ", "date": "2018.09.18", "title": "И днес продължават протестите пред парламента"}
{"url": "http://www.cross.bg/grada-zhertvite-predstoi-1584121.html", "text": "/КРОСС/ Жертвите на урагана \"Флорънс\", който бушева в САЩ, вече са поне 31, а властите се страхуват, че много реки ще прелеят и броят на загиналите ще се увеличи.Най-лошото предстои. Когато самата буря наближи, повечето хора си седят у дома, или на безопасно място, което са успели да открият,  а след това решават, че опасността е преминала. А „Флорънс”, както казваме от самото начало, е едно много бавно чудовище, което е надвиснало над Северна и Южна Каролина и продължава да изсипва огромни количества дъжд. Всичката тази вода препълва реките. През следващите няколко дни се очакват наводнения.От въздуха водата изглежда е погълнала цели квартали и градчета. Има много наводнения в по-ниските части на града и магистралите към Уелмингтън са затворени, казва Деница Савова, която живее в града. Много хора се евакуираха от градчето. Заради затворените пътища сега не могат да се приберат и да видят какви са пораженията по домовете им.На почти всяка улица по крайбрежието има паднали дървета, много от които – върху електрическата мрежа.„Ток още нямаме, но знам, че работят по въпроса и ще имаме ток вероятно в следващите 2 до 5 дни”, казва Деница Савова. На някои места това ще отнеме седмици, а властите предупреждават, че най-лошото тепърва предстои.Казват, че наводненията са невиждани, възстановяването от тази буря не е въпрос на часове и дни, а на седмици, месеци и дори може би години.Жертвите продължават да се увеличават. Сред тях е едногодишното дете на жена, която не е била от града и не е знаела за водата, която я е избутала от пътя. Водата буквално е отнесла бебето от ръцете на майката.", "date": "2018.09.18", "title": "Жертвите на урагана „Флорънс” станаха 31 "}
{"url": "http://www.cross.bg/rodeni-na-septemvri-1584114.html", "text": "/КРОСС/ Атанас Добрев\t  - зам.-министър на земеделието, храните и горитеАтидже Алиева-Вели\tзаместник изпълнителен директор на ДФЗ с ресор прилагане на мерките от Програмата за развитие на селските райони (ПРСР)Проф. Аксиния Джурова - изкуствоведБогомил Бонев - бивш министър на вътрешните работиДимитър Рачков - актьор, тв водещЕлена Кирчева - дипломатИван Чалъков - социологИво Димов - политикПавел Поппандов - актьорРуси Чанев - актьорХристина Янчева - политик", "date": "2018.09.18", "title": "Родени на 18 септември"}
{"url": "http://www.cross.bg/marinov-yasno-koga-1584119.html", "text": "/КРОСС/ Засега остава неясно кога ще има указ за освобождаването на Младен Маринов, като главен секретар на МВР.Президентът Румен Радев е в Букурещ за конференция, посветена на дигиталната и инфраструктурната свързаност на държавите от Източна Европа.Очаква се указът да стане актуален за президентската администрация след приключването на форума днес.Във вчерашния ден стана ясно, че Коалиционният съвет предлага спешна среща с президента заради подписването на указа за освобождаването на Маринов. Според коалиционните партньори забавянето може да е умишлено.Още в София държавният глава  даде ясно да се разбере, че МС под никаква форма не е съгласувал намеренията си с него.", "date": "2018.09.18", "title": "Все още не е ясно кога Румен Радев ще освободи Младен Маринов"}
{"url": "http://www.cross.bg/evmeniii-sveti-zhivot-1584109.html", "text": "/КРОСС/ Свети Евмений още от младите си години благоугодил на Бога с добродетелния си живот. Той вървял по тесния път, който води в Царството Небесно, следвайки думите на Господа: \"Подвизавайте се да влезете през тесните врата\" (Лук. 13:24). Който иска да влезе през тези врата, трябва да се освободи от два тежки товара - грижата за имуществото и грижата за тялото.1. Думата \"мамон\" е от халдейски или сирийски произход и означава имение, богатство, земни блага, на които човек възлага надеждата си. По този начин думата изразява не само богатството, но и любовта, привързаността към него. В Новия Завет мамон е представен като някакво божество, покровителстващо богатството (виж Мат. 6:24).Свети Евмений се отказал от имуществото си и го раздал на бедните, като помнел колко трудно е за богатия да влезе в царството Божие. Защото кой обременен с пристрастие към богатството може да влезе в тесните небесни врата? Добър съвет дал Господ на момъка, който Го запитал какво да стори, за да има живот вечен: \"Ако искаш да бъдеш съвършен - рекъл му Господ, - иди, продай имота си, и раздай на сиромаси; и ще имаш съкровище на небето\" (Мат. 19:21). Служещият на мамона (1) не може да служи на Бога и обремененият с тежестта на богатствата не ще мине през тесните небесни врата, както камила не може да мине през иглени уши. Както този, който желае да премине през някое тясно място, трябва да свали не само товара си, но и дрехата си, така и желаещият да бъде на небесата раздава на бедните не само излишъка от своето имущество, но и необходимото, дори дрехата, покриваща тялото, подражавайки на Господа.Такъв именно бил и свети Евмений: той смятал всичко за тлен, от всичко се отказал, всичко оставил, за да последва Христа, само Него да придобие и с Него да се сподоби. Като се отказал от имуществото си, той го свалил от себе си като някаква дреха и облякъл с него сиромасите, голите и нуждаещите си. Освободил се от всички земни пристрастия, той встъпил на тесния път на нищетата и преминал през тесните врата към небесното богатство.Преподобният се отказал и от другото бреме - грижата за тялото. С подвизи, трудове, въздържание, пост и бдение той умъртвил плътските похоти и направил тялото си леко, отбягвайки всяко угаждане на плътта и сластолюбие, защото, както казва апостолът, \"Който се подвизава, от всичко се въздържа\" (1Кор. 9:25). Той се въздържал от всичко, което охранва тялото, утежнява мисълта и поражда страсти. Не давал сън на очите си, докато не очистил своята душа и тяло от страстите и не станал обител на Светия Дух.Така, отхвърлил от себе си тежкото бреме на имуществото и всички плътски страсти, той станал способен да премине по тесния път и през тесните врата, които водят във вечния живот.  2. Гортина или Гортин, в древността бил голям град на остров Крит, при река Летея (сега Иеропотамо). Руините му са запазени и до днес.И тъй като добродетелният живот на свети Евмений сияел като светилник и бил полезен за всички, той бил избран на престола на Гортинската църква (2) и сякаш поставена в свещника свещ просветил паството си, озарявайки като слънце Христовата църква с делата и поученията си, защото на светлината на света подобава с дела да предваря словото, подобно на това, както сиянието предваря самия светилник.И така, свети Евмений пребивавал на епископския престол и учел духовните си чеда преди всичко с дело, като с чистия си и богоугоден живот бил образец за цялото стадо, а после започнал да ги поучава и със слово. Отначало той сам станал като че светлина, а после просветил и другите, сам ден и нощ се поучавал в Господния закон, а после наставил и други в него, сам придобил чиста съвест и очистил съвестта на други.3. Евмений в превод от гръцки означава благосклонен, доброжелателен, милостив.Той бил много милостив, според значението на името си (3), и животът му бил изпълнен с делата на милосърдието. Свети Евмений бил баща за сираците, богатство за бедните, подател на просещите, утешител за скърбящите, целител за болните и предивен чудотворец.Веднъж с молитвата си светецът умъртвил устремилата се към него голяма змия, но още по-голямо чудо извършил, потъпквайки адската змия - дявола, като го победил с молитва и го прогонил от повереното му Христово стадо.4. Тук трябва да се разбира Константинопол, който бил наричан Нов или Втори Рим. Това тълкувание най-много съответства на смисъла на цялото житие и хода на описваните събития.И не само в Гортина, но и в Рим (4) свети Евмений се въоръжил против бесовете. Когато пристигнал в Рим, със знаменията и чудесата си той изумил мнозина: прогонвал бесове от хората, изцелявал болни и умиротворявал враждуващи и гневни.5. По думите на църковните песнопения свети Евмений не се отправил в Тиваида доброволно, а бил заточен там от враговете на православната вяра (Служба на свети Евмений, канон, песен 7, тропар 2). Той бил заточен за това, че \"унизил мрачните ереси\" на монотелитите, признаващи в Христа само една воля - Божествената.6. Дейността и кончината на свети Евмений се отнасят към VII в.После посетил и Тиваида (5), където по време на суша свалил с молитвата си дъжд от небето. По-късно мирно починал в тази страна и преминал от временния живот във вечния и нескончаемия (6). Неговото честно тяло било пренесено в Гортина, на мястото на служението му, и погребано с почести.", "date": "2018.09.18", "title": "Преп. Евмений, еп. Гортински чудотворец"}
{"url": "http://www.cross.bg/aleksandur-bulgariya-prieti-1584110.html", "text": "/КРОСС/  96 г. - След убийството на Домициан за римски император е определен Нерва - първият от Петимата добри императори.1502 г. - Христофор Колумб достига бреговете на Коста Рика, при последната си, 4-та експедиция до Новия свят.1759 г. - Канадската провинция Квебек окончателно попада под английски контрол.Капитолият на САЩ1793 г. - Президентът Джордж Вашингтон прави първата копка на сградата на Конгреса на САЩ - Капитолия.1810 г. - В Чили е формирано първото военно правителство на страната - начало на борбата за получаване на независимост от Испания.1851 г. - Започва да излиза американският ежедневник Ню Йорк Таймс.1885 г. - Съединението на България: Извършен е военен преврат, подкрепен от българския княз Александър I Батенберг. (нов стил)1906 г. - Тайфун, придружен с цунами, стават причина за смъртта на около 10 000 души в Хонконг.1910 г. - Съставено е тридесет и първото правителство на България, начело с Александър Малинов.1922 г. - Унгария е приета в Обществото на народите.1923 г. - Правителството на професор Александър Цанков иска и получава разрешение от Междусъюзническата военнотехническа комисия за свикване на 3000 наборници за потушаване на комунистическите бунтове.1925 г. - Основан е град Аймореш в Бразилия.1928 г. - За първи път е направен полет над Ламанша с автожира \"С-8\", пилотиран от конструктора Хуан де Ла Сиерва.1934 г. - СССР е приет в Обществото на народите.1961 г. - Генералният секретар на ООН Даг Хамаршелд загива в самолетна катастрофа над Конго.1962 г. - Руанда, Бурунди и Ямайка са приети за членове на ООН.1970 г. - Джими Хендрикс е намерен мъртъв в Лондон.1973 г. - Двете Германии - ФРГ и ГДР са приети за членки на ООН.1976 г. - В Пекин се състои погребалната церемония на лидера на Китай Мао Дзъдун.1981 г. - Премахнато е смъртното наказание във Франция.1998 г. - Създадена е неправителствената организация ICANN, която отговаря за поддържането на системата от домейни и IP-адреси в Интернет.2008 г. - 40 Народно събрание на България приема Пражката декларация за европейската съвест и комунизма , която осъжда нацистките и комунистическите тоталитарни режими.2008 г. - Американският рапър Snoop Dogg изнася концерт в Зимния дворец на културата", "date": "2018.09.18", "title": "18 септември в историята"}
{"url": "http://www.cross.bg/suvpadeniyata-sveta-stavat-1584112.html", "text": "/КРОСС/ Съвпаденията стават на света много по-рядко, отколкото повечето хора мислят- ", "date": "2018.09.18", "title": "Съвпаденията стават на света..."}
{"url": "http://www.cross.bg/chasa-sofiyaot-provede-1584111.html", "text": "/КРОСС/София.От 08.30 часа министърът на отбраната Красимир Каракачанов ще открие годишната конференция на началниците на военните полиции на страните - членки на НАТО в Гранд хотел „София\".***Плевен.От 11.30 часа в Областната администрация министърът на отбраната Красимир Каракачанов ще представи проекта за изграждането на паметник на воините от Девета пехотна плевенска дивизия. В събитието, което ще се проведе в зала „Плевен\", ще участва областният управител Мирослав Петров и представители на инициативния комитет.***София.От 09.00 часа 8-и състав на Специализирания наказателен съд ще заседава по делото срещу Цветан В., Александър П. и др., на които са повдигнати обвинения за организиране и ръководене на организирана престъпна група.***София.От 09.30 часа ще се проведе заседание на Съдебната колегия на Висшия съдебен съвет.***София.От 09.30 часа 4-ти състав на Специализирания наказателен съд ще заседава по делото срещу Христо А., който е обвинен в безстопанственост в особено големи размери, представляваща особено тежък случай.***София.От 10.00 часа в хотел „Сенс\" заместник-министър Зорница Русинова ще участва в представянето на програма „Социален диалог - достойни условия на труд\".***София.От 10.00 часа Институтът за пътна безопасност ще представи проект на програма за обучение по безопасност на движението по пътищата в училищата и детските градини, както и фотоизложба на тема „Истината за пътната безопасност\". Събитието ще се проведе в Park CENTER SOFIA, бул. „Арсеналски\"2, ет.2.***София.От 10.00 часа 3-ти състав на Специализирания наказателен съд ще заседава по делото срещу Богдан К., Александър Щ. и Цветомир В., на които са повдигнати обвинения за организиране и ръководене на организирана престъпна група.***София.От 10.00 часа 12-и състав на Специализирания наказателен съд ще заседава по делото срещу Камен Б., Ивайло Б. и др., на които са повдигнати обвинения за организиране и ръководене на престъпна група.***София.От 10.00 часа 14-и състав на Специализирания наказателен съд ще заседава по делото срещу Христо Ш., на когото са повдигнати обвинения за организиране и ръководене на организирана престъпна група.***София.От 10.00 часа в Националния пресклуб на БТА ще се състои пресконференция за представяне на новорегистрираната политическа партия - „Коалиция за теб България\" (КТБ).***София.От 10.00 часа на скейт площадката в парк „Студентски\" за трета поредна година СО - район „Студентски\" ще отбележи Деня на София като организира инициативата „Студентски\" танцува - 3\".***София.От 11.00 часа в заседателната зала на Асоциацията на индустриалния капитал в България ще се проведе пресконференция, на която ще бъде представен Законопроект за изменение и допълнение на Закона за храните, целящ да прекъсне порочната практика на т.н. „двойни стандарти\" при храните.***София.От 11.00 часа в хотел „Вега\" ще се проведе дискусия по предложението на Европейската комисия за промените на общите правила за достъп до международния пазар на автобусни превози във вторaта част на „Пакет за мобилност\". Събитието е организирано съвместно от Петър Курумбашев, член на Комисията по транспорт и туризъм в ЕП и Форум за балкански транспорт и инфраструктура /ФБТИ/ със съдействието на Федерацията на научно-техническите съюзи /ФНТС/.***София.От 11.00 часа в офиса на Капш в XS Tower в „София Парк\" (ул. „Панорама София\" 5) ще бъде представен начинът за купуване на електронна винетка за леките автомобили и превозните средства до 3,5 тона от терминал за самообслужване. На събитието ще присъстват председателят на Управителния съвет на Агенция „Пътна инфраструктура\" (АПИ) инж. Светослав Глосов и Михаел Вебер, управител на Консорциум Капш Трафик Солюшънс.***София.От 11.00 часа заместник-кметът на София доц.д-р Тодор Чобанов ще представи резултатите от приключил проект на Столична община и „Киндиру България\" в няколко столични детски градини. Пресконференцията ще се проведе в зала „Официална\" на Столична община.***София.От 11.00 часа 17-и състав на Специализирания наказателен съд ще заседава по делото срещу Блага Б. и Иво Д., на които са повдигнати обвинения за организиране и ръководене на организирана престъпна група.***София.От 11.00 часа пред сградата на Агенцията на хората с увреждания ще се състои протест срещу изпълнителния директор на Агенцията Минчо Коралски.***София.От 11.00 часа в шоурума на „М Кар\" София (бул. „Черни връх\" 53) ще се състои пресконференция по повод четвъртото издание на кино-литературния фестивал CineLibri.***София.От 11.30 часа в пресклуб „България\" на Националния стадион ще се състои пресконференция с участието на спечелилите бронз за България от Световното първенство по модерен петобой за мъже в Мексико Явор Пешлеевски и Тодор Михалев. На срещата с медиите ще бъдат още завоювалите квоти за предстоящите следващия месец в Буенос Айрес Олимпийски младежки игри Зорница Стоилова и Христо Панайотов, както и Андрей Кузманов, президент на Българска федерация по модерен петобой.***София. От 12.00 часа пред сградата на Народното събрание ще се проведе третият пореден протест срещу правителството, организиран в социалните мрежи от българи в чужбина.***София.От 13.00 часа заместник-министърът на труда и социалната политика Зорница Русинова и кметът на София Йорданка Фандъкова ще подпишат договор за изпълнение на проект за изграждане на „Център за подкрепа за лица с увреждания\" - София със 100 % безвъзмездна финансова помощ от Оперативна програма „Развитие на човешките ресурси 2014-2020\". Договорът ще бъде подписан в зала Официална в сградата на Столична община.***София.От 13.00 часа 9-и състав на Специализирания наказателен съд ще заседава по делото срещу Деян М., Мирослав М. и др., на които са повдигнати обвинения за организиране и ръководене на организирана престъпна група.***София.От 13.00 часа 11-и състав на Специализирания наказателен съд ще заседава по делото срещу Радослав Д., на когото е повдигнато обвинение за изнудване.***София.От 14.00 часа 18-и състав на Специализирания наказателен съд ще заседава по делото срещу Атанас М., Ивайло Г. и др., на които са повдигнати обвинения за организиране и ръководене на организирана престъпна група.***София.От 14.00 часа 19-и състав на Специализирания наказателен съд ще заседава по делото срещу Виктор Б., Ивайло И. и др., на които са повдигнати обвинения за организиране и ръководене на организирана престъпна група.***София.От 14.00 часа 6-и състав на Специализирания наказателен съд ще заседава по делото срещу Атанас А., Красимир Я. и Николай Р., на които са повдигнати обвинения за организиране и ръководене на престъпна група.***София.От 14.00 часа 15-и състав на Специализирания наказателен съд ще заседава по делото срещу Стефан Г., Георги Г. и др., на които са повдигнати обвинения за организиране и ръководене на организирана престъпна група.***София. От 14.30 часа изпълнителният директор на ИА „Оперативна програма „Наука и образование за интелигентен растеж\" Кирил Гератлиев ще представи финансовия и технически напредък на ОП „Наука и образование за интелигентен растеж\" 2014-2020 г., както и подхода на Управляващия орган по проектите за изграждане и развитие на Центрове за върхови постижения и Центрове за компетентност. Брифингът ще се проведе в сградата на Министерство на образованието и науката, зала на ет.4.***София.От 14.30 часа 7-и състав на Специализирания наказателен съд ще заседава по делото срещу Цветомил П., на когото са повдигнати обвинения за организиране и ръководене на организирана престъпна група.***София.От 15.00 до 17.00 часа, лидерът на БСП - София Калоян Паргов и народният представител от „БСП за България\" проф. Румен Гечев ще бъдат на разположение на софиянци в постоянната приемна на БСП - София на ул. „Леге\" №10, етаж 1.***София.От 15.00 часа в зала „България\" ще се проведе пресконференция по повод юбилейния сезон на Софийската филхармония и откриването на изложба пред НДК, посветена на 90-годишната ѝ история.***София.От 15.00 часа в зала „Арена\" на хотел „Арена ди Сердика\" ще се състои презентация и коктейл с участието на официални лица от Lockheed Martin Aeronautics, САЩ.***София.От 15.00 часа 11-и състав на Специализирания наказателен съд ще заседава по делото срещу Фарес Алхусейн Фарес, на когото са повдигнати обвинения за образуване и ръководене на организирана престъпна група.***София.От 15.30 часа 17-и състав на Специализирания наказателен съд ще заседава по делото срещу Атанас С., Тодор С. и др., на които са повдигнати обвинения за образуване и ръководене на организирана престъпна група.***София.От 17.00 часа в Изложбена зала „Архиви\" ще бъде представена втората част от монографията на Петър Куцаров „България в руските секретни архиви\": „Независимостта на България и Русия\".***София.От 17.00 часа в Националната библиотека „Св. св. Кирил и Методий\" ще бъде представен сборникът „Непознатият Дамян Калфов\". Книгата съдържа текстовете, представени на конференцията, посветена на 130-годишнината от рождението на писателя Дамян Калфов, организирана през октомври 2017 г. от Националния литературен музей, Националната библиотека „Св. св. Кирил и Методий\" и с подкрепата на внука на писателя - проф. Александър Георгиев.***София.От 17.30 часа пред ОКИ ДК „Красно село\" в парково пространство „Хиподрума\" ще се проведе концерт по повод празника на район „Красно село\".***София.От 18.00 часа в галерия „Структура\" на ул. „Кузман Шапкарев\" 9 ще се проведе събитие от поредицата „Диалози за София\", което ще разгледа връзките между темите „Облик и бизнес\" в София с експертното участие на представители на водещите заинтересовани страни.***София. От 18.00 часа в зала 702 на Агенция „Пътна инфраструктура\" ще бъдат отворени офертите за изработването на технически проекти при ремонта на над 80 км републикански пътища.***София.От 19.00 часа в Зала 1 на НДК ще се проведе Международният фестивал за поп и рок музика - София. Фестивалът дава сцена на автори и изпълнители в категориите „Конкурс за нова българска песен\" и „Международен конкурс за изпълнители\".***София.От 19.00 часа в кино „Люмиер Лидл\" ще се състои премиерата на най-новия филм на „Камен Во Студио\" - „105 минути София\".***София.От 19.30 часа в зала „Сигма\" на Sofia Event Center модна къща „Жени стил\" с дизайнер Евгения Живкова ще представи най-новата си колекция „Фантазия\" есен/зима 2018/2019.***Асеновград.От 13.00 часа в зала 2 на Районен съд Асеновград ще бъде гледано делото срещу Лили И., на която е повдигнато обвинение за документална измама.***Благоевград.От 11.30 часа в кафе-сладкарницата на ОДМВР Благоевград ще се състои брифинг във връзка с проекта EDWARD с наименование за Република България „Операция „Европейски ден без загинали на пътя - EDWARD\".***Бургас.От 10.00 часа в Гранд хотел „Приморец\" ще се проведе бизнес закуска на Imoti.net, на която ще бъдат обсъдени теми като кои са най-търсените имоти в Бургас, какви са изискванията на купувачите и колко пари са склонни да платят, за да се сдобият с желаното жилище.***Бургас.От 18.00 часа ще се проведе велопоход от Морската градина до Солниците и обратно в рамките на Европейската седмица на мобилността. От 19.30 часа ще се проведе „Вело кино\" - прожекция на филм и клип от триатлон \"Лъвско сърце\" от 2016 г. и 2017 г.***Бургас.От 19.00 часа в Експоцентър „Флора\" ще се състои концерт на Ансамбъл АРТОС - Австрия, с който ще бъде открито тазгодишното издание на Дните на австрийската култура и изкуство в Бургас.***Варна./св. св. Константин и Елена.От 10.00 часа в „Астор Гардън хотел\" в курорта Св. Св. Константин и Елена ще бъде открит II форум на побратимените български и руски градове. На срещата, посветена на 120 г. от създаването на най-стария български морски курорт - „Св. Св. Константин и Елена\", ще присъстват представители на 19 руски и 14 български града. В рамките на форума от 14.00 часа ще се проведе кръгла маса на тема: „Устойчиво развитие на туризма в помощта на културата - добри практики в Русия и България\".***Варна.От 11.30 часа в сградата на Военноморски клуб-Варна /ДНФ/ Организационен комитет „22-ри Септември\" ще даде пресконференция във връзка с предстоящия спектакъл \"Българската армия от Аспарух до наши дни\", организиран по случай 140 г. от създаването на Българската армия и 110 г от Независимостта на Република България.***Варна.От 18.00 часа в Градската художествена галерия се открива представителна изложба на художничката Бонка Гюрова.***Варна.От 18.00 часа в Галерия 8 ще бъда открита изложбата „Спомен\" с живописни творби на проф. Иван Кирков.***Варна.От 19.00 часа в Аулата на Икономическия университет ще се състои концерт на Явор Желев, Слав Славчев и струнен квартет „Фрош\". Ще им партнират Кристиан Косев - контрабас и Драгомир Йосифов - клавесин. Концертът е част от програмата на Международния музикален фестивал „Варненско лято\".***Велики Преслав.От 13.00 часа екипи на омбудсмана Мая Манолова ще консултират гражданите в заседателна зала в старата сграда на общината на ул. „Борис Спиров\" № 76.***Велико Търново.От 11.00 часа в Регионалния пресклуб на БТА във Велико Търново ще се проведе пресконференция на ректора на Великотърновския университет проф. Христо Бонджолов.***Велико Търново.От 19.00 часа в Архитектурно-музеен резерват „Трапезица\" ще се състои премиерата на постановката „12-та нощ\" от Шекспир - един адаптиран спектакъл за откритото пространство на крепостта.***Велико Търново.От 20.30 часа в Летния театър ще се проведе концерт на дует „Ритон\" - „40 години музика и любов\".***Венец.От 13.00 часа екипи на омбудсмана Мая Манолова ще консултират гражданите в заседателната зала в сградата на Общината.***Враца.От 11.00 часа в Заседателната зала на Областна администрация - Враца ще се проведе пресконференция на Областната комисия по безопасност на движението по пътищата по повод отбелязването на Европейския ден без загинали на пътя.***Враца.От 19.30 часа на панаирната сцена пред стадион „Христо Ботев\" ще се проведе концерт на Светлин Миланов и Ансамбъл „Мездра\".***Върбица.От 10.00 часа екипи на омбудсмана Мая Манолова ще консултират гражданите в заседателната зала на Общинския съвет -сграда на Младежкия дом.***Добрич.В Окръжен съд - Добрич ще бъде представена изложбата „Рисунки по стихове на Дора Габе\" на участниците в Програма „Еко лято\" при Младежки център - Добрич.***Добрич.От 17.30 часа в Дом-паметник „Йордан Йовков\" ще се състои премиера на книгата „Време за сбогуване\" от Драгни Драгнев, посветена на 78-годишнината от възвръщането на Южна Добруджа към България.***Добрич.От 18.00 часа в Народно читалище „Мевляна - 2012 г.\" ще се проведе музикално ателие за деца и ученици в изпълнение на дейност 3 на проект „Тайнствената красота на музикалните инструменти-културно наследство от нашите предци\".***Добрич.От 19.00 часа в Огледална зала „Нели Божкова\" ще се проведе концерт на Български камерен оркестър - Добрич с диригент Алексей Измирлиев.***Казанлък.От 18.00 часа в Музея на фотографията ще бъдат представени проектите на Дебора Валтер от Швейцария - DSCXXX. jpg и Zoom.***Каолиново.От 10.00 часа екипи на омбудсмана Мая Манолова ще консултират гражданите в сградата на Общинската администрация на пл. „Украйна\" № 4.***Каспичан.От 13.00 часа екипи на омбудсмана Мая Манолова ще консултират гражданите в сградата на Общинската администрация на ул. „Мадарски конник\" № 91.***Кюстендил.От 11.00 часа в залата на читалище „Братство\" ще се проведе младежка трудова борса.***Кюстендил.От 14.00 часа Окръжен съд - Кюстендил ще заседава по делото срещу протестиралите за неизплатени възнаграждения миньори от Бобов дол.***Никола Козлево.От 10.00 часа екипи на омбудсмана Мая Манолова ще консултират гражданите в сградата на Общинската администрация на пл. „23-ти септември\" № 5.***Нови пазар.От 13.00 часа екипи на омбудсмана Мая Манолова ще консултират гражданите в сградата на Общинската администрация на ул. „Васил Левски\" № 3.***Перник.От 10.00 часа в малкия салон на Двореца на културата ще се проведе Национална научна конференция на тема „Първата световна война на Балканите, пробивът на Добро поле и събитията през 1918 г.\".***Плевен.От 18.00 часа пред сградата на Областната администрация на пл. „Възраждане\" ще се проведе протест под надслов „Да възродим плевенския спорт\".***Пловдив. От 09.30 до 16.00 часа в Данчова къща ще продължи конференцията на тема „Съхранение, опазване и популяризиране на културното наследство в област Пловдив\" в рамките на Празниците на Стария град.***Пловдив..От 10.00 часа, в централния офис на партията, Областната структура на ПП ГЕРБ ще представи новото ръководство.***Пловдив..От 11.00 часа на бул. „Източен\" 18, кметът на Пловдив инж. Иван Тотев и кметът на район „Източен\" Николай Чунчуков ще направят първа копка на изграждането на ново крило на детска ясла „Веселушка\".***Пловдив. От 15.00 до 18.00 часа в Къща „Клианти\" ще се проведат Творилници по икебана, съвместно със Сдружение „СОГА\" - София.***Пловдив.От 16.00 до 18.00 часа общинският съветник от ГЕРБ в Общински съвет - Пловдив Иван Вичков ще се срещне с граждани офиса на партията в район „Тракия\" в блок 91.***Пловдив. От 17.30 часа в Къща „Недкович\" ще бъде представена изложба на пана от макраме, изработени от Неонила Хрелкова.***Пловдив. От 18.30 часа в Къща „Стамболян\" ще бъда представена изложбата „В духа на старата бохема\" - картини на Георги Божилов - Слона, Димитър Киров, Енчо Пиронков, Йоан Левиев и Христо Стефанов под звуците на Биг Бенд Пловдив и Огнян Видев.***Сливен.От 17 .00 часа ще се проведе Шествието на звездите по сливенското ларго по повод юбилея на Сливенския драматичен театър. На събитието е поканан министърът на културата Боил Банов.***Смолян.От 20.30 часа в Амфитеатъра на Стария център Община Смолян организира пряко излъчване на всички срещата България-Полша от Световното по волейбол за мъже.***Смядово.От 10.00 часа екипи на омбудсмана Мая Манолова ще консултират гражданите в ритуалната зала на пл. „Княз Борис I\" № 4.***Стрелча.От 11.00 часа в Младежкия център в Стрелча ще се състои честване на 100 години от Дойранската епопея по време на Първата световна война. Предвидено е откриване на изложба, посветена на 100-годишнината от Дойранската епопея и прожекция на филм посветен на паметните събития край Дойран по време на Първата световна война.***Хитрино.От 11.00 часа националният обществен защитник Мая Манолова лично ще се запознае с проблемите на жителите в с. Хитрино в сградата на Общинската администрация.***Шумен.От 10.00 часа екипи на омбудсмана Мая Манолова ще консултират гражданите в офиса на местния обществен посредник Иван Капралов.***Шумен. От 10.30 часа в зала 203 на общината ще бъде даден брифинг. ", "date": "2018.09.18", "title": "Предстоящи събития в страната за 18 септември"}
