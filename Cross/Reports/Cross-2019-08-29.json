{"url": "http://www.cross.bg/yslygi-kadastur-sistemi-1612108.html", "text": "/КРОСС/ Агенцията по геодезия, картография и кадастър (АГКК) да бъде определена за обект със стратегическо значение. Това предвижда подготвен от Министерството на регионалното развитие и благоустройството проект за допълнение на правителствено постановление, с което се определят стратегическите обекти и дейности. Проектът на нормативния документ е публикуван за обществено обсъждане.Основна задача на АГКК е създаването на кадастралната карта и кадастралните регистри в цифров вид за територията на цялата страна, поддържането им в актуално състояние и осигуряване на основни кадастрални данни за нуждите на планирането, инвестиционното проектиране, изграждането на инфраструктурни обекти, решаването на проблеми при бедствия, опазване на околната среда, при реализиране на сделки с недвижими имот, дейности по директивата INSPIRE съгласно Закона за достъп до пространствени данни и други.  Всички те са изцяло зависими от функционирането на информационните системи на кадастъра - Интегрираната информационнасистема за кадастър и имотен регистър и Кадастрално-административната информационна система, които трябва да отговарят на съвременните изисквания, на ГИС системите за предоставяне на данни и електронни услуги, както и на промените в нормативната уредба.Чрез двете информационни системи АГКК изпълнява и задълженията си по внедряване на електронното управление, предоставяне на електронни услуги и създаване на предпоставки за автоматизиран обмен.С увеличаване на покритието на страната с кадастрална карта и кадастрални регистри, което в момента е 84 %, и с промените в Закона за кадастъра и имотния регистър, които влязоха в сила от 22 август, значително ще се увеличават и потребителите на електронни услуги. Това създава предпоставка за риск за нормалното функциониране на информационната система, което предполага необходимостта от въвеждането на определени защитни мерки.Включването на агенцията в единния списък за определяне на стратегическите обекти и дейности, които са от значение за националната сигурност, ще доведе до предотвратяването на негативни последици за АГКК и за потребителите на кадастрални услуги, произтичащи от липсата на информационни системи на кадастъра със съответните функционалности.Проектът на постановление е публикуван в , в раздел  в интернет страницата на МРРБ и на сайта на .", "date": "2019.08.29", "title": "Агенцията по геодезия, картография и кадастър ще бъде определена за обект със стратегическо значение"}
{"url": "http://www.cross.bg/laiien-yrsyla-komisiya-1612100.html", "text": "/КРОСС/ Министър-председателят Бойко Борисов посрещна новоизбрания председател на Европейската комисия Урсула фон дер Лайен, която пристига на посещение в България. Двамата предстои да проведат работна среща в Министерския съвет, на която ще обсъдят различни теми от европейския дневен ред и от световната политика. Визитата е част от консултациите, които Урсула фон дер Лайен провежда с лидерите на държавите членки на ЕС преди представянето на пълния състав на новата Комисия за одобрение пред ЕП.През юли тази година Европейският парламент избра Урсула фон дер Лайен за бъдещ председател на Европейската комисия. Тя е първата жена, избрана за председател на Комисията.През последните 12 години на членство на нашата страна в Европейския съюз е установено силно доверие и отличното сътрудничество между България и Европейската комисия. Конструктивното взаимодействие с всички европейски институции допринесе страната ни да проведе успешно първото си председателство на Съвета на ЕС.", "date": "2019.08.29", "title": "Бойко Борисов поднесе рози на Урсула фон дер Лайен"}
{"url": "http://www.cross.bg/keiit-midultun-drehi-1612102.html", "text": "/КРОСС/ Малори Джонсън Боулинг е на 31, живее в Щатите и е най-големият фен на Кейт Мидълтън и британското кралско семейство. Доказателство за това е гардеробът й, който е пълен с дрехи, с които сме виждали херцогинята на Кеймбридж, Меган Маркъл и Пипа Мидълтън да се появяват на официални събития.Малори споделя, че винаги се е интересувала от кралското семейство на Острова. Интересът й се превръща в нещо по-голямо, когато Кейт и Уилям обявяват годежа си през 2010 г. През същата тази година американката започва да носи косата си като херцогинята и да следи какво облича тя. Когато забележи нещо, което й харесва, започва да издирва кой е дизайнерът на дрехата и да я търси из онлайн магазини за употребявани дрехи.Американката добавя, че е много дисциплинирана относно покупките на дрехи и аксесоари, като лимитът й е 250 долара за дреха. В момента Малори притежава 250 тоалета, които са точно копие на носени от Кейт Мидълтън. ", "date": "2019.08.29", "title": "Американка притежава 250 рокли на Кейт Мидълтън"}
{"url": "http://www.cross.bg/laiien-yrsyla-predsedatel-1612113.html", "text": "/КРОСС/ Министър-председателят Бойко Борисов посрещна новоизбрания председател на Европейската комисия Урсула фон дер Лайен, която пристигна на посещение в България. Визитата е част от консултациите, които Урсула фон дер Лайен провежда с лидерите на държавите членки на ЕС преди представянето на пълния състав на новата Комисия за одобрение пред ЕП.Преди разговора си Фон дер Лайен и Борисов направиха изказване пред медиите.Урсула фон дер Лайен похвали страната ни и я определи като много важен член на ЕС. Тя благодари на Борисов за подкрепата за избирането ѝ за следващ председател на ЕК:„През последните седмици и днес разговарям с кандидатите за сформиране на колегиума на Европейската комисия… С голям интерес ще изслушам какви са вашите приоритети и очаквания“, обърна се Фон дер Лайен към премиера. „Голямо впечатление ми прави това, че имате такива прекрасни постижения по отношение на заетостта. Зная, че имате бюджетен излишък и виждам една държава, която просперира и е готова за бъдещето, за инвестиции в младите хора, в иновациите и в научно-изследователска и развойна дейност. Именно тук виждам силната роля на България“, допълни тя.От своя страна премиерът подчерта, че Европа отчита миналогодишното ни председателство на ЕС и ролята на България в Западните Балкани. И изтъкна, че е изпълнил едно от указанията да номинира жена за следващата Комисия, за да има баланс по полов признак:„Много хубаво си схванала това, което е приоритет на нашето правителство и с удоволствие в нашето портфолио бихме работили за него. Не само дигитализацията, за която говорим, тя е важна, но важни са и хората. Централна и Източна Европа имат огромен потенциал. Много мозъци, много хора от всички бивши страни на социалистическия лагер и от Балканите отидоха да работят на Запад. Сега Западът е длъжен да инвестира много пари отново да повишим квалификацията и конкурентоспособността на държавите от Централна и Източна Европа и Балканите“, каза Борисов.Премиерът се обърна към медиите, че не бива да се спекулира с ресори, с договорки и с искания, защото това са 27 държави, тъй като британското участие с комисар не е ясно.„В следващата, надявам се, седмица, да приключим с „Балкански поток“, да се подпише договорът и споразумението“, каза още премиерът. През юли Европейският парламент гласува в подкрепа на номинацията на Урсула фон дер Лайен за бъдещ председател на Европейската комисия. Тя е първата жена, избрана за председател на Комисията.След избирането ѝ обеща да осигури равнопоставеност в Комисията на източните и западните държави: „Решена съм да постигна добър географски баланс, защото виждам, както и всички останали, че по този показател трябва да осъществим напредък – така че и Западът и Изтокът да бъдат представени подобаващо“, каза тя.Посещението на Урсула фон дер Лайен в България е част от консултациите, които тя провежда с лидерите на държавите членки на Европейския съюз преди пълният състав на новата Еврокомисия да бъде представен за одобрение пред Европейския парламент. По план новата ЕК трябва да започне работа от 1 ноември.Българската номинация за еврокомисар е на досегашния член на ЕК Мария Габриел.", "date": "2019.08.29", "title": "Урсула фон дер Лайен похвали страната ни и я определи като много важен член на ЕС"}
{"url": "http://www.cross.bg/georgi-plamen-negovan-1612107.html", "text": "/КРОСС/ Софийска градска прокуратура повдигна обвинение на строителите Пламен Шляпашки и Георги Нанчев за извършено от тях предумишлено убийство на двамата съпрузи, които бяха открити разчленени край Негован.Двамата извършители са привлечени към наказателна отговорност затова, че на 14.07.2019г. в гр. София, в съучастие умишлено са умъртвили с огнестрелно оръжие Йордан Атанасов и съпругата му Марияна.Деянието е извършено предумишлено, като преди осъществяването му те са взели решение за начина и средствата за извършването му.След осъществяването му Георги и Пламен са предприели действия по укриване на телата, като са ги разчленили, поставили в пластмасови бидони и найлонови чували и изхвърлили във водоем край село Негован.Малко повече от месец след престъплението, тленните останки на жертвите бяха открити случайно от граждани в близост до водоема.Двамата обвиняеми са криминално проявени, а единият е осъждан. Георги е родом от Троян, а Пламен, който е признал, че е застрелял съпрузите е от София.", "date": "2019.08.29", "title": "Задържаните за убийството край Негован вече са обвиняеми и могат да получат доживотен затвор"}
{"url": "http://www.cross.bg/dieta-namalyavane-plodove-1612120.html", "text": "/КРОСС/ Диетата с круши ще ви помогне да свалите килограми само за седмица. Калорийното съдържание на тези вкусни плодове е сравнително ниско: от 33 до 58 ксаl (в зависимост от сорта). Крушите се използват в различни диети за намаляване на теглото и като цяло са полезни за организма. Не е желателно да сте само на монодиета от тези плодове, тъй като те са естествен диуретик (тоест може да предизвика метаболитни нарушения и намаляване на солите в организма). Затова съветът, който получихме от диетолози е да заложим на комбинирана диета, като допълним крушите с 4 хранения през деня: с ориз, пилешко филе, нискомаслено кисело мляко и черен хляб. Ако скоро сте се подлагали на диета с пъпеш, диня или друг плод, оставете тялото да си почине и да се възстанови, преди да започнете крушова диета.", "date": "2019.08.29", "title": "Топим килограми с круши"}
{"url": "http://www.cross.bg/byrya-izsledvane-avgyst-1612091.html", "text": "/КРОСС/ Магнитна буря се очаква да удари Земята в последния ден на август. Предупреждението е на Центъра за прогнози на космическото време към Американската национална агенция за изследване на атмосферата и океаните. Причина за геомагнитното смущение е високоскоростен слънчев вятър. На този етап прогнозата е за лека магнитна буря (G1).Справка в Руската лаборатория за изследване на слънчевата активност към Института “Лебедев” показва, че геомагнитната атака ще започне вечерта на 31 август, когато планетарният индекс ще е със стойност 4 по 10-степенната скала. На 1 септември се очаква кулминацията на бурята. Индексът може да скочи до степен 5-6.Слабите геомагнитни бури се усещат предимно от хората с проблеми на сърдечно-съдовата система, обясняват лекари. Възможни са сърдечни спазми, замаяност, главоболие и липса на концентрация. Смущенията в магнитното поле могат да въздействат и на хора с психични разстройства.При подобни ситуации понякога има и колебания в електроенергийната мрежа. Уязвими са и спътниците, осигуряващи навигационна информация.", "date": "2019.08.29", "title": "Магнитна буря удря Земята през почивните дни"}
{"url": "http://www.cross.bg/ctpana-chyzhbina-tova-1612090.html", "text": "/КРОСС/ Бългapитe в чyжбинa ca мнoгo и тoвa вceĸи гo знae. Oчaĸвaниятa нa peдицa eĸcпepти oбaчe ca чacт oт тяx дa зaпoчнaт дa ce зaвpъщaт, ocoбeнo пpи дocтигaнe нa нeoбxoдимия cтaж и възpacт зa пeнcия в cтpaнa, в ĸoятo paбoтят и ĸoятo cлeд тoвa дa пoлyчaвaт y нac.Дaннитe нa Haциoнaлния ocигypитeлeн инcтитyт, ĸoитo вecтниĸ \"24 чaca\" пyблиĸyвa, пoĸaзвaт тoчнo тaĸaвa тeндeнция: зa 4 гoдини бpoят нa пeнcиoнepитe cъc cтaж в чyжбинa и cъoтвeтнoтo пpaвo нa пeнcия и oт тaм ce e yвeличил близo двoйнo. Aĸo пpeз 2014 гoдинa мaлĸo нaд 25 xиляди бългapи дa пoлyчaвaли пapи oт дpyгa cтpaнa, пpeз 2018-a бpoят им пoчти дocтигa 42 xиляди дyши.Haй-мнoгo ca тeзи oт тpaдициoннo oбичaни дecтинaции зa paбoтa ĸaтo Гepмaния (7 449), Гъpция (7 062) и Иcпaния (5 507). Cpeдният paзмep нa пeнcиятa oт чyжбинa e 235,43 лeвa, нo тoвa e caмo нa бaзa oт cyмитe, изплaщaни oт бългapcĸaтa HOИ. Bъзмoжнo e дa имa и дpyгa cyмa, изплaщaнa oт cъoтвeтнaтa cтpaнa.Cпopeд cтaтиcтиĸaтa, paзмepът нa пeнcиитe, зapaбoтeни в чyжбинa и пoлyчaвaни y нac, възлизa нa мeждy 10 и 1500 eвpo. Baжнo e дa ce знae, чe вcяĸa cтpaнa имa paзлични пpaвилa зa oпpeдeлянe нa пeнcиятa. Taĸa нaпpимep минимaлнo изиcĸyeмият cтaж в Гepмaния e 5 гoдини, дoĸaтo в Иcпaния - 15. ", "date": "2019.08.29", "title": "Българи получават до 1500 евро пенсия от чужбина"}
{"url": "http://www.cross.bg/filma-venetziya-denyov-1612093.html", "text": "/КРОСС/ С прожекция на филма \"Истината\" на японския режисьор Хирокадзу Корееда бе открит 76-ият международен кинофестивал във Венеция. Френските звезди Катрин Деньов и Жулиет Бинош са в образите съответно на майка и дъщеря във филма, който е включен в конкурсната програма.Актьорът Брад Пит направи впечатляваща поява, като пристигна за фестивала на яхта и пъргаво скочи от борда на брега. Той бе заснет как слиза от лодката в перфектна форма и в добро настроение.Катрин Деньов в тоалет в черно и оранжево и Жулиет Бинош в бледорозова рокля минаха по червения килим заедно с японския режисьор, за да представят семейната драма \"Истината\". Филмът бележи завръщането на Корееда на авансцената, след като през 2018 г. спечели \"Златната палма\" в Кан с \"Джебчии\".В конкурсната програма за наградата \"Златен лъв\" са 21 филма на режисьори от ранга на американците Стивън Содърбърг, Тод Филипс, Ноа Баумбак, французите Оливие Асаяс, Робер Гедигян, Роман Полански, канадеца Атом Егоян, шведа Рой Андерсон, чилиеца Пабло Лараин, колумбиеца Сиро Гера, съобщиха световните информационни агенции.Кинофестивалът във Венеция ще продължи до 7 септември. Председател на журито е аржентинската режисьорка Лукресия Мартел.Катрин Деньов, която се е снимала във филма \"Истината\" на японеца Хирокадзу Корееда, довери, че персонажът ѝ до голяма степен е вдъхновен от самата нея, съобщиха ТАСС и Франс прес. Тя сподели това на пресконференция по повод премиерата на филма, с който бе открит 76-ият международен кинофестивал във Венеция.каза 75-годишната актриса - \"В \"Истината\" Деньов е в образа на актриса, която поддържа сложни взаимоотношения с дъщеря си, чиято роля се изпълнява от Жулиет Бинош. Това е първият филм, който японският режисьор, спечелил миналата година \"Златната палма\" в Кан с \"Джебчии\", е заснел извън родината си. - заяви директорът на най-стария филмов фестивал в света Алберто Барбера. - \"Откриването на фестивала бе свързано и с полемика по повод включването на новия филм на Роман Полански \"Аз обвинявам\", адаптиран по книгата \"Офицер и шпионин\" на британския писател Робърт Харис, в основната програма. Известният режисьор Полански, който наскоро навърши 86 години, е обвнен, че през 1977 г. изнасилил непълнолетно момиче и заради възможността да бъде задържан и екстрадиран в САЩ най-вероятно няма да дойде във Венеция за премиерата на своя филм.", "date": "2019.08.29", "title": "Откриха кинофестивала във Венеция. Брад Пит пристигна с яхта "}
{"url": "http://www.cross.bg/proekta-tzenata-belene-1612094.html", "text": "/КРОСС/ Позицията на „АБВ\" представи Любомира Ганчева. Тя посочи, че министърът на енергетиката е изказал изненада от факта, че има българско участие с интерес за изграждането на проекта АЕЦ „Белене\".„Аз мога да кажа, че не съм изненадана, че има лица, групи и фактори, които ще направят всичко възможно да провалят проекта АЕЦ „Белене\", така както провалиха проекта „Южен поток\". Но се надявам, на волята на правителството и на народните представители, които ще докарат проекта до реализация и до ефекта, който всички ние търсим - енергетика на достъпна цена, каквато АЕЦ „Белене\" ще осигури\", каза Любомира Ганчева.„ПП АБВ винаги е била изключително последователна в политиката си по защита на АЕЦ „Белене\". Но ние сме единствените, които продължаваме вече 5 години да настояваме, проектът да бъде изцяло, 100 процента държавно участие, тъй като за нас, от една страна, това е енергийна независимост, но също така национална сигурност. А и приходите, които в бъдеще ще се превърнат в печалба от проекта, мислим че е редно да останат в България, вместо да ги даваме в ръцете на стратегически инвеститори, без значение откъде ще бъдат те\", подчерта Ганчева.Тя коментира и още една тема в областта на енергетиката, а именно „Булгаргаз\" и поредното искане на дружеството от КЕВР увеличение на цената на природния газ. „Аз не мога да се сетя за друг пример, който да покаже, смея да кажа, некадърното управление в „Булгаргаз\".За никого не е тайна, че цената на втечнения газ, от март месец, на световната борса, пада, беше на най-ниските си рекордни нива. Отново искаме да припомним от Вашата висока трибуна на „Булгаргаз\", че един вариант за понижаването на цената на природния газ, както сме го споделяли на пресконференция е, да се използва една препоръка на Европейската комисия в регламента, при която, когато трайна има понижаване на цената на алтернативна доставка, може да се иска от доставчика, да има намаляне на цената.И това е принципната политика на АБВ, няма значение кой е доставчик, важното е цената на природния газ за бита, за бизнеса, за всички нас да бъде максимално ниска\", заяви Любомира Ганчева.\"Специално за проблемите в енергетиката, държа дебело да подчертая, че от АБВ още март месец предупредихме, че действията и бездействията на правителството ще доведат до това, България да не може да изпълни ангажимента си на 1 януари следващата година да имаме тръба, и да се реализира, казвам го с болка, с гняв, „Турски поток\".Правителствата на БСП и на ГЕРБ ликвидираха на този етап възможността България и Европа да получават пряко газ от Русия и да не плащаме транзитна такса на Турция. Но сега, това правителство на Борисов е основен фактор за непострояването на тръбата на „Турски поток\"., със забавянето на процедурата, с подбутванията в КЗК, после Административния съд.Ние нямаме определен изпълнител и по този начин България играе ролята на „обрания мек спусък на пистолета на челото на Русия\", за принуда, Русия да преговаря с Украйна, Европа да не остане без газ. И това ще го плащаме ние. И трябва да е ясно, че това българското правителство го прави съвършено съзнателно\", заяви от своя страна и лидерът на ПП „АБВ\"Румен Петков. ", "date": "2019.08.29", "title": "ПП АБВ: Има лица, групи и фактори, които ще направят всичко възможно да провалят проекта АЕЦ „Белене\""}
{"url": "http://www.cross.bg/grypata-slyzhiteli-byrgas-1612097.html", "text": "/КРОСС/ Специализираната прокуратура привлече към наказателна отговорност петима служители на Областната дирекция по безопасонст на храните в Бургас за участие в организирана престъпна група за искане и получаване на подкупи. Сред тях е и директорът на дирекцията, на когото е повдигнато обвинение като ръководител на групата.Петимата служители бяха задържани вчера в Бургас, Несебър и Поморие при съвместни действия по разследването на Специализираната прокуратура и ГДБОП. Събраните до момента доказателства сочат, че групата е действала от началото на 2016 г.Това твърдят от прокуратурата.Документирани са редица случаи на неизвършени и прекратени проверки в търговси обекти в Бургас, кк Слънчев бряг, Приморско, Созопол и Китен. В определени случаи директорът на ОДБХ-Бургас лично спирал текущи проверки, отивайки на място и оказвайки въздействие върху свои подчинени.Между 400 и 900 лева получавали участниците в групата от собственици на търговски обекти в Бургаско за изготвяне на задължителната за всеки обект „Система за самоконтрол“. На търговците бил посочван конкретният човек, който да им изготви въпросната система. В случай че те я изготвяли сами, от ОДБХ им били издавани писмени предписания, като при неизпълнение следвали санкции. За да избегнат глобите, собствениците на търговски обекти били принудени да приемат изготвянето на нова „Система за самоконтрол“ от посоченото от групата лице.От прокуратурата съобщават, че при извършените претърсвания в жилищата на обвинените и 4 служебни помещения са намерени и иззети пари в различни валути с равностойност около 25 000 лева (левове, евро и долари), документи, записки, мобилни телефони, компютри и други доказателства за престъпрана дейност на групата.Парични гаранции от по 75 000 лева са наложени останалите участници.", "date": "2019.08.29", "title": "150 хил. лв. парична гаранция за арестувания шеф на бургаския БАБХ"}
{"url": "http://www.cross.bg/siriya-libiya-merkel-1612095.html", "text": "/КРОСС/ Германският канцлер Ангела Меркел е имала днес телефонен разговор с руския президент Владимир Путин. Както съобщи говорителят на германското правителство Щефен Зайберт, темите са били Украйна, Сирия и Либия, предаде ТАСС. отбеляза Зайберт. се казва в съобщението на пресслужбата на германското правителство. Лидерите обсъдиха необходимостта от политически процес под егидата на ООН, съобщи Берлин.Путин и Меркел изразиха подкрепа за дейността на специалните пратеници на ООН за Сирия и Либия, отбеляза Зайберт.", "date": "2019.08.29", "title": "Меркел и Путин обсъдиха срещата на „Нормандската четворка“, Сирия и Либия"}
{"url": "http://www.cross.bg/obshtinski-suvetnitzi-kmetstvo-1612096.html", "text": "/КРОСС/ На местните избори ще може да гласуват само лица, които имат най-малко 6 месеца уседналост в населеното място. Това обявиха от Централната избирателна комисия. Същото важи и за лицата, които ще се кандидатират за кметове или общински съветници. Това означава, че адресната регистрация трябва да е била направена най-рано на 26 април 2019 година., обясни говорителя на ЦИК Александър Андреев.Ако избирателят има адресна регистрация само по настоящ адрес в съответната община или кметство преди 26 април 2019 г., ще може да гласува за общински съветници и за кметове в тази община или кметство, ако подаде заявление за гласуване по настоящ адрес в съответната общинска/районна администрация или кметство (Приложение № 13-МИ) не по-късно от 12 октомври 2019 г. Избирателят може да подаде електронно заявление със същото съдържание през интернет страницата на съответната общинска/районна администрация или кметство.На местни избори секционни комисии извън страната няма., коментира още Андреев.Регистрацията в ЦИК започва в понеделник – 2 септември от 9 часа.", "date": "2019.08.29", "title": "ЦИК: На местните избори ще може да се гласува само при 6 месеца уседналост в населеното място"}
{"url": "http://www.cross.bg/sustezaniya-formyla-sezona-1612098.html", "text": "/КРОСС/ Формула 1 ще е с рекорден брой състезания през 2020 г. В календара са вписани 22 старта, което е с един повече спрямо тази година.За пръв път надпревара ще се проведе във Виетнам - на 5 април. Холандия се завръща в списъка, а Германия отпада.Началото на сезона ще бъде поставено в Австралия на 15 март, а заключителното състезание е в Абу Даби на 29 ноември.Увеличаването на броя на стартовете означава, че седем пъти през сезона ще има състезания в два последователни уикенда.Преди време ръководството на Формула 1 заяви, че се гледа в посока за достигане на календар от 24 състезания в търсене на повече приходи. Отборите засега не приемат положително идеята.От две години се водят разговори за промени във Формула 1. До момента единственото решение е свързано с въвеждането на таван на бюджета от 175 млн. долара, при това с определени изключения.", "date": "2019.08.29", "title": "Формула 1 ще е с рекорден брой състезания догодина"}
{"url": "http://www.cross.bg/cinebeam-tehnologiya-kartina-1612099.html", "text": "/КРОСС/  Новият CineBeam 4K UHD проектор от портфолиото на LG Electronics (LG) ще бъде представен за първи път на европейския пазар на IFA 2019. Той е създаден изцяло, за да посрещне нуждите на потребителите от подобрена технология, осигуряваща кино преживяване у дома. Първият Ultra Short Throw (UST) 4K UHD CineBeam Laser проектор (модел HU85L) и LG 4K UHD CineBeam LED проектор (модел HU70L) с невероятна острота на изображението и неподозирана ширина на екрана ще бъдат достъпни в Европа от следващия месец.Благодарение на иновативната лазерна LED технология на LG Wheel-less и двата 4К UHD проектора осигуряват превъзходно преживяване пред екрана с наситеността на цветовете си и тяхната точност. Новата технология помага на всеки един от моделите да възпроизведе по-чисти и различими изображения в сравнение с обикновените Digital Light Processing (DLP) проектори с цветни колела. Така на практика те елиминират всички фактори, които могат да повлияят негативно на цветовете – като ефекта на дъгата и затъмнението на цветовете.Носителят на няколко отличия включително наградите CES Innovation Award за 2019 г., Red Dot Design Award и iF Design Award, моделът HU85L използва трипосочна лазерна система, с която генерира цветове на основата на самостоятелните червени и сини лазерни светлинни източника, допълнени от зелен цвят, създаден от специалната Wheel-less Laser и LED технология на LG и още един, допълнителен източник на синя светлина. Тази сложна на пръв поглед конфигурация е причината за невероятно точни цветове, които постигат до 97% от DCI-P3 цветовото пространство и до 21 бита цветова обработка за невероятно детайлни и живи изображения с над 2,700 лумена (ANSI). С UST технологията, LG HU85L позволява монтаж от 5.6 см. от стената до проектора, което осигурява 90-инчово диагонално изображение или 18 см отстояние от стената за огромна 120-инчова картина.По-компактният модел HU70L, осигурява впечатляващо кино преживяване у дома с дълбока и богата картина до 140 инча и яркост от впечатляващите 15000 лумена (ANSI), които покриват 92% от DCI-P3 цветовото пространство. Устройството използва 4 LED светлини, които осигуряват червена, зелена и синя светлина, допълнени от още една LED, специално ориентирана към това да подсили яркостта и контраста и посредством динамична настройка на зеленото, допринася за още по-живи и наситени цветове и нюансирани тоналности (в сравнение със стандартните LED проектори).Най-новите проектори на LG поддържат HDR10, което ще омае зрителите с невероятно реалистична картина с ярки цветове и наситено черно. TruMotion технологията прави картината още по-експресивна, като всяко едно движение е изчистено от пиксели до съвършенство. В допълнение, шест-степенното подобрение позволява на потребителите да гледат Full HD съдържание с невероятната острота на 4K. И двата CineBeam проектора дават голямо разнообразие що се отнася до стрийминг съдържанието. Посредством USB, HDMI, Ethernet и безжична връзка (за Android и IOS) и посредством успешната webOS 4.5 на LG, потребителите могат директно да използват Netflix, Amazon, YouTube и още много други, използвайки специалното Magic Remote на LG със светещи бутони, които правят използването му на тъмно наистина удобно.„Новите ни 4K проектори са подходящи както за дома, така и за офиса“, каза Йанг Ик-ван, ръководител на IT поделението на LG. „Продължаваме да надхвърляме границите на допустимото, стъпвайки на иновации, които ще променят нагласата за модерните проектори“, допълни още той.И двата CineBeam модела (LG 4K UHD и LG 4K UHD) ще бъдат представени за първи път в хотел „Елингтон“ по време на IFA 2019. Всеки, който има желание да усети иновативната технология на проекторите може да се свърже с ym.ko@lge.com, за да си запази час. ", "date": "2019.08.29", "title": "LG CineBeam 4K предоставя впечатляваща картина и качество в смарт опаковка"}
{"url": "http://www.cross.bg/ryski-amerikanskite-iztrebiteli-1612079.html", "text": "/КРОСС/ Турският президент Реджеп Тайип Ердоган допусна, че вместо американските F-35, Анкара може да закупи руски изтребители Су-35 и Су-57. Това съобщава руската преса днес. Според държавния глава Акара не се притеснява от това, че сделката за американските самолети може да се провали. Той отбеляза, че когато стане известно окончателното решение на Вашингтон, турската страна ще предприеме необходимите стъпки. \"Пазарът, на който можем да действам, е голям\", подчерта президентът. На въпрос дали е възможно Анкара за закупи руски изтребители вместо американските, президентът отговори: \"А защо не?\". В понеделник турският държавен глава бе на извънредна визита в Русия. Той и руският му колега Владимир Путин откриха авиокосмическото изложение МАКС-2019 в комплекса Жуковски край Москва. С особен интерес турският президент разгледа най-модерните руски изтребители Су-57 и Су-35. По-късно от Вашингтон обявиха, че Турция може да остане в сделката за F-35, но само ако се откаже от закупените руски зенитно-ракетни системи С-400.", "date": "2019.08.29", "title": "Ердоган: Защо да не купим Су-57 вместо F-35?"}
{"url": "http://www.cross.bg/vtoriya-sasht-krug-1612081.html", "text": "/КРОСС/ Защитаващият титлата си Новак Джокович пребори болките в рамото и спечели с 6:4, 7:6(3), 6:1 срещу аржентинеца Хуан Игнасио Лондеро в мач от втория кръг на Откритото първенство по тенис на САЩ.Сърбинът, който получи специална медицинска помощ за болки в лявото рамо преди началото на срещата на \"Артър Аш\", беше под очевидно напрежение в първия сет. Той дори взе медицински таймаут при 4:3, но се завърна и затвори частта с 6:4. Поставеният под номер 1 в схемата Джокович получи отново помощ преди началото на втория сет, в който Лондеро стигна до два пробива и поведе с 3:0.Джокович обаче не се предаде. Той спечели следващите пет гейма и остави само три разигравания за Лондеро в тайбрека, след което рамото бе отново третирано от лекарите. В третия сет сърбинът не се се затрудни особено и затвори мача с 6:1.Следващият съперник на Джокович ще бъде или неговият сънародник Душан Лайович, или американецът Денис Кудла. Двамата не успяха да изиграят мача си от втория кръг снощи заради дъжда в Ню Йорк.Роджър Федерер продължи да играе колебливо на откритото първенство на САЩ, но преодоля втория кръг. Той победи босненеца Дамир Джумхур с 3:6, 6:2, 6:3, 6:4, въпреки че допусна пробиви в първите си два сервис-гейма и изоставаше с 0:4 преди значителна част от публиката да се настани на седалките в \"Артър Аш\".27-годишният Джумхур, 99-и в световната ранглиста, спечели първия сет благодарение на 17 непредизвикани грешки от швейцареца, който обаче се активизира в остатъка от мача. Федерер спаси разиграване за пробив в първия гейм на втория сет с форхенд на босненеца в мрежата, а сервисът на швейцареца се оказа твърде добър до края на мача. Той направи с 16 аса срещу само два за Джумхур и сложи край на двубоя след два часа и 23 минути. В следващия кръг Федерер ще срещне Даниел Еванс или Люка Пюй.Японецът Кей Нишикори спечели с 6:2, 4:6, 6:3, 7:5 срещу Брадли Клан, а Григор Димитров се класира за следващия кръг без игра след отказа на Борна Чорич заради контузия.При жените: 2-Ашли Барти (Австралия) - Лорън Дейвис (САЩ) 6:2, 7:6(2)3-Каролина Плишкова (Чехия) - Мариам Болквадзе (Грузия) 6:1, 6:45-Елина Свитолина (Украйна) - Винъс Уилямс (САЩ) 6:4, 6:48-Серина Уилямс (САЩ) - Кейти Макнали (САЩ) 5:7, 6:3, 6:110-Мадисън Кийс (САЩ) - Чжу Лин (Китай) 6:4, 6:1", "date": "2019.08.29", "title": " Победи за Джокович и Федерер в Ню Йорк"}
{"url": "http://www.cross.bg/septemvri-dzhodi-comic-1612086.html", "text": "/КРОСС/ Безчувствена, студена и секси! Джоди Лин О‘Кийф (Гретчен) е най-горещата жена в „Бягство от затвора“, която феновете едновременно мразят и обожават. Актрисата идва у нас по покана на Aniventure Comic Con на 14 и 15 септември, където ще раздава автографи и ще се снима с фенове и през двата дни. На 15 септември Джоди ще има и собствен Q&A панел на главната сцена, в който ще разкаже за незабравимите участия в популярните у нас „Бягство от затвора“, „Дневниците на вампира“, „Двама мъже и половина“, „Теория за големия взрив“ и „Дарма и Грег“.Ролята на Гретчен („Бягство от затвора“) се оказва истинско предизвикателство за иначе добрата и мила Джоди Лин О‘Кийф, на която ѝ се налага бързо да влезе в обувките на лошото момиче и да се превърне в заплахата на малкия екран.Няколко години по-късно дебютира в ролята на доктор Джо Лафлин в „Дневниците на вампира“, покорил предимно сърцата на момичета и жени по цял свят. Джоди се появява и в комедийния сериал „Двама мъже и половина“ в ролята на Изабела – едно от най-демоничните гаджета на Чарли, което успя да уплаши дори Бърта. Запомнящи са и епизодичните ѝ участията в „Теория за големия взрив“ и „Дарма и Грег“ по покана на великия сценарист и продуцент Чък Лори.Тази година в рамките на Aniventure Comic Con ще дебютират и някои от найочакваните заглавия на книжния пазар за 2019 година. Сред тях е нашумялото фентъзи „Софийски магьосници“, чиято трета част „Вещиците от Витоша“ ще бъде ексклузивно представена от автора Мартин Колев на 15 септември от 11:20 в зала 4.В същия ден от 15:00 часа на сцената ще излезе и създателят на родния супергерой Просто Спас/ Just Spas, който ще представи втора част на комикса си. След блестящия миналогодишен успех, киселият заек се забърква в нови приключения с мечока Борал и вълка Страхил. Един изцяло нов проект също ще изгрее именно на Aniventure Comic Con.Писателят и кинокритик Благой Д. Иванов и легендарният Петър Станимиров – художник добре познат на 80-те с популярното списание „Дъга“, ще представят съвместния си комикс „Седем градски гряха“. Може би най-дръзкото творение на българската попкултура обединява седем независими комикс истории, в които изкушението и грехопадението триумфират.***Сред специалните гости, обявени до момента, са актьорите Natalia Tena („Хари Потър“/ „Игра на Тронове“), Devon Murray („Хари Потър“), Sam Jones („Флаш Гордън“), Miltos Yerolemou („Игра на Тронове“); комикс художници, работили за Marvel и DC Comics - Scott Hanna, Jim Calafiore, Tom Raney и William Simpson – известен със скиците си за „Игра на Тронове“, както и създаването на някои от най-впечатляващите създания в сериала, като драконите, вълците и триоката врана.Тази година звездното присъствие на фестивала се надгражда и с участието на най-обичаните български актьори, сред които са Михаил Билалов, Мариан Вълев, Александър Сано, Захари Бахаров, Александър Алексиев, Яна Маринова, Луиза Григорова-Макариев. Неизменна част от събитието ще бъдат K-Pop шоуто, Cosplay конкурсите, Гейминг залата която ще приюти финалите на най-новата лига за електронни спортове A1 Gaming League, както и имената на популярни български влогъри и актьори.Билети на цени от 25 до 40 лв. във верига бензиностанции OMV, билетен център НДК и на Eventim.bg Деца до 7 години влизат безплатно, ако са придружени от родител, а за деца от 8 до 12 години (включително) цените на редовните билети са с 50% отстъпка.Премиерата ще бъде на 14 септември от 11:20 в зала 4. Всички заглавия ще бъдат достъпни по книжарниците едва след края на фестивала.   За повече информация: и   ", "date": "2019.08.29", "title": "Звезда от „Двама мъже и половина“ идва в България за Aniventure Comic Con"}
{"url": "http://www.cross.bg/bulgari-drygo-pravitelstvoto-1612085.html", "text": "/КРОСС/ Комисията за защита на личните данни наложи глоба от 5.1 млн. лева на НАП за изтеклите данни на над 4 милиона българи.Изглежда с това случаят ще приключи. Ярък пример за несправедливост.Бюджетът на НАП се формира от данъците, които всички внасяме. Засегнатите българи ще платят от джоба си 5.1 млн. за това, че данните им станаха публични. Жертвите ще платят за престъплението, извършено спрямо тях. А правителството просто ще прехвърли сумата от едно перо на бюджета в друго.Днес председателят на КЗЛД каза, че това не било наказание, а превенция. Считайте - наказани няма да има, политическа отговорност също. Аз бих направила друго: бих приложила закона за отговорност на държавата за вреди.Ако тя причини щети на своите граждани, правителството може да заведе иск срещу виновни длъжностни лица.Да, минава се през обезщетения, съд, доказване на вина - дълъг път , но справедлив.Когато един министър на финансите или директор на НАП плати от джоба си за нанесени вреди на българските граждани, тогава ще има и превенция, и справедливост.", "date": "2019.08.29", "title": "Нинова: В случая с НАП - жертвите плащат за престъплението, извършено спрямо тях "}
{"url": "http://www.cross.bg/kitaii-parad-oktomvri-1612083.html", "text": "/КРОСС/ Китай организира на 1 октомври в Пекин гигантски военен парад, за да отпразнува 70-ата годишнина на комунистическия режим.", "date": "2019.08.29", "title": "Китай планира гигантски военен парад на 1 октомври"}
{"url": "http://www.cross.bg/pozharnata-slyzhba-vreme-1612087.html", "text": "/КРОСС/ Автобус се сблъска с лек автомобил във федералната провинция Бранденбург в Германия. 30 души бяха ранени, повечето от тях деца, съобщи телевизионната и радиокомпания RBB по данни на пожарната служба.Съобщава се, че инцидентът е станал в сряда вечерта на кръстопът в град Бранденбург ан дер Хавел. Пожарната служба е била информирана за инцидента в 17:27 местно време .“80% от жертвите са деца”, заяви говорител на пожарната. Възрастта на децата не е посочена.В същото време, както отбелязват в пожарната служба, никой не е получил животозастрашаващи наранявания, а само двама пътници на автобуса и водачът на колата са получили сериозни наранявания. Като предпазна мярка всички пострадали са откарани в болници.Причината за произшествието все още не е съобщена.", "date": "2019.08.29", "title": "Автобусна катастрофа в Германия! Пострадаха десетки деца"}
{"url": "http://www.cross.bg/konte-dzhyzepe-zvezdi-1612082.html", "text": "/КРОСС/ Президентът на Италия Серджо Матарела връчи за втори път мандат на Джузепе Конте да състави ново правителство. Това стана възможно след като движението „Пет звезди” и Демократическата партия постигнаха политическо съгласие.Джузепе Конте прие мандата да състави нов кабинет, наречен от медиите „жълто-червен”, от цветовете съответно на движението „Пет звезди” и партията на демократите.След консултации с представители на политическите сили в парламента Конте ще представи своите министри на президента. Следва полагане на клетва и вот на доверие в двете камари.Вероятно 8 министерства ще имат „Пет звезди”, седем демократите и едно партията „Свободни и равни”, която ще подкрепя кабинета.Под въпрос е дали да има вицепремиер или държавен секретар към министерския съвет – една традиционна фигура в италианските правителства.Ясно е, че този път премиерът Джузепе Конте ще има съобразно правилата своята самостоятелност и няма да бъде засенчван, както стана при предишния кабинет и се случи за първи път в италианската политическа и институционална практика от вицепремиери-министри.Сега Италия трябва да синхронизира с Европа бюджетната си програма и да реши вътрешни социално-икономически въпроси, както и такива от международен характер.Затова желанието на президента Матарела е правителство номер две на Джузепе Конте да е до края на парламентарния мандат.Финансовата борса в Милано реагира положително на излизането от кризата.Изпадналият в опозиция лидер на „Лига” Матео Салвини нарече случилото се „международен заговор” и  омраза към него. ", "date": "2019.08.29", "title": "Джузепе Конте прие мандата да състави ново правителство на Италия"}
{"url": "http://www.cross.bg/dzhakarta-grad-novata-1612084.html", "text": "/КРОСС/ Индонезийците се впуснаха днес да обсъждат име за новата си столица, след като във вторник бе обявена локацията на новия град, но не ѝ как евентуално ще се казва той, предаде Ройтерс.„Сейнт Джокобург“ и „Джокоград“ са сред 11 предложения от потребител в Туитър, след като президентът Джоко Видодо направи вчера важното съобщение за преместването на столицата от Джакарта в нов град в провинция Източен Калимантан на о-в Борнео.„Надявам се предложенията да бъдат взети предвид“, написа потребителят @Enggalpm.Сериозни и шеговити идея плъзнаха в социалните мрежи, след като Джоко Видодо, наричан накратко и Джокови, каза, че столицата ще се премести през 2024 г. от потъващия мегаполис Джакарта на о-в Ява.„Мандалануса“, което може да се преведе като център на архипелага, е друго предложение за име. То отразява факта, че новата локация е много по-близо до географския център на страната от 17 000 острова по протежение на 5000 км.Говорител на националната агенция за развитие и планиране заяви, че име още не е избрано.Имената обаче са чувствителна тема в четвъртата по население страна в света, сред чиито 260 млн. жители има над 300 етнически групи, отбелязва Ройтерс.Мюсюлманите са около 90%, от населението, но християните, индуистите и други също са милиони.Друг потребител в Туитър пък предлага „Шри Махендракерта“, което на санскрит означава благословен от боговете град.Във Фейсбук, където Индонезия има 130 млн. потребители, се предлага името Картанегара - регионът Кутай Картанегара в  Източен Калимантан е бил дом на индуистко кралство от IV век.Джакарта - дом на над 10 млн. души е наречена Батавия от холандските колонизатори и преименувана след независимостта. От санскрит Джакарта може да бъде преведено като „Постигната победа“. ", "date": "2019.08.29", "title": "Джокобург или Джокоград – как ще се казва новата столица на Индонезия?"}
{"url": "http://www.cross.bg/voda-sofiiiska-raiiona-1612088.html", "text": "/КРОСС/ Подмяната на сградно водопроводно отклонение на бул. \"Александър Стамболийски\" в жк. \"Илинден\"налага спиране на водоподаването от 10.00 до 18.00 часа на клиентите на \"Софийска вода\", съобщи БНР.Живеещите в района на бул. \"Александър Стамболийски\"(нечетни номера) от ул. \"Алеко Туранджа\" до ул. \"Татарли\" временно ще бъдат без вода. При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: бул. \"Александър Стамболийски\"ъгъла с ул. \"Надежда\".Във връзка с превключване на уличен водопровод на бул. \"Патриарх Евтимий\"в центъра на града се налага спиране на водоподаването от 09.00 до 21.00 часа на клиентите на \"Софийска вода\", живеещи в района на: бул. \"Патриарх Евтимий\" от бул. \"Васил Левски\" до ул. \"Хан Крум\". Ако строително-ремонтните дейности продължат повече от 12 часа, \"Софийска вода\" ще осигури алтернативно водоснабдяване с водоноска на адрес: ул. \"Данте\" ъгъла с бул. \"Патриарх Евтимий\".Във връзка с подмяна на сградно водопроводно отклонение на бул. \"Възкресение\" в жк. \"Разсадника - Коньовица\" се налага спиране на водоподаването от 10.00 до 19.00 часа на клиентите на \"Софийска вода\", живеещи в района на ул. \"Трънски майстор\", бул. \"Възкресение\", бул. \"Вардар\", ул. \"Тома Никлев\". Ако не отстранят проблема, \"Софийска вода\" ще осигури вода на адрес бул. \"Възкресение\" на ъгъла с ул. \"Трънски майстор\".", "date": "2019.08.29", "title": "Няколко столични района отново без вода"}
{"url": "http://www.cross.bg/informatika-ychenitzi-olimpiada-1612089.html", "text": "/КРОСС/ С четири медала се завръщат българските ученици от отбора по информатика. Те участваха в Европейската олимпиада по информатика, съобщиха от Министерството на образованието. Медалите са три сребърни и един бронзов.Спечелиха ги Атанас Димитров и Благо Гунев от СМГ, Деян Хаджи-Манич от МГ \"Д-р Петър Берон\" във Варна и Велислав Гърков от 2 СУ \"Акад. Емилиян Станев\" в София. Така, всички представящи страната ни ученици получиха отличия от състезанието.Олимпиадата беше в словенския град Марибор. Участваха 90 състезатели от 24 страни. Ръководители на българския отбор бяха проф. Каталина Григороваот Русенския университет и Илиян Йорданов от Факултета по математика и информатика на СУ \"Св. Климент Охридски\".", "date": "2019.08.29", "title": "4 медала спечелиха наши ученици в Европейската олимпиада по информатика"}
{"url": "http://www.cross.bg/salvini-konte-liga-1612061.html", "text": "/КРОСС/ Джузепе Конте ще остане премиер на Италия, а доскорошните противници от Демократическата партия (ДП) и движението Пет звезди (Д5З) ще формират правителство. Това стана ясно след края на преговорите между двете формации, пише Би Би Си.Коалиционното правителство означава, че плановете на вицепремиера и вътрешен министър в досегашния кабинет Матео Салвини, се провалят.Салвини умишлено предизвика кризата, като сложи край на коалицията с Д5З. Неговата партия Лига има голямо предимство в проучванията на общественото мнение и Салвини се надяваше да спечели предсрочните избори. Както той, така и лидера на Форца Италия Силвио Берлускони, призоваха за нови избори, след срещата си с президента на страната.Но традиционните противници от ДП и Д5З се обединиха, за да не допуснат предсрочен вот и победа на Лига. Сегашният парламент има мандат до 2023 г.“В трудни времена като тези не можем да си позволим да нямаме куража да не опитаме този вариант.”, каза лидера на ДП Никола Дзингарети.По време на речта си, след като подаде оставка в края на август, премиерът Конте нападна яростно Салвини и нарече правителствената криза и ролята на лидера на Лига “безотговорни”.“Салвини търси поводи да предизвика избори”, каза Конте от трибуната на Сената.", "date": "2019.08.29", "title": "Тежък удар за Салвини след сделката за нова коалиция в Италия, Конте остава премиер"}
{"url": "http://www.cross.bg/dzhonsun-brekzit-boris-1612078.html", "text": "/КРОСС/ Дипломат от Брюксел разкри, че ЕС може да отстъпи на исканията на Борис Джонсън за Брекзит, след „шокиращото“ му решение да спре работата на парламента, пише евроскептичният вестник The Daily Express. Твърдата тактика на Борис Джонсън по отношение на Брекзит изглежда върши работа - след като няколко висши фигури в Брюксел изразиха явна паника за предстоящата перспектива за Брекзит без сделка. Според вътрешен служител в Брюксел, водещите фигури на ЕС стават все по-загрижени, че Борис Джонсън сериозно смята да изведе Великобритания без сделка. Майкъл Пийл, дипломатическият кореспондент на \"Файненшъл таймс\", заяви, че Европейският съюз може да реши да отговори на исканията на Борис Джонсън след днешното съобщение за спирането на работата на парламента. Пийл заяви пред Би Би Си: „Мисля, че има много несигурност в това. Това, както казва един служител, е игра на шах или покер с висок залог. Тук със сигурност има възможност и хората се опитват да работят върху това какво означава решението за съдбоносната среща на лидерите на ЕС в средата на октомври.“ Той предположи, че ЕС може да бъде заинтересован да изглежда така, сякаш Борис Джонсън „е спечелил победа“ над Брюксел, ако това гарантира сделка за Брекзит. Той твърди, че фактори в Брюксел са все по-загрижени от предстоящия хаос от Брекзит без споразумение. Един дипломат от ЕС каза на Пийл, че ходът на Борис Джонсън ще увеличи още повече залозите за срещата на върха на европейските лидери, която следва речта на кралицата, планирана за 14 октомври. \"Определено това е преди всичко домашен ход. Но той играе две шахматни партии едновременно\", твърди дипломатът. Дипломатът заяви, че днешното решение е част от рискования подход на Джонсън, който може да увеличи перспективите за сделката - и също така ще прехвърли вината върху ЕС в случай на Брекзит без сделка. Друг дипломат пък каза: „Той показа на ЕС, че \"ние сме вътре заедно. Той иска да се измъкне от тази идея, че топката е в полето на Обединеното кралство - и най-малкото вместо това да я постави в средата на терена.\" Един високопоставен служител на ЕС каза: „Каквото и да се случи, ЕС никога няма да промени позицията си, защото Брекзит без сделка става все \"по-достоверен\", а противниците на такова развитие се организират по-добре. Междувременно правителството на британския премиер Борис Джонсън отправи предизвикателство към депутатите, които искат да спрат Брекзит - променете закона, или променете правителството, ако искате да спрете излизането на Обединеното кралство от Европейския съюз на 31 октомври. Великобритания е на седмици от излизането от ЕС, но все още не е постигнала сделка с Брюксел, за да смекчи въздействието на откъсването от най-големия си търговски партньор. Джонсън казва, че иска сделка, но ще напусне без такава, ако е необходимо. Премиерът разяри опонентите си, като нареди спирането на парламента за почти месец преди крайния срок за Брекзит, като ограничи възможността на законодателите да използват парламентарни процедури и правила, за да го блокират. Джейкъб Рийс-Мог, лидер на Камарата на общините, се присмя на тези депутати, които искат да осуетят плановете на Джонсън. „Всички тези хора, които плачат и скърцат със зъби, знаят, че има два начина да правят това, което искат да правят“, заяви Рийс-Мог, привърженик на Брекзит, пред BBC. „Едното е да променят правителството, а другото е да променят закона. Ако направят, което и да е от двете, това ще има ефект“. „Ако те нямат нито смелостта, нито намерението да направят нито едно от тях, тогава ще излезнем на 31 октомври в съответствие с резултата от референдума“.", "date": "2019.08.29", "title": "Борис Джонсън хвърли Брюксел в паника, ЕС може да отстъпи пред исканията му"}
{"url": "http://www.cross.bg/deiinosti-mrezhata-suoruzheniyata-1612072.html", "text": "/КРОСС/ Електроразпределителната компания в Североизточна България извърши рехабилитация на мрежата ниско напрежение в село Балван, област Велико Търново. Обновяването на съоръженията е на стойност 80 000 лева и включи подмяна на стълбове, проводници и електроразпределителни елементи. В новата мрежа са вложени над 7000 метра нови усукани изолирани проводници, които са най-подходящи за въздушни електропроводни линии по отношение на устойчивост на неблагоприятни метеорологични условия.Рехабилитацията и профилактиката на съоръженията на територията, обслужвана от ЕРП Север, се провежда съобразно планирани дейности на дружеството с цел подобряване качеството на електрозахранване на клиентите. Инвестициите в мрежата минимизират смущенията в електроснабдяването и спестяват на клиентите времето без електричество за локализирането на аварии и извършването на неотложни ремонтни дейности.Паралелно с изпълнението на своите ангажименти за тази година електроразпределителното дружество вече планира част от обектите, които ще заложи за осъществяване в своята инвестиционна програма за 2020 г. ", "date": "2019.08.29", "title": "ЕРП Север обнови въздушната електроразпределителна мрежа в село Балван"}
{"url": "http://www.cross.bg/rysiya-pytin-sigyrnost-1612073.html", "text": "/КРОСС/ Според представителя на Форин-офис, изявлението на руския лидер «е поредният пример за по-широкия модел на действия на Русия, насочени към подриване на европейската сигурност и правилата на международната система», обезпечаваща сигурността на гражданите.Припомняме, че Путин по време на оперативно съвещание с постоянните членове на Съвета за сигурност на Русия заяви, че използването от САЩ по време на изпитания на пусковата установка МК-1 потвърждава обосноваността на претециите, които руската страна е изразявала пред Вашингтон в периода на действие на Договора за ликвидиране на ракетите със среден и малък обсег на действие.Руският държавен глава възложи на Министерството на отбраната и на министерството на външните работи да анализират нивото на заплаха за Русия, създавана от действията на САЩ, както и да бъдат предприети мерки за подготовката на симетричен отговор.Сенаторът Алексей Пушков отбеляза, че Путин е дал логичен отговор на опитите на САЩ да постигнат ракетно превъзходство над Русия.Руските СМИ отбелязват, че в САЩ не са взели предвид всички последствия от тяхното решение да напуснат Договора, а това е поставило Москва в по-изгодно положение.", "date": "2019.08.29", "title": "Лондон се разтревожи от отговора на Путин за ракетните изпитания на САЩ"}
{"url": "http://www.cross.bg/keiiti-orlando-blym-1612074.html", "text": "/КРОСС/ В скорошно интервю, състояло се на премиерата на сериала Carnival Row, където Орландо Блум заема една от главните роли, актьорът поговори за сватбените си планове и отношенията си с Кейти Пери.Орландо и Кейти се сгодиха на Свети Валентин тази година и оттогава ръката на Кейти краси винтидж пръстен във формата на цвете, възлизащ на пет милиона долара. След тази голяма новина всички очакваме да разберем какво планират двамата за сватбата си и кога ще се състои тя.В интервюто обаче Блум сподели, че не бърза и има защо да е така:„Вече имам един развод и не желая да имам втори. Затова, когато ми предстои важна стъпка в живота, не бързам да я правя веднага. Сега с Кейти се намираме в чудесен момент от връзката ни, но искаме времето да покаже дали гледаме в една и съща посока. И двамата имаме такива професии, че ни се налага да бъдем разделени за дълги периоди от време. Сега е моментът, в който аз и Кейти изграждаме доверието си един към друг – нещо, което всяка двойка трябва да направи. Луд съм по нея и се радвам, че можем да се учим един от друг“, каза актьорът.Припомняме, че Орландо бе женен за модела Миранда Кер. Бракът им продължи само три години. Имат едно дете – Флин Кристофър Блум на осем години.", "date": "2019.08.29", "title": "Орландо Блум: Искам следващият ми брак да бъде последен"}
{"url": "http://www.cross.bg/denis-dimitrov-purvenstvo-1612071.html", "text": "/КРОСС/ Министърът на младежта и спорта Красен Кралев награди с почетен плакет на ММС Денис Димитров за успеха му на Световното първенство по таекуондо за кадети. На шампионата в Ташкент (Узбекистан) младият ни талант завоюва сребро в категория до 53 килограма.Младият ни таекуондист направи много силно състезание и заслужено завърши на второто място в крайното класиране. По пътя към медала Димитров записа три победи и загуби единствено от руснака Рамазан Рамазанов във финала.Сребърното отличие от Световното първенство, както и петте златни медала, които Денис Димитров спечели тази година от турнири G-Class, изкачиха българина до най-високото място в световната ранглиста по таекуондо.Министърът благодари на Денис за това, че успешно защитава честта на България на големи спортни форуми и му пожела още поголеми успехи в по-високите възрасти.Председателят на Българската федерация по таекуондо Слави Бинев изказа своята благодарност към министър Кралев за подкрепата, която оказва на таекуондото. Почетен плакет от Кралев получи и треньорът Ангел Кирчев.На Денис Димитров му предстои да вземе участие в Балканското първенство в Самоков от 13 до 15 септември и Европейското първенство за кадети през октомври.", "date": "2019.08.29", "title": " Красен Кралев награди с почетен плакет на ММС Денис Димитров "}
{"url": "http://www.cross.bg/syperhranata-na-lyatoto-1612075.html", "text": "/КРОСС/ Тя е с местен произход и може да се консумира както в суров вид, така и в смутита, конфитюри за палачинки, сладкиши. Синьото боровинково лято е тук.Тези малки плодчета са истинска здравословна бомба, съдържаща повече антиоксиданти, витамин С, ресвератрол, витамин Е и полифеноли в сравнение с ягодите, малините и къпините.Не случайно е любимото природно лакомство на скандинавските народи, които добре зареждат фризерите със сините плодчета, за да имат добри ресурси от витамини през дългата северна зима.", "date": "2019.08.29", "title": "Суперхраната на лятото"}
{"url": "http://www.cross.bg/domingo-kontzerta-plasido-1612076.html", "text": "/КРОСС/ Оперната звезда Пласидо Доминго бе посрещнат топло на концерта си в унгарския град Сегед, организиран по случай откриването на футболен стадион и младежки спортен комплекс на тамошния католически диоцес, предаде Асошиейтед прес.Това бе вторият европейски ангажимент на певеца, след като той бе обвинен в сексуален тормоз. В неделя на Залцбургския фестивал той бе удостоен от публиката с продължителни аплодисменти и ставане на крака. Публиката на стадиона в Сегед бе сякаш по-сдържана, но посрещна певеца с аплодисменти и го възнагради с бурно ръкопляскане, след като той изпя патриотична ария от \"Банът Банк\" на Ференц Еркел, основоположника на унгарската национална опера. Но планираната пресконференция бе отменена и достъпът до репетицията бе ограничен. В концерта в Сегед участваха също синът на прочутия певец - Пласидо Доминго младши, и пуерториканското сопрано Ана Мария Мартинес. Организаторът на концерта Андреас Магон в коментар за АП намекна, че обвиненията срещу певеца са свързани и с големия брой адвокати в САЩ и каза, че в САЩ от всичко може да се направи шоу. Той посочи обаче, че европейската култура много се отличава в това отношение от американската. Пласидо Доминго е колосален артист и колосален човек, подчерта той. Певецът неведнъж е пял в Унгария. Унгарските медии, много от които са собственост на фондация, тясно свързана с премиера Виктор Орбан, в информациите си за концерта често не споменаваха обвиненията срещу Доминго. Независимите медии бяха се фокусирали предимно върху спортният комплекс, построен с обществени средства и благодарение на връзките на Църквата, отбелязва АП. Стадионът и младежкият спортен център \"Свети Гелерт\" бе построен с пари на данъкоплатците - около 14 милиона форинта (47 милиона долара), и е собственост на диоцеза Сегед-Чанад на Римокатолическата църква, начело на който стои епископ Ласло Киш-Риго, известен привърженик на политиката на премиера Виктор Орбан. Епископът е и основател на футболния клуб, който ще играе на стадиона с 8000 места. Комплексът ще се използва и от 9000 учащи се, посещаващи учебни заведения на диоцеза, и от около 4 хиляди деца, за които се грижи държавата, казва епископът.", "date": "2019.08.29", "title": "С овации посрещнаха Пласидо Доминго на концерт в Унгария"}
{"url": "http://www.cross.bg/brekzit-velikobritaniya-statyt-1612077.html", "text": "/КРОСС/ Омбудсманът Мая Манолова организира дискусия за проблемите на българите във Великобритания след Брекзит.Форумът се провежда по настояване на нашите сънародници заради тревогите им, че евентуалното напускане на страната на ЕС без сделка ще засегне вече придобити права. В началото на обсъждането Манолова изброи участниците и подчерта, че не е дошъл нито един представител на правителството. На срещата са поканени български граждани, живеещи и работещи във Великобритания.\"Дискусия в институцията на омбудсмана, провокирана по настояване на нашите сънародници заради тревогите им във връзка с евентуален Брекзит без сделка. Те са обезпокоени от факта, че неясният статут на Великобритания, породен от Брекзит, ще засегне вече придобити и упражнявани права. Основните предизвикателства според българите, които ме сезираха, са свързани с придобиването на новия им имиграционен статут след Брекзит и затруднената социална интеграция\", написа във фейсбук Мая Манолова.От 280 000 български граждани във Великобритания, едва 45 000 български граждани са придобили имиграционен статут към днешна дата, съобщи Мая Манолова, цитирана от Новини.бг. Срокът за придобиването на имиграционен статут след Брекзит е до 31 декември 2020 г., но дали това ще бъде окончателно възприето като краен срок, тепърва предстои да се види. Притеснението за омбудсмана е, че при евентуално напускане на Великобритания без споразумение, ще бъдат сериозно застрашени правата на хората от други страни в Обединеното кралство. Нейните притеснения са свързани и с българските граждани, които не са придобили имиграционен статут и не са започнали процедурата по такъв. По думите на Манолова огромен проблем е и съществуващата неяснота как сънародниците ни в Англия ще могат да упражняват своите права, а също така и изключителната сложност на административната процедура за придобиването на такъв статут. \"Една институция не може да се справи сама и ще бъде необходимо взаимодействието между всички страни\", каза Манолова. Нишан Джингозян, основател на Българския център за социална интеграция и култура в Лондон, служител на лондонското кметство Брент и член на работна група, сформирана от външното министерство на Великобритания, която разработва стратегия за работа с гражданите на ЕС след Брекзит, е сред участниците в дискусията. По думите му над 300 000 българи живеят във Великобритания. Политическите лидери в България трябва сериозно да се замислят да разработят стратегия за работа с големите общности българи, живеещи извън страната, каза Джингозян. Предизвикателствата пред българската общност във Великобританция са затруднена интеграция и придобиването на новия статут на уседналост, каза Джингозян. Статутът на уседналост при липсва на сделка няма да може да гарантира права, които изискват реципрочни действия от двете страни, подчерта той. По думите му за статута се кандидаства чрез мобилно приложение. Проблемът пред българските граждани е липса на достатъчно информация за срокове за кандидатстване, езикова бариера, дигитални умения. Той подчерта, че липсва информационна капмания в България, а хората в чужбина следят българските медиите. Липсва достатъчно връзка с българските институции, заяви Джингозян, като благодари на омбудсмана Мая Манолова за нейната ангажираност. Защо няма български консулства в Шотландия и Ирландия, попита Нишан Джингозян. Той настоя за депутат, който да отговаря за българската общност в чужбина.", "date": "2019.08.29", "title": "Никой от правителството не дойде на форума на Мая Манолова за Брекзит и проблемите на българите"}
{"url": "http://www.cross.bg/arktika-rysiya-sili-1612080.html", "text": "/КРОСС/ Русия, САЩ, а вече и \"близкият до Арктика\" Китай станаха състезатели в горещо рали по студения арктически лед. Надпреварата е още по-напрегната след новите геоложки проучвания във връзка с хребета Гакел и последвалото решение на ООН, което потвърди, че включените в заявката на Русия 1,2 милиона квадратни километра шелф са именно част от тази страна в геоложки план. Това увеличава потенциалните руски запаси от въглеводороди с 5 милиарда тона условно гориво, пише Елена Пустовойтова от руското издание \"Фонд за стратегическа култура\".САЩ губят \"битката за Арктика\", пък написа Bloomberg.Днес трудно бихме предположили, че ледените води на Беринговия проток може в обозримо бъдеще да видят кервани от танкери като в Персийския залив, но тъкмо това е първият аспект от \"битката за Арктика\". \"Проблемите около суверенитета и свободата на корабоплаването в Арктика - отбелязва Bloomberg, - стават все по-актуални (. . .)Слабоизвестен досега воден път като Беринговия проток може да стане критично важен проход, нещо като Персийски залив на бъдещето.\"Още по-парлив е според Bloomberg друг аспект: американските стратези са осъзнали, че \"по време на конфликт руските, а в най-близко бъдеще и китайските въоръжени сили ще могат да застрашат северните американски земи в Арктика. Те ще могат да използват възможностите си в Арктика, за да възпрепятстват развръщането на сили на САЩ в Европа или Азиатско-тихоокеанския регион\". С една дума американските стратези се тревожат, че леденият щит на Арктика, разделял от памтивека Америка и Русия, пречи да се разширява присъствието на въоръжените сили на САЩ в Евразия. Пентагонът вижда тук заплаха и готви \"сравнително прост и разумен отговор\": да провежда в американския север и най-вече в Аляска колкото може повече учения на военноморския флот, морската пехота и бреговата охрана. Белият дом си припомни принципа за свободно корабоплаване, \"за да хвърли предизвикателство на Русия и други страни, претендиращи за водите, смятани от САЩ за международни\".Днес в Арктика може да се плава само по Северния морски път. Точно това трасе Вашингтон смята да обяви за \"международни води\", макар член 234 от Конвенцията по морско право да предвижда специален режим за плаването по този маршрут. Северният морски път е исторически формирана единна национална транспортна комуникация на Русия. Планира се морското право да бъде \"пренаписано\" в интерес на САЩ с помощта на експедиционни бригади на морската пехота, получили вече команда да се готвят за действия в арктически условия.Представители на ВМС и бреговата охрана на САЩ говорят за \"нова свобода на корабоплаването\", засилване на американското морско присъствие на Север. А държавният секретар Майк Помпейо заяви пред последния форум на Арктическия съвет, че в региона \"са нахлували хищни сили\".Северният морски път дава възможност да се стигне от Източна Азия до Европа много по-бързо и по-евтино. Ако сравним този маршрут с трасето през Малакския проток и Суецкия канал, събират се почти 3000 спестени мили - една четвърт от пътя. И главният момент: Арктика означава 1,67 трилиона куб. метра природен газ - една трета от световните ресурси, 90 милиарда барела петрол, редкоземни минерали за има-няма един трилион долара . . . ООН прогнозира, че до 2050 г. температурите в Арктика ще се вдигнат с 3 до 5 градуса и достъпът до високите ширини ще бъде сериозно улеснен. Съединените щати засега трудно лансират интересите си в Арктика, разполагайки с два ледоразбивача - единият служи като склад за резервни части, за да се поддържа в движение другият. Изтъкваме - засега. Конгресът на САЩ отпусна вече 655 милиона долара за три нови тежки ледоразбивача за бреговата охрана. Обявено е, че корабите с водоизместване по 17 700 тона ще могат да пробиват ледове с триметрова дебелина. Първият ще влезе в строя три години след като бъде бракуван действащият днес \"Полар стар\".Русия използва Северния морски път като единна транспортна комуникация в северните ширини още от съветски времена. Ледоразбивачите от клас \"Арктика\" с водоизместване 25 хил. тона могат да пробиват ледове с дебелина 2,25 м и да проправят проход, широк 33,5 метра. Суперледоразбивачите от клас \"Лидер\" с водоизместване 72 хил. тона, които се очаква да влязат в строя през втората половина от 2020-те, ще могат целогодишно да плават по това северно трасе и да чупят четириметрови ледове, оставяйки след себе си \"път\" с широчина 60 метра. Строящите се вече плавателни съдове от проект 23550 с характеристики едновременно на ледоразбивачи, буксири и патрулни кораби ще могат да разбиват лед с дебелина до 1,5 м. На борда си всеки ще носи пускови комплекси за ракети \"Калибър\", 100-милиметрово оръдие, в специален хангар - хеликоптер Ка-27 за борба с подводници и два скоростни бойни катера \"Раптор\", за да бъдат преследвани с тях нарушители на границата и плавателните им средства да се вземат на абордаж. Първият кораб от този клас - \"Иван Папанин\", се очаква да бъде спуснат на вода през 2023 г. Неотдавна Северният флот от руските военноморски сили организира учение за откриване и унищожаване на подводници на условен противник по границата между Баренцово и Норвежко море. Преди това арктически отряд, включващ кораби и други плавателни съдове от Северния флот, проведе антитерористично учение в района на Нова земя. Има кой да брани Конвенцията на ООН по морско право.Претендентите за Арктика обаче не са малко, отбелязва \"Стратфор\". И според експерти на разузнавателно-аналитичната компания на първо място трябва да се спомене Китай, който въпреки географската си отдалеченост от арктическите ширини се обяви за \"близка до Арктика държава\" и смята да прокара собствен \"Полярен път на коприната\" със съответната инфраструктура и правен режим. Пекин вече спуска на вода ледоразбивачи и дейно сътрудничи с членки на Арктическия клуб - Норвегия, Швеция, Финландия, Дания и Исландия.\"В Арктика ще накарат Русия да маневрира из един пейзаж, коренно променен след студената война - прогнозират аналитиците на \"Стратфор\". - Собствени интереси лансира там \"близкият до Арктика\" Китай, а САЩ правят сега преоценка на целия комплекс от проблеми около своята арктическа сигурност.\"", "date": "2019.08.29", "title": "Горещите студове на Арктика или битката за новия Персийски залив"}
{"url": "http://www.cross.bg/sustoi-podgotovkata-suvetnitzi-1612060.html", "text": "/КРОСС/ Днес 29.08. от 14.00 ч., ще се състои първият редовен брифинг на Централната избирателна комисия (ЦИК) във връзка с подготовката и произвеждането на изборите за общински съветници и за кметове. Брифингът ще се състои в пресклуба в сградата на Народното събрание на пл. \"Княз Александър I\". Правителството одобри вчера план-сметка - вотът за кметове и общински съветници ще струва 70 милиона и 700 хиляди лева. Това е с 20 милиона повече в сравнение с изборите преди 4 години. Първият тур на местния вот е насрочен за на 27 октомври.", "date": "2019.08.29", "title": "ЦИК представя подготовката за месните избори"}
{"url": "http://www.cross.bg/iiork-greta-kriza-1612063.html", "text": "/КРОСС/ Яхтата, с която младата шведска природозащитничка Грета Тунберг, прекоси Атлантическия океан, пристигна в Ню Йорк, съобщи Асошиейтед прес. Шестнайсетгодишното момиче, станало инициатор на световно младежко движение за борба с климатичните изменения, и екипажът й бяха топло приветствани от много журналисти и активисти, събрали се на крайбрежната улица на река Хъдсън.Тунберг потегли на 14 август от британския град Плимут за САЩ, за да участва на 123 септември в световна среща за климата, организирана от генералния секретар на ООН Антониу Гутериш. Момичето отказа да лети до Ню Йорк заради въглеродните емисии, които отделят самолетите, затова пътува с яхта с нулеви такива.През декември Грета, предложена за Нобелова награда за мир, ще участва и в среща за климатичните промени в чилийската столица Сантяго, отбелязва ТАСС.След пристигането си в Ню Йорк тя, заяви на първата си пресконференция на американска земя, че съжалява, че президентът Доналд Тръмп отказва \"да слуша науката\" и заяви, че пожарите в Амазония \"са ясен знак, че трябва да престанем да унищожаваме природата\", съобщи Франс прес.Посланието ми (за Тръмп) е да \"слуша науката\", но той явно не го прави, каза тийнейджърката и добави, че щом никой досега не е успял да го убеди, че въпросът с климатичните промени е спешен, едва ли тя би могла.Тунберг каза още, че плаването е минало учудващо добре, че нито веднъж не е имала морска болест, но подчерта, че тя не очаква всички да постъпват като нея. По думите й не е нормално едно 16-годишно момиче да трябва да прекоси океана, за да защити позицията си.\"Климатът и екологичната криза са глобална криза, най-голямата криза, пред която се е изправяло човечеството, и ако ние не съумее да работим заедно и да си сътрудничим, да работим заедно въпреки различията си, ще се провалим\", каза Тунбер.Тя допълни, че сега първо ще си почине, а в петък ще се включи в младежка \"стачка за климата\" пред сградата на Обединените нации. ", "date": "2019.08.29", "title": "Грета Тумберг пристигна с яхтата си в Ню Йорк"}
{"url": "http://www.cross.bg/dorian-yragana-metra-1612048.html", "text": "/КРОСС/ Губернаторът на Флорида Рон ДеСантис обяви извънредно положение в части от щата, които са на пътя на урагана Дориан. В специално съобщение той призова жителите да си осигурят запаси от храна, вода и лекарства за седем дни. Според ДеСантис гражданите трябва да имат и план в случай на бедствие. Дориан придоби силата на ураган и се приближава към бреговете на американския щат. Очаква се той да ги достигне в края на тази седмица. В момента бурята се намира в района на Пуерто Рико и се движи със скорост от 5 метра в секунда. Скоростта на ветровете е 33 метра в секунда.   Междувременно възрастен мъж в Пуерто Рико стана първата жертва на урагана, след като силен порив на вятъра го събори от покрива на къщата му. Още един човек е пострадал в град Сан Хуан. ", "date": "2019.08.29", "title": " Губернаторът на Флорида обяви извънредно положение заради Дориан"}
{"url": "http://www.cross.bg/velikobritaniya-sdelka-zayavi-1612067.html", "text": "/КРОСС/ Дори при излизане на Великобритания от ЕС без сделка, краткосрочните посещения до 90 дни в Обединеното Кралство ще са без визи. Ако искате да посетите роднини, бизнес посещения - може да останете до 3 месеца. Ако искате да работите или учите в Обединеното кралство, ще има промяна. Това заяви пред bTV британският посланик в България Н. Пр. Ема Хопкинс.По думите й 54 000 българи вече са регистрирани чрез мобилно приложение. Има много помощ и информация на български език. От 120 000 българи официално са във Великобритания. Междувременно пред БНР една от българките на Острова - Мария Спирова, заяви, че сериозна пречка пред българите във Великобритания е невъзможността им да се справят с процеса по кандидатстване за уседнал статут. Спирова, която е редактор в юридическо издателство в Лондон.\"Очевидно поне над 100 хил. души са изправени пред сериозна дискриминация. Разширяването на капацитета на посолството и консулството във Великобритания може много да помогне\", допълни Спирова.Решението за излизането на Великобритания от ЕС е необратимо - сегашното правителство напускаме 31 октомври 2019 г., каза тя. Обичайна работа е спиране на парламента, пресата драматизира извънредно, каза британският дипломат. По думите й парламентът обикновено почива по 3 седмици през септември-октомври. Вместо 3 седмици, сега прекъсването ще е за 5 седмици.Сега е най-дългият период на парламентарна сесия от 400 г. насам, правителството има нужда да си поеме дъх, за да осмисли своята парламентарна програма, каза посланик Хопкинс. Все още сме уверени, че през следващите два месеца ще може да постигнем сделка, която да работи за всички. Трябва да сме готови за всеки друг евентуален сценарий. Много работа има, която да свършим.Това са хипотетични сценарии, правителството не възнамерява да въвежда предварителни избори или референдум. Тази сделка няма да мине през парламента. Ако искаме напредък, трябва промяна. Защитният механизъм на Ирландия предвижда ангажименти от нашата страна, които няма как да контолираме, заяви дипломатът.Това не е безпрецедентно, защото по конституция е обичайно премиерът да поиска кралицата да спре временно парламента. В последните 50 г. тя често е одобрявала подобно действие, каза посланикът. По думите й, парламентарната практика е каквото поиска премиерът, тя да се съгласи.Относно заплащането от Великобритания, британският посланик заяви, че обект на преговори са 39-те млрд. паунда. Това ще бъде обект на нови обсъждания, ако няма сделка. Ние сме сериозен вносител в ЕС. Наясно сме, че имаме финансови задължения. Пресата раздухва страхове, говори се за недостиг на лекарства - обединеното кралство сериозно се подготвя за излизане без сделка.Запитана да коментира теча на данни от НАП, посланик Хопкинс заяви, че това е вътрешен български въпрос.\"Знам, че се разследва, предложихме съдействие. Искахме да видим евентуален теч на британски данни. Активно сътрудничим в областта на киберзащитата. Наясно сме с натиска и трудността да се отговори на подобни атаки\", каза дипломатът.", "date": "2019.08.29", "title": "И при Брекзит без сделка стоим до 90 дни във Великобритания"}
{"url": "http://www.cross.bg/godina-remonti-produlzhavat-1612051.html", "text": "/КРОСС/ Голяма част от мащабните пътни реконструкции в града, се очаква да приключат до началото на учебната година, обеща зам.-кметът в Столичната община Дончо Барбалов. Текущите ремонти, обаче, продължават през цялата година. Такъв обект, който ще включва само запълване на дупки, е пътят между селата Железница и Плана. Ще бъдат ремонтирани 4500 кв.м, за което са отделени 60 хил. лв. с ДДС. Бюджетът за ремонти по уличната мрежа тази година е 38 млн. лева, припомни Дончо Барбалов. ", "date": "2019.08.29", "title": "Големите пътни ремонти в София приключват през септември, текущите - продължават"}
{"url": "http://www.cross.bg/praseta-chyma-zayavi-1612052.html", "text": "/КРОСС/ \"Не може с лека ръка да се убива един бизнес\", това заяви д-р Димитрова от свинекомплекса в Голямо Враново, която настоява да се запазят 17 000 живи прасета, тъй като взетите проби не са отчели никакво наличие на вирус на Африканска чума по свинете.Д-р Димитрова е категорична, че останалите животни могат да се подложат на надзор да се разбере има ли вирус или не. Тези животни могат да останат при нас, да се отгледат, категорична е тя. Всички проби са отрицателни, искат да умъртвят още 17 000 прасета.Нито едно обезщетение не може да върне загубата. Този свинекомплекс съществува от 40 г., непрекъснато работи, каза д-р Димитрова. Тя определи като самоубийство унищожаването на всички животни и опита им да бъдат заменени с нови. Складовете на свинефермата са блокирани - блокирали са стоката в хладилниците, не се дава движение на готовата продукция, която има срок на производство.\"На някои от тях им изтече срокът на годност. Само в сушилнята имаме около 6 тона суровосушени продукти. Непрекъснато в нашия свинекомплекс има представители на БАБХ, поне двама. За никого не сме опасни\", каза д-р Димитрова. В свинефермата на Голямо Враново са взети 1500 проби, всички от тях са отрицателни. \"Нямаме смъртност, няма умрели прасета от африканска чума\", заявиха от фермата.От 30-ти юли са описани всички посещения на свинекомплекса. Влиза доктор, който проверява умрелите прасета, взема проба и я праща за изследване за африканска чума. Пробите са само от умрели прасета под контрол на Българската агенция за безопасност на храните (БАБХ).Нормално е да има смъртност в голям свинекомплекс. Тя се изчислява, има планова смъртност, поясниха от фермата. Те настояват за подкрепа от властите и отправиха апел към премиера: \"Истината е с нас, а не силата. Дали е по-важно да се спасят работни места. Бюджетът на България не трябва да се раздава с лека ръка\".Припомняме, на 26 август беше открито ново огнище на чума в село Тръстеник, Русенско.Заради заразата бяха умъртвени 80 000 прасета в Русенско.Министърът на околната среда и водите Нено Димов заяви, че чака да мине кризата с чумата, за да се предприемат нови мерки.На 8 август стана ясно, че две диви прасета край Доспат са с положителна проба за чума.Два дни по-рано стана ясно, че ЕС ни дава 13,9 млн. лв. за борба със заразата. Новината дойде от срещата на министър Десислава Танева с еврокомисаря по здравеопазването и безопасността на храните Витянис Андрюкайтис.След това зам.-министърът на земеделието Янко Иванов заяви, че може да се наложи да поискаме още пари от ЕС за справяне с чумата.Земеделският министър Десислава Танева издаде заповед, с която забрани лова в районите с африканска чума по свинете.На среща с кметовете от област Пазарджик премиерът Бойко Борисов обеща свиневъдите да бъдат компенсирани с 300 лв. на двор, на което Корнелия Нинова заяви, че с 300 лв. Борисов се подиграва с тревогите на хората.", "date": "2019.08.29", "title": "Свиневъди: Не може с лека ръка да се убива един бизнес"}
{"url": "http://www.cross.bg/maiior-mi-raiiona-1612069.html", "text": "/КРОСС/ Вертолет Ми-17 от авиобаза Крумово се включи в потушаването на пожара, възникнал в района между селата Еленово и Сокол, община Нова Загора.Командир на екипажа на Ми-17 е полковник Димитър Павлов, а членове – майор Александър Цанков, майор Ангел Нонин и офицерски кандидат Георги Петров.Те ще направят облитане на района на пожара и при необходимост ще извършат обливане от въздуха на огнените огнища.", "date": "2019.08.29", "title": "Вертолет се включи в гасенето на пожара край селата Еленово и Сокол"}
{"url": "http://www.cross.bg/lydogoretz-maribor-evropeiiskite-1612068.html", "text": "/КРОСС/ Лудогорец\" излиза срещу \"Марибор\" в мача, който трябва да осмисли сезона на клуба. Шампионите гостуват в Словения в реванш от плейофите в Лига Европа, а крайният победител ще влезе в групите на турнира.Преди седмица двата състава завършиха при нулево равенство. Тогава \"Лудогорец\" изпусна куп положения, макар че игра дълго с човек повече. Сега предизвикателството пред отбора е още по-голямо заради уволнението на Стойчо Стоев.На поста застана Станислав Генчев, който определи ситуацията като \"доста изненадваща\". \"Треньорската смяна е нож с две остриета - има и позитиви, и негативи. Надявам се в случая резултатът да е позитивен и футболистите да са готови да дадат най-доброто от себе си в този важен мач.\"Той изтъкна, че \"Марибор\" има богат опит в европейските турнири. \"Готови сме да отговорим на всичко, което те предприемат. Не можем да гледаме само в едната фаза от играта, когато говорим за мач в европейските турнири.\"", "date": "2019.08.29", "title": "\"Лудогорец\" се изправя срещу \"Марибор\" в мача за осмисляне на сезона"}
{"url": "http://www.cross.bg/danni-banata-lichnite-1612056.html", "text": "/КРОСС/ Koмиcиятa зa зaщитa нa личнитe дaнни (KЗЛД) глoби \"Бaнĸa ДCK\" EAД c 1 000 000 лeвa зapaди тeч нa инфopмaция зa ĸлиeнти.Oт cъoбщeниeтo нa инcтитyциятa cтaвa яcнo, чe бaнĸaтa нeпpaвoмepнo e paзĸpилa дaннитe нa oбщo 33 492 дyши и 23 270 ĸpeдитни дocиeтa. B дocиeтaтa ce cъдъpжaт дaнни и нa тpeти лицa - cъпpyзи, пpoдaвaчи, нacлeдници, пopъчитeли, cвъpзaни cъc зaceгнaтитe - ĸaтo бpoят нa пocлeднитe нe мoжe дa ce изчиcли.Πpoвepĸaтa нa ĸoмиcиятa e пpoвeдeнa в eднoмeceчeн cpoĸ. Уcтaнoвeнo e, чe пpи ocъщecтвявaнeтo нa дeйнocттa cи, бaнĸaтa в ĸaчecтвoтo нa aдминиcтpaтop нa лични дaнни, нe e пpeдпpиeлa и пpилoжилa нeoбxoдимитe тexничecĸи и opгaнизaциoнни мepĸи, зa дa ocигypи и гapaнтиpa пocтoяннaтa пoвepитeлнocт, цялocтнocт, нaличнocт и ycтoйчивocт нa cиcтeмитe и ycлyгитe зa oбpaбoтвaнe нa лични дaнни нa физичecĸи лицa (ĸлиeнтитe нa бaнĸaтa), и cвъpзaнитe c тяx тpeти лицa.Oт тoвa пocлeдвaлo нeпpaвoмepнo paзпpocтpaнявaнe и дocтъпвaнe нa личнитe дaнни нa ĸлиeнтитe. Изтeĸли ca дaнни ĸaтo тpи имeнa, гpaждaнcтвo, EГH, пocтoянeн или нacтoящ aдpec, ĸoпия нa личнитe ĸapти и cъдъpжaщитe ce в тяx биoмeтpични дaнни зa pъcт и цвят нa oчитe; вcичĸи лични дaнни, cъдъpжaщи ce в дaнъчни дoĸyмeнти, yдocтoвepявaщи дoxoди и здpaвнo-ocигypитeлeн cтaтyc нa ĸpeдитoпoлyчaтeлитe и тpeти лицa пo тяx, ĸaĸтo и дaнни зa здpaвocлoвнo cъcтoяниe (ĸaтo в няĸoи ĸpeдитни дocиeтa ce cъдъpжaт peшeния нa TEЛK зa нaмaлeнa paбoтocпocoбнocт), нoмepa нa paзплaщaтeлни cмeтĸи, ĸaĸтo и peгиcтpaциoнни нoмepa и дaти нa нoтapиaлни aĸтoвe c пoлoжeни пoдпиcи.\"B ĸoнĸpeтния cлyчaй бaнĸaтa, ĸoятo cмe глoбили зa нecпaзвaнe нa изиcĸвaниятa зa cигypнocт нa инфopмaциятa, нe e пoлoжилa дocтaтъчни тexничecĸи-opгaнизaциoнни мepĸи тaзи пoвepитeлнa инфopмaция дa нe бъдe дocтъпнa и cъoтвeтнo дoпълнитeлнo cъxpaнeнa. Физичecĸoтo лицe e Cтeфaн Чoлaĸoв, ĸoйтo e пoдaтeлят нa cигнaлa дo Koмиcиятa зa зaщитa нa личнитe дaти. Πpeдocтaви eдин гoлям xapд диcĸ и дoпълнитeлнa флaш пaмeт, нa ĸoятo ce ycтaнoви, чe имa нaд 33 - 34 xил. ĸлиeнтa нa бaнĸaтa, чиитo ĸpeдитни дocиeтa ca пpидoбити нeзaĸoнocъoбpaзнo и впocлeдcтвиe пyбличнo paзпpocтpaнeни\", ĸaзa пpeд bТV пpeдceдaтeлят нa Koмиcиятa зa зaщитa нa личнитe дaнни Beнциcлaв Kapaджoв.Πpeди вpeмe oщe пpeди peшeниeтo нa KЗЛД oт бaнĸaтa oбяcниxa, чe имa тaĸъв cлyчaй, зa ĸoйтo ca инфopмиpaли инcтитyциятa. \"Бългapcĸи гpaждaнин, в минaлoтo ocъдeн и лeжaл в зaтвopa пo oбвинeниe зa бaнĸoв oбиp, инфopмиpa Бaнĸa ДCK, чe пpитeжaвa бaзa дaнни, cъдъpжaщa ĸлиeнтcĸи дaнни oт бaнĸaтa\", ce ĸaзвaшe тoгaвa в cъoбщeниeтo.B нeгo ce ĸaзвa oщe, чe нa бaзa нa пoлyчeнaтa oт гpaждaнинa инфopмaция бaнĸaтa e нaзнaчилa вътpeшнo paзcлeдвaнe, пo вpeмe нa ĸoeтo e ycтaнoвeнo, чe нe е имaлo ycпeшнa дигитaлнa aтaĸa cpeщy инфopмaциoннитe й cиcтeми. \"Bъв вpъзĸa c тoвa, aĸo лицe пpитeжaвa тaĸивa дaнни, тe мoгaт дa ce пoлyчaт caмo и eдинcтвeнo пo дpyг, нo cъщo тaĸa нeзaĸoнeн нaчин c нeпpaвoмepнo дeйcтвиe във вpeдa нa бaнĸaтa\",пoдчepтaвaт oт ĸpeдитнaтa инcтитyция. ", "date": "2019.08.29", "title": "Бaнĸa \"ДCK\" c глoбa oт 1 милиoнa лeвa зapaди тeч нa лични дaнни"}
{"url": "http://www.cross.bg/danni-deiistviya-agentziyata-1612070.html", "text": "/КРОСС/ Актът за установяване на административно нарушение, съставен срещу НАП от Комисията за защита на личните данни, е оспорен в законовия 3-дневен срок. Това съобщиха от приходното ведомство. Наказателното постановление, с което комисията налага санкция в размер на 5,1 млн. лв., също ще бъде обжалвано пред съда.Главният мотив за оспорването на акта на КЗЛД е, че неоторизираният достъп, кражбата на данни и последващото им публично оповестяване са резултат от действия, представляващи престъпление по смисъла на Наказателния кодекс на РБ, осъществени независимо и въпреки предприетите от НАП технически и организационни мерки за защита.Справката в приложението за това какъв вид лични данни са били разкрити за български граждани, ще бъде пусната в експлоатация през следващата седмица, съобщават още от НАП. Проверката ще може да бъде извършена чрез идентификация с персонален идентификационен код (ПИК), издаден от приходната агенция, или с електронен подпис. Такава справка ще може да се направи и в офисите на НАП в страната след представяне на лична карта.", "date": "2019.08.29", "title": "НАП оспорва глобата"}
{"url": "http://www.cross.bg/belashtitza-emil-ekoglasnost-1612101.html", "text": "/КРОСС/       \"Днес бе организиран поредния протест срещу незаконния добив на инертни материали на швейцарската фирма Холсим, която освен наглото навлизане в държавна територия без концесионен договор, погазва безпардонно красивата природа на пловдивско село Белащица и околните селища. Председателя на „Екогасност\",  Емил Георгиев запозна присъстващите с проблемите на западните Родопи произтичащи от дейността на  кариера. В последствие близо 150 човека блокираха спонтанно пътя към кариерата, като не допускаха товарните камиони да преминават.- запита председателя на Екогласност Емил Георгиев.Вече близо 3 години продължава сагата с протестите срещу кариерата на „Холсим\" край  Белащица. Жителите на селищата Белащица, Гълъбово, Марково, Брестник, Куклен, Цар Калоян и ПК Екогласност не се умориха да се борят срещу концесионера и вредите от дейността му, които понасят ежедневно.Хората се жалваха дори на швейцарската посланичка, подариха й чували с праха, с който швейцарската компания засипва околността, многобройни протестни шествия,  сигнали до държавните институции и Прокуратурата съпътстват борбата на Белащица и околността да се спазват екологичните норми на страната.Засега има реакция само от Министерство на енергетиката. Емил Георгиев от Екогласност подчерта: \"Прави чест на министър Петкова, че наложи санкция в размер на 50 000 лева, с което се потвърди правотата на твърденията ни, че там се извършва незаконен добив, т.е. краде се българско природно богатство\".От ПК \"Екогласност\" подадоха сигнали до Окръжната прокуратура, ДАНС, Прокуратура, НАП, Министерство на енергетиката и МОСВ, за да се разпореди извършването на проверка на всички събрани факти за нарушенията на концесионера „Холсим\", заяви Емил Георгиев. Той настоява в полза на държавата да се отнеме цялата техника на фирмата, която извършва незаконен добив.Днес е само репетиция, вече сме готови и на крайни действия, съобщи Павел Гемишев от гражданския комитет „Стоп на кариерите в Белащица\".„Няма да се изморим, вече 3 години протестираме и сигнализираме държавните институции по екологичните проблеми в района на Белащица. Ще продължим, ако някой си мисли, че сме се уморили, лъже се!\" каза Емил Горгиев от Екогласност. ", "date": "2019.08.29", "title": "Държавата нехае за екологичните престъпления на швейцарска фирма"}
{"url": "http://www.cross.bg/vsichki-taneva-merkite-1612053.html", "text": "/КРОСС/ „Поискала съм становище и от Европейската комисия за всички действия, които прилагаме за ликвидиране на африканската чума по свинете и ограничаване на нейните щети”, това каза в интервю за предаването „Тази сутрин” по БТВ министърът на земеделието, храните и горите Десислава Танева. По въпроса за фермата в Голямо Враново, Русенско, където още има живи животни, министърът подчерта, че правилата важат за всички. „От началото, когато беше установено заболяването в тази ферма, до сега, са евтаназирани близо 13 хил. животни. Продължава евтаназията“, каза министър Танева. „Директивата от 2002 година дава възможност за дерогация при епизоотии, но не говорим за африканска чума, а при условия на отделна биосигурност и изолиране на производствени помещения и нива на достъп и биосигурност за неевтанизиране. Това е изключение, но ние сме убедени, че няма как да се приложи. Писахме писмо до Европейската комисия, по отношение на засегнатия свинекомплекс, с питане дали това изключение би било приложимо и получихме отрицателно становище. Категорично не можем да вземаме ние решението за дерогация. И да можехме, в условията на това заболяване в цяла Европа всички действия, които всички страни прилагат, са по стратегия за африканската чума по свинете, приета 2015 г.”, обясни министърът. „Пристигат помощни комисии за ревизия на мерките. Ние сме променяли мерките, но една държава не може да вземе самостоятелно решение по отношение на мерките, защото се касае обща европейска стратегия за Европейския съюз от 2015 г.”, каза още Десислава Танева.", "date": "2019.08.29", "title": "Десислава Танева:  Продължава евтаназията"}
{"url": "http://www.cross.bg/federatziya-ryskata-avgyst-1612104.html", "text": " /КРОСС/ За осми пореден път в Китен  се провежда Форум-фестивал за студенти и младежи, организиран от Правителството на Ямало - Ненецкия Автономен Окръг на Руската Федерация. Той започна на 22 август на територията на хотелски комплекс КООП - Китен и международен лагер „ЯМАЛ\" и ще продължи до 27 август. Събитието, под мотото „Ние сме за мир в целия свят!\", е подчинено на целите на развитието на международното младежко сътрудничество и популяризирането на идеята за мирно съществуване.Участие в Международния Младежки Фестивал тази година  ще вземат над 200 млади хора от Руската Федерация и 23 страни по света.За участниците и делегатите в рамките на Форума ще бъдат организирани множество срещи и тренинги с експерти от регионално, национално и международно ниво на компетенция, представители на официални държавни органи, лектори, водещи представители на културата и изкуството.Работата на форума е организирана по четири основни направления - „личностни компетенции\", „проектни техники\", „управление на обществени неправителствени организации\", „руския език в рамките на културния обмен и диалог\"Основна част във фестивалната програма заемат прояви, свързани с годината на насърчаване на младежката активност и предприемчивост в Русия и на Годината на Руското Кино.Почетен гост на младежкия Форум-Фестивал ще бъде Владимир Меншов - световноизвестен руски режисьор, актьор, заслужил артист на Руската Федерация, носител на множество държавни и международни награди и „Оскар\" за „Москва не вярва на сълзи\" в категорията „Най-добър чуждестранен филм\".Жители и гости на Приморско ще имат възможност да видят филма на Владимир Меншов на 25 август на откритата градска сцена от 20 часа. Режисьорът лично ще произнесе слово преди прожекцията на този образец  на световното кинематографично изкуство, която ще бъде безплатна. Филмът ще бъде излъчен с подкрепата и любезното съдействие на Посолството на Руската Федерация, Генералното Консулство на РФ във Варна и Руския културно-кнформационен център в София.\n\t\t\t\t\t", "date": "2019.08.29", "title": "Китен се превърна в столица на студентите"}
{"url": "http://www.cross.bg/bronya-takava-izdurzhi-1612116.html", "text": "/КРОСС/ Вече 15 години в гамата на кросоувъра BMW X5 присъства заводска бронирана модификация, като такива машини са особено търсени на пазарите в Южна Америка, Африка и Русия.", "date": "2019.08.29", "title": "Представиха бронираният BMW X5 Protection VR6"}
{"url": "http://www.cross.bg/ykraiina-dyshi-blok-1612057.html", "text": "/КРОСС/ Осем души са загинали при срутване на жилищен блок в Западна Украйна, предаде Ройтерс, като се позова на службата за спешна помощ.Като възможна причина за рухването на сградата в малкия град Дрохобич, Лвовска област, вчера бе посочена газова експлозия.Първоначално бе съобщено за един загинал.", "date": "2019.08.29", "title": " Жилищен блок се срути и уби 8 души в Украйна"}
{"url": "http://www.cross.bg/s-f-tyrtziya-1612054.html", "text": "/КРОСС/ Американската администрация може да обмисли връщането на Турция към програмата за изтребители бомбардировачи от пето поколение F-35, само ако се отърве от противоракетните системи С-400, придобити от Русия. Това обяви в сряда на брифинг за журналисти в Пентагона американският министър на отбраната Марк Еспър.Той беше попитан дали САЩ ще са готови да върнат Турция на проекта за производство на самолети F-35, ако тя откаже да използва системата за ПВО С-400. - Не. Не според моите идеи - отговори Еспър.\"Говорих за това много ясно, публично и насаме в контакти с моите турски колеги: или F-35, или S-400. Не и двете (тези оръжейни системи). Не можете да го сложите в гаража, и разгърнете още един (за целите на кандидатстване). Или единия, или другия \", обясни военният министър на САЩ.В същото време той призна, че с пълното отхвърляне на Анкара от системата за противовъздушна отбрана С-400, Вашингтон може да проучи въпроса за завръщането на Турция към производствената програма на F-35. \"Повтарям: те (турските власти) ще трябва да се отърват от програмата С-400 и тогава ние (американските служители) можем да обмислим това\", каза Еспър.Според него ситуацията около F-35 и С-400 в американско-турските отношения не се е променила. \"Ние сме там, където сме. Съжаляваме. Както казах, Турция е дългогодишен партньор и съюзник и се надявам, че тя отново ще се движи в нашата посока и ще изпълни това, за което НАТО се съгласи преди много години: спрете да инвестирате. средства за руска технология, технология от съветско време. И те (турците) сякаш се движат в друга посока \", добави шефът на Пентагона.", "date": "2019.08.29", "title": "САЩ с ясно послание към Турция за Ф-35"}
{"url": "http://www.cross.bg/singapyr-letishteto-zonata-1612062.html", "text": "/КРОСС/ Има ли хора, които вземат самолета, само за да посетят дадено летище? Има, при това милиони. Неприятен инцидент миналия петък, докладван едва в събота, при който от паднало стъкло на огледало в магазин пострада и загина 18-месечно бебе на китайски туристи, замъгли за ден световната слава на летището в Сингапур. Със своите 2 милиона орхидеи, всяка прикрепена по начин, който перфектно да съответства на изискванията на фъншуи – изкуството за духовно и здравословно подреждане на интериори според азиатската традиция и философия, с новооткрития си форум с атриум, който смая цялата планетата с водопадите и другите си екстри, дори с бонбонките, които можете да вземете, докато чакате паспортния контрол, това е вероятно най-атрактивната аерогара. Сигурно по тази причина названието „Скъпоценният камък” върви дори официално с познатото име на летището „Чанги” на Сингапур. Всъщност ювелирното определение е за зоната от 135,7 дка, която свързва четирите терминала на аерогарата. „Скъпоценният камък” – таван с идеята за диамант, покрива една удивителна зона, открита на 17 април тази година, заради която цялото летище получи титлата „най-красиво в света”. В рубриката най-най могат да се прибавят няколко факта. Под диаманта от стъкло на покрива на зоната се сипе най-високият покрит водопад в света. Той е в средата на пространството с пет надземни и пет подземни етажа, заети с места за отдих – летището в Сингапур е прочуто със своите машини за масаж на краката, за пазаруване, за ядене и пиене. Водната атракция е 40-метрова. Заради това за зоната казват, че се чува, преди да се види от туристите – грохотът на падащата стихия се усеща отдалеч, преди окото да я зърне. Според официалната информация от мениджъра на летището, водопадът „се прави” от падащите ежедневно на това чудно кътче на самия екватор дъждове, от които се събира достатъчно вода, която да се лее от 40 м височина. Освен това, с нея се поливат и зелените площи с пищни растения в цялата „Шисейдо долина” – малкият парк около величествената атракция. Най-най е и цената на цялостното интериорно решение – 1,25 млрд. долара или над 1 млрд. евро. Най-най е и летищният мол в зоната, който е и най-озелененият на планетата. Той е достъпен за всички – изпращачи, посрещачи и пасажери, тъй като тук не е терминал – няма гишета и пунктове за контрол – всички са добре дошли. Онези, които мъкнат багажи, има къде да ги оставят, докато „шетат”.Разбира се, основната мишена на мола са всички, които чакат връзки в Сингапур. Това е най-удобният хъб за целия Далечен Изток, тъй като се намира в средата между Малдивите и Филипините, между Азия и Австралия, между Индонезия, Малайзия, Тайланд, Виетнам. Така стотици хиляди хора на ден са принудени да прекарват часове на летището, а градът на милионерите няма как да ги остави да си тръгнат, без междувременно да похарчат пари. Туристически настроените, могат да вземат автобус и да бъдат закарани за сметка на домакините до центъра на Сингапур, който е един от най-прекрасните градове не само на Изтока, където на практика няма съперници, но и в целия свят. Разстоянието се минава за около половин час. Сингапур омайва, защото съчетава съвременната хайтек модерност с колониалната класика, китайските традиции с удобствата на съвременния туризъм като най-големия инфинити пул, най-мащабното казино, най-доброто спа в света. Онези, на които просто им се спи, могат да изкарат своите часове под купола на „Скъпоценния камък” в някоя от 130 кабини на „Йотелер” в сладка дрямка. Киноманите имат на разположение IMAX кино с 11 зали. Преди да се превърне в „рай под покрив”, площта на „Скъпоценния камък” е прост паркинг. Преди 9 години ръководителите на летището решават, че могат да изкарат милиарди и да затвърдят репутацията на Сингапур като „град – градина”, какъвто той си е, както сме ви разказвали, като изградят нечуваното и невиждано пространство. За шест години от създаването на проекта през 2013 г., той е реализиран по удивителен начин. Идеята е хората да се чувстват, но и да не се чувстват на летище, да се чувстват, но и да не се чувстват в мол, да имат усета за допир до центъра на град, докато всъщност са далеч от него. Да се докоснат до красивото бъдеще, което се надяваме, че ни очаква. Обявявано нееднократно за най-добро летище в света, „Чанги” се бори да отиде напред и в класацията за най-голямо по брой пътници, където е едва на 7-а позиция на планетата с неговите 65,6 млн. пасажери миналата година. То привлича полети от 400 града на 100 авиокомпании. В следващите десет години аерогарата ще гради пети терминал, така че – заедно с ремонта на втория си терминал – да надмине 140 млн. пътници през 2030 г. ", "date": "2019.08.29", "title": "Летището на Сингапур е определено за най-красивото"}
{"url": "http://www.cross.bg/bili-izklyuchitelno-ivan-1612058.html", "text": "/КРОСС/ „Такива случаи като този от село Негован са изключително трудни за разкриване4, това каза в предаването „Здравей, България” по Нова телевизия криминалистът Иван Савов. По думите му, разследващите започват от един бял лист и трудно може да се каже, как са стигнали до информацията. ,,В основата на това жестоко убийство стоят користни цели. Възрастните хора са били убити, за да бъдат ограбени и за да им се вземе каквото може като собственост”, смята криминалистът. „Това е изключително тежко престъпление, а заловените са извършили деянието напълно умишлено'', заяви той. ,,Много канали са били разработени, проверявани са били какви ли не версии и в крайна сметка излиза някаква сламка, за която полицията да се захване”, каза още Иван Славов и допълни, че е поразен от бездушието на съседите, които казали, че „това май били дрехите на жертвите”, но предпочели да си замълчат, вместо да подадат сигнал в полицията.", "date": "2019.08.29", "title": "Криминалист: Такива случаи като този от село Негован са изключително трудни за разкриване"}
{"url": "http://www.cross.bg/kyiiovich-petkov-rymen-1612066.html", "text": "/КРОСС/ „Аз вчера бях трогнат искрено от изявлението на г-н Десислав Трайков, директор на затвора, този Архимед на затворническия труд, който е сметнал, че г-н Куйович има 2 500 изработени дни”, това каза в интервю за „Здравей, България” по Нова телевизия бившият министър на вътрешните работи Румен Петков. „Г-н Куйович е десетина години в затвора, всяка година има 52 седмици, което означава 104 почивни дни, което означава, че за 10 години имаме още около 1 100 дни, почивни, като сложим и празниците, отиваме на 1 500 – 1 600 дни. Т. е. за 10 години, които имат 3 640 дни, г-н Куйович има  2500 отработени. Да, този смята удивително. Плюс това, той има едно невероятно усещане за доброта, той казва: Куйович многократно е награждаван за трудовата си дейност, този „герой на затворническия труд” – Куйович. Ако сметнем, той е вложил енергията си на затворническия трудов фронт, 6 месеца преди да влезе в затвора”, иронично коментира Петков. „Проблемът е институционален, проблем на правила и проблем на третиране. Когато ти имаш рецидивист с фалшиви документи, човек, за който съдът е постановил, че има 60 кг хероин, вкарани тук, за да ги „дистрибутира” най-вероятно за Западна Европа, човек, произвеждал амфетамини в България и изпращал навън, със собствени превозни средства, това означава, че ако премиерът не уволни този левент – Деската, днес до обяд, той е съучастник и трябва да сподели с днешната си гостенка, шефката на Еврокомисията, че в България тези практики, хора, които се занимават с производство на наркотици, с „дистрибуция” на хероин, да бъдат слагани в мек режим на излежаване на лишаването от свобода, трябва да сме наясно, че тук има тежки деформации въобще в управлението на държавата”, категорично заяви мнението си Петков. „Разбира се, тук, ние от „АБВ” –радикали предлагаме на премиера друго решение, да се загрижим за този човек, защото той, с тази си доброта би могъл да бъде директор на начално училище. Той ще стимулира трудолюбието на деца, стига да не ги награждава с отпуски,защото няма да се научат да пишат. Не става дума за ирония, става дума за грубо погазване усещането на справедливост, със съучастието на държавата”, категорично заяви Румен Петков. ", "date": "2019.08.29", "title": "Румен Петков: Има тежки деформации въобще в управлението на държавата"}
{"url": "http://www.cross.bg/ybiiistvo-predi-kraii-1612064.html", "text": "/КРОСС/ Двама мъже, заподозрени за двойното убийство край Негован, са арестувани вчера на обяд, това информира на извънреден брифинг снощи заместник главният прокурор Иван Гешев.Той уточни, че са разкрити, благодарение на оперативни данни, предоставени от лица, сътрудници на службите. Стана ясно, че убийствата са извършени в апартамент в София в кв. \"Иван Вазов\" преди около 2 месеца.Жертвите са били убити с два пистолета със заглушител, а след това са разчленени в апартамента. След което извършителите са пренесли телата през града и са ги захвърлили край Негован, където преди около 10 дни бяха намерени от местен рибар. Установено е и МПС-то, с което са пренесени телата.Заподозрените са се върнали на местопрестъплението, за да почистят кръвта с белина, но въпреки това са оставили достатъчно годни доказателства за разследващите.Министърът на вътрешните работи Младен Маринов уточни, че първо са стигнали до евентуалните извършители и после са разбрали кои са жертвите. Той добави, че малко по-рано са разкрили друго подобно убийство с разчленено тяло във Варна.\"Аз съм потресен, такова зверско убийство не помня да е извършвано по този начин\", заяви заместник главният прокурор Иван Гешев. По думите му това говори за сериозни личностни деформации на извършителите.Към момента за тях се знае, че са на 39 и 44 години. Единият от тях е криминално проявен. Досега полицията е свързвала името му с кражби на коли. Той е лежал в затвора.От МВР ги следили в продължение на 6 дни. Заподозрените са арестувани извън Софийска област. По информация на NOVA са задържани в село Джурово, Община Правец. Умишлено са били задържани в малко населено място, за да не се застрашава животът на други хора, защото се смята, че заподозрените са много опасни. Те са с мярка за задържане за 24 часа.Вече е ясна самоличността на двете жертви, открити край софийското село Негован преди 10 дни. По непотвърдена информация това са бившият треньор по борба Йордан Атанасов, а второто тяло най-вероятно е на жена на име Марияна.По-рано от МВР съобщиха, че телата са на мъж на около 70 и жена на около 50 години.Към този момент е ясно, че мотивът за жестокото убийство е користен. Най-вероятно скъпи вещи и пари са причината за убийството.Предполагаемите убийци познавал жертвите си година и половина преди престъплението. Задържаните са се занимавали с ремонти, така се срещнали с мъжа и жената, които ползвали услугите им.Със съдебна заповед са претърсени 11 обекта. Един от тях е на територията на Технически университет. Там са били скрити двата пистолета, които криминалистите са открили след претърсване на мястото. Задържаните са имали договорни отношения за техническа поддръжка с учебното заведение. Единият от тях е бил в помещение, което се смята, че е работилницата им на територията на университета, където са държали инструментите си.От МВР са търсили информация в пощенски клонове и банки, за да открият пенсионери, които не са взимали пенсиите си. Това обаче не помогнало да установят самоличността на загиналите. Дъщерята на жертвите, която живее в чужбина и видяла разпространените снимки, се е свързала със своя позната, която е сигнализирала в полицията.Днес прокуратурата ще преценява как да продължи разследването след анализ на доказателствата.", "date": "2019.08.29", "title": "Заловиха извършителите на двойното убийство край Негован "}
{"url": "http://www.cross.bg/pozhara-produlzhavat-proseki-1612065.html", "text": "/КРОСС/ Военнослужещи със специализирана техника продължават и днес, 29 август, да оказват помощ в гасенето на горски пожар, възникнал в борова гора в района между селата Еленово и Сокол, община Нова Загора.От 07.30 ч. тази сутрин на терен действат военнослужещи от военно формирование 22220 – Сливен.С инженерна машина БАТ – М те ще продължават да изграждат просеки с цел ограничаването на пожара. Вчера, 28 август, до 19.00 ч. военнослужещите от формированието в Сливен изграждаха просеки в района на пожара.Действията на военнослужещите се ръководят от капитан Кирил Кирилов.", "date": "2019.08.29", "title": "Военнослужещи от Сухопътните войски продължават да гасят пожара в Новозагорско"}
{"url": "http://www.cross.bg/reparatziite-mitzotakis-pravitelstvo-1612106.html", "text": "/КРОСС/ Новият министър-председател на Гърция Кириакос Мицотакис иска да преговаря с федералното правителство на Германия за репарациите, дължими според Атина заради нанесени от нацистите щети по време на Втората световна война, съобщава националният ежедневник Die Frankfurter Allgemeine Zeitung.На срещата си с германския канцлер Ангела Меркел (ХДС) консервативният ръководител на правителството в Атина потвърди съответното искане на предшествениците му от СИРИЗА, което бе адресирано до Берлин чрез дипломатическа нота преди почти пет месеца. „Надяваме се, че ще има положителна реакция\", заяви Мицотакис. Той настоя тази „трудна глава\" скоро да може да бъде затворена. Решението на този проблем е „важно за по-тясната интеграция на нашите две страни\". В началото на април - по това време все още при левия премиер Алексис Ципрас - Гърция официално поиска от Германия да договори репарации за военни щети. Партията на Мицотакис „Нова демокрация“ подкрепи съответния ход в парламента. Преди три години гръцка парламентарна комисия от експерти оцени исканията на до 290 милиарда евро. За федералното правителство въпросът е приключен юридически и политически с Договора „2+4“ за външнополитическите последици от германското обединение през 1990 г. В договора между ФРГ, ГДР и четирите бивши окупационни сили САЩ, Съветския съюз, Франция и Великобритания репарациите не са изрично посочени.", "date": "2019.08.29", "title": "Мицотакис иска да преговаря с германците за репарациите от Втората световна война"}
{"url": "http://www.cross.bg/slyzhiteli-turgovski-byrgas-1612092.html", "text": "/КРОСС/ Повдигнаха обвинения на петима служители на Областната дирекция по безопасност на храните в Бургас за участие в организирана престъпна група за искане и получаване на подкупи, съобщиха от държавното обвинение.Сред тях е и директорът на дирекцията, на когото е повдигнато обвинение като ръководител на групата. На него е определена парична гаранция от 150 000 лева, а от по 75 000 лева са наложени на останалите участници.Припомняме, че вчера, 28 август, петимата служители бяха задържани в Бургас, Несебър и Поморие.Според събраните доказателства групата е действала от началото на 2016 г. В качеството си на държавни служители и с цел получаване на подкупи участниците системно извършвали фиктивни проверки на търговски обекти на територията на Бургаска област, както и спирали реални проверки, извършвани от други служители в Областната дирекция, съобщават още от прокуратурата.Документирани са редица случаи на неизвършени и прекратени проверки в търговски обекти в Бургас, к.к Слънчев бряг, Приморско, Созопол и Китен.В определени случаи директорът на ОДБХ-Бургас лично спирал текущи проверки, отивайки на място и оказвайки въздействие върху свои подчинени.Между 400 и 900 лева получавали участниците в групата от собственици на търговски обекти в Бургаско за изготвяне на задължителната за всеки обект \"Система за самоконтрол\". На търговците бил посочван конкретният човек, който да им изготви въпросната система. В случай че те я изготвяли сами, от ОДБХ им били издавани писмени предписания, като при неизпълнение следвали санкции. За да избегнат глобите, собствениците на търговски обекти били принудени да приемат изготвянето на нова \"Система за самоконтрол\" от посоченото от групата лице, поясняват от прокуратурата.При извършените претърсвания в жилищата на обвинените и 4 служебни помещения са намерени и иззети пари в различни валути с равностойност около 25 000 лева (левове, евро и долари), документи, записки, мобилни телефони, компютри и други доказателства за престъпна дейност на групата.", "date": "2019.08.29", "title": "Петима от БАБХ-Бургас са обвинени в корупция"}
{"url": "http://www.cross.bg/pevitza-bulgarski-rezhisyor-1612041.html", "text": "/КРОСС/ българска поп-рок певица;юрист, български политик;български научен работник;български режисьор;режисьор;оперетна певица; - политик, бивш зам.-председател на ДПС; - психолог; - журналист;- режисьор;лекар, ВМА;актриса; ", "date": "2019.08.29", "title": "Родени на 29 август"}
{"url": "http://www.cross.bg/chasa-provede-obshtina-1612040.html", "text": "/КРОСС/ От 10.00 часа на в ул. „Георг Вашингтон\" № 22, омбудсманът Мая Манолова организира дискусия за Брекзит по проблемите на българите във Великобритания.От 11.00 часа в заседателната зала на Националната специализирана болница за активнолечение на хематологични заболявания /НСБАЛХЗ/ (София, ул. „Пловдивско поле\" 6) ще се проведе пресконференция за представяне на звено за психологична и немедицинска грижа.От 12.30 часа АБВ ще даде пресконференция в централата на партията.От 14.00 часа в пресклуба в сградата на Народното събрание ще се проведе първият редовен брифинг на Централната избирателна комисия във връзка с подготовката и произвеждането на изборите за общински съветници и за кметове.От 14.00 часа в сградата на Министерския съвет министър-председателят Бойко Борисов ще се срещне с новоизбрания председател на Европейската комисия Урсула фон дер Лайен.От 18.00 часа в Националния военноисторически музей на ул. „Черковна\" 92 в София ще бъде открита документалната изложба „Борба и страдание.От 10.00 часа в ул. „Иван Вазов\" № 14 ще бъде официалното откриване на Център за обществена подкрепа и Дневен център за подкрепа на деца с увреждания и техните семейства.От 9.00 часа в Голяма зала на Общината ще се проведе редовна сесия на ОбС - Велико Ттрново.От 11.00 часа в пресклуба на БТА ще се състои пресконференция на бившия председател на зоналния съвет на БФС Георги Велинов във връзка с изпълнително дело срещу него от ЧСИ Мария Глушкова в полза на „7 дни спорт\".От 14.00 часа в конферентната зала на Община Видин на 6 етаж, кметът Огнян Ценков ще се срещне със спортистите и треньорите от Спортен клуб по кану-каяк \"Ванто\", за да им връчи грамота за постигнати високи резултати през 2019 г.В 20.30 часа в сградата на Община Видин ще се състои среща с Лепа Брена.От 18.00 часа на ул. „България\" в близост до блок №128, т.нар. „Текстилски блок\" ще бъде извършена първа копка за отбелязване старта на четвъртия проект, изпълняван от Община Златоград с финансовата подкрепа на Оперативна програма „Региони в растеж\" 2014-2020 г., процедура BG16RFOP001-2.002 „Енергийна ефективност в периферните райони-2\".От 10.30 часа в заседателната зала на Община Каварна директорът на Националния исторически музей доц. д-р Бони Петрунова ще проведе пресконференция за тазгодишнитеархеологични открия на нос Калиакра.От 14.00 часа ще се проведе заседание на Общинския съвет в Кюстендил.От 18.00 часа на площад „27-ми Априлий“ вицепрезидентът Илияна Йотова ще бъде гост на честването на 50 години град Перущица.От 09.00 часа ще се проведе редовната сесия на Общинския съвет.  ", "date": "2019.08.29", "title": "Предстоящи събития в страната за 29 август"}
{"url": "http://www.cross.bg/chasa-sega-tryd-1612043.html", "text": "/КРОСС/  - Докато правителството помага за стадиони, таван на заплатите на футболистите поиска Владислав Горанов от БФС; - Проверката на АПИ показа под мостовете: Боклуци, стари гуми, летни кошари и сеновали; - Иманярите от плажовете ни превзеха Ривиерата; - Пътната агенция откри 120 сметища,курници и купи сено под мостове; - Издирват още 5, духнали като молдовците;- IPA спира насилието в училище; - Удрят цигарите в цената с нов бандерол; - Британски медии гнусно клеветят България; - Рекорд! 71 млн. лева е сметката за изборите; - Две фирми подали сигнал за рекет срещу арестувания шеф на агенцията по храните в Бургас; - Борисов: Даваме 29 млн. лева за чумата, ако не стигнат, ще има още; - Кредитите рекордно евтини, но ръстът им не бил здравословен; - Пет пъти намаляла чумата по свинете през август; - Войводиново се превърна в постоянна точка на напрежение; - София намали скоростта на е-тротинетките под наем; - Премиерът от Пловдив: Отпуснахме 1 млрд. лв. за училища и градини; - Археолози обещаха на премиера Бойко Борисов: Мал тепе става една от атракциите на Европа; - Людмил Рангелов, адвокат, зам.-председател на Висшия адвокатски съвет: По-високо ще е усещането за справедливост, ако за особено тежките престъплениясъкратеното съдебно следствие отпадне; - Иван Ничев: Ще спечелим „Оскар\", когато вземем „Нобел\" и Лондонската филхармония засвири българска музика; - Лекоатлетката Ивет Лалова: Винаги искам повече от себе си; - Яне Петков - Амфибията: Чакам подкрепа за Гинес от цяла България; - Журналистът Дамян Обрешков, на 90 години, пред „Труд\": Казах на Живков: „Положението не е добро\", той се ядоса много; - Превъзходството на баничарката; - Защо прокурори и генерали стават консули; - С металотърсач на Ривиерата;- \"Аз винаги лъжа\", или парадоксите на лъжеца; - НАП не е бащиния на Горанов; - Европейският механизъм, който не проработи в България и Румъния; - Може ли да е по-лека съдбата на трудните за осиновяване деца; - Как чиновник пропусна да забележи цяло сметище; - Социолозите не взеха поука от евроизборите; - Възможен ли е нулев градски транспорт; ", "date": "2019.08.29", "title": "Преглед на печата за 29 август"}
{"url": "http://www.cross.bg/voiiski-syhoputnite-tvurditza-1612045.html", "text": "/КРОСС/ При извършване на изкопни дейности в гр. Твърдица днес, 28 август, е открит невзривен боеприпас.Веднага е задействан специализиран екип от военно формирование 22 220 – Сливен от състава на Сухопътните войски, с цел разузнаване и последващо унищожаване на боеприпаса.При огледа е установено, че това е силно корозирал 122 мм артилерийски снаряд без взривател.Военнослужещите, с ръководител капитан Гавраил Гандев, транспортираха снаряда при спазване на необходимите мерки за безопасност.Той ще бъде унищожен в обезопасен район, извън населени места.", "date": "2019.08.29", "title": "Военнослужещи от Сухопътните войски обезвредиха невзривен боеприпас открит в гр. Твърдица"}
{"url": "http://www.cross.bg/dzhonsun-podpisa-razpyskane-1612044.html", "text": "/КРОСС/ Онлайн петиция срещу обявеното от британския премиер Борис Джонсън разпускане на парламента заради Брекзит надмина един милион подписа за няколко часа.При над 100 хил. подписа петициите трябва да бъдат разглеждани от депутатите.Планът на премиера предвижда народните представители да спрат работа от 9 септември до 14 октомври и беше одобрен от кралица Елизабет Втора.Според проучване на сайта Ю Гов само 28% от хората поддържат решението на Борис Джонсън, а 47 на сто се обявяват срещу подобна стъпка при настоящите условия. ", "date": "2019.08.29", "title": "Над 1 милион подписа събра петиция срещу плана на Джонсън за разпускане на парламента"}
{"url": "http://www.cross.bg/laiien-yrsyla-borisov-1612042.html", "text": "/КРОСС/ Министър-председателят Бойко Борисов ще се срещне с новоизбрания председател на Европейската комисия Урсула фон дер Лайен, която ще бъде на посещение в България. Това съобщиха от Правителствената информационна служба. В рамките на работната им среща в Министерския съвет двамата ще обсъдят различни теми от европейския дневен ред и от световната политика. Посещението е част от консултациите, които Урсула фон дер Лайен провежда с лидерите на държавите членки на ЕС преди представянето на пълния състав на новата Комисия за одобрение пред Европейския парламент.", "date": "2019.08.29", "title": "Урсула фон дер Лайен пристига в София за среща с премиера Борисов"}
{"url": "http://www.cross.bg/hranite-geshev-ivan-1612046.html", "text": "/КРОСС/ „Дейността на тази група, която е арестувана, е в 2 основни направления”, това каза в интервю за „Сутрешен блок” по БНТ зам.-главният прокурор Иван Гешев, във връзка с проведената вчера в Агенцията по безопасност на храните в Бургас акция на МВР и прокуратурата. „Едното е по престъпна матрица, групи, които вземат пари, т. н. такса спокойствие. Това е едната дейност на тази група”, допълни той. По думите му, с данните, с които разполага прокуратурата до момента, неофициално служители на Агенцията по храните сключват договори с фирми за бързо хранене. „Част от ръководството неофициално стои зад една фирма и това ръководство и част от служители на агенцията са мотивирали представители на дребния бизнес да сключват договори с тази фирма. Дейността й е да унищожава животински отпадъци, като фирмата реално не извършва подобна дейност”, посочи Гешев. До момента са задържани 7 лица, включително директорът на областната дирекция по безопасност на храните, както и инспектори. На задържаните ще бъдат повдигнати обвинения, съобщи още зам.-главният прокурор Иван Гешев.", "date": "2019.08.29", "title": "Иван Гешев: Служители на Агенцията по храните сключват договори с фирми за бързо хранене"}
{"url": "http://www.cross.bg/danni-nego-karadzhov-1612047.html", "text": "/КРОСС/ 5,1 млн. лв. е глобата за НАП заради теча на данни, съобщи председателят на Комисията за защита на личните данни Венцислав Караджов пред БТВ. „В случай, че НАП обжалва, това може да продължи година. Обикновено обаче 80-90% от решенията на комисията се потвърждават от съда“, каза Караджов.Според него течът на данни, заради което банка ДСК беше глобена с 1 млн. лв., е по-скоро кражба.Кредитните досиета на 33000 клиенти на банката са изтекли в мрежата. Съдържат данни за искането на кредит, данни за семейството на кредитополучателя, адреси и телефони, уточни Караджов.Според него няма да се налага смяна на личните карти. Санкцията не е да се накаже администратора на банката, а да направи така, че да не се стига повече до подобни случаи.Според него след публичния скандал нещата ще се променят и в публичния, и в частния сектор.", "date": "2019.08.29", "title": "5,1 млн. лв. е глобата за НАП заради изтичането на данни"}
{"url": "http://www.cross.bg/grad-peryshtitza-iliyana-1612050.html", "text": "/КРОСС/ Вицепрезидентът Илияна Йотова ще бъде гост на честването на 50 години град Перущица, съобщиха от прессекретариата на държавния глава.На 29 август, четвъртък, вицепрезидентът Илияна Йотова ще бъде в Перущица по повод отбелязването на 50-годишнината от обявяването на населеното място за град.На площад „27-ми Априлий“, от 18.00 часа ще се проведе тържествена церемония, на която вицепрезидентът ще приветства жителите и гостите на града.", "date": "2019.08.29", "title": "Вицепрезидентът Илияна Йотова гостува на честването на 50 години град Перущица"}
{"url": "http://www.cross.bg/seknovenie-noshtta-lyatoto-1612049.html", "text": "/КРОСС/ Днес се отбелязва Обсечене или Секновение. Според традиционните народни схващания на Секновение “денят и нощта се стигат” – изравняват се по времетраене. Вярва се, че на този ден змиите и гущерите се прибират в своите леговища. Скриват се и демоните на природата – самодивите.Смята се за “лош ден”, по време на който не трябва да се работи и да не се започва нищо ново. Някъде през нощта палят огньове за предпазване от злите сили. Стопаните събират диви плодове (дренки, киселици) за зимнина, иначе не се работи.След Eньовден, празникът на раждането на Св.Йоан, това е второто честване на християнския светец, този път посветено на смъртта му. Той се нарича Секновение и поради вярването, че на този ден се сече лятото, секат се денят и нощта, стават равни.Празникът Секновение се счита за край на лятото. Той изцяло носи белезите на преходен период – между лятото и есента и поради това в народната представа е изключително опасен.На същия ден в България се празнува и християнският празник Св. Седмочисленици – Климент, Наум, Сава, Горазд и Ангеларий, и Светите братя Кирил и Методий.", "date": "2019.08.29", "title": "Днес не се ядат червени плодове"}
{"url": "http://www.cross.bg/kusno-tvurde-nikoga-1612017.html", "text": "/КРОСС/ \"Никога не е твърде късно - никога не е твърде късно да започнеш отначало, никога не е твърде късно, за да бъдеш щастлив\".Джейн Фонда", "date": "2019.08.29", "title": "Никога не е твърде късно"}
{"url": "http://www.cross.bg/kosovo-stoki-surbiya-1612029.html", "text": "/КРОСС/ Вицепремиерът на Сърбия и министър на търговията Расим Ляич заяви, че загубите за сръбската икономика вследствие въведените от Косово 100% мита възлизат на 300 милиона евро.", "date": "2019.08.29", "title": "300 млн. евро били загубите за сръбската икономика от новите мита на Косово"}
{"url": "http://www.cross.bg/stella-mccartney-ultraboost-1612037.html", "text": "/КРОСС/ За любителите на джогинга и през студените сезони, брандовете Stella McCartney и Adidas се обединяват, за да разработят перфектното облекло, което да помага на спортната активност.Екипировката е, разбира се удобна, но и екологична. Идеята е да поддържа тялото топло, за да може то да се движи свободно по време на спорт през есента и зимата, когато вали и е студено. Колекцията включва гамаши, топ, блуза с дълъг ръкав, ветроустойчиво яке и маратонки Ultraboost HD.Тя носи името adidas Stella McCartney Ultraboost HD Pack. Стилът и комфортът не си противоречат, както става ясно от дизайните на артикулите. Очаква се да се разпространи в избрани магазини из целия свят, както и онлайн, през септември.", "date": "2019.08.29", "title": "Stella McCartney и Adidas създадоха перфектната спортна екипировка"}
{"url": "http://www.cross.bg/mlyako-kostite-proychvaniya-1612022.html", "text": "/КРОСС/ Има ли някой от нас, който да не знае от малък, че трябва да пие мляко за здрави кости и зъби? Идеята има някакъв смисъл. Млякото съдържа калций. Известно е, че калцият подобрява минералната плътност на костите. В проучване, публикувано през 1997 г. от Харвардския университет, се посочва изследване на 77 хил. жени в продължение на 10 години, при които не са открити значителни разлики в броя на фрактурите на крайниците между тези, които пият по една чаша мляко седмично или по-малко и тези, които пият два пъти повече. При подобно проучване, проведено сред 330 хил. мъже, резултатът бил подобен.През 2015 г. екип от Нова Зеландия преразгледа, комбинира и повторно анализира 15 различни проучвания по въпроса. В резултат те констатират, че при редовна консумация на мляко се наблюдава повишаване на костната минерална плътност, но само в рамките на първите две години от редовния прием. След този период увеличението на костната плътност спира.   След опасения от рискове от странични ефекти при дългосрочен приема на добавки, същият екип от Нова Зеландия комбинира данните от 51 контролирани проучвания, за да прецени, дали ползите надхвърлят рисковете. Отново те открили, че увеличаването на здравината на костите спира след година или две и че калциевите добавки могат само да забавят, но не и да спрат загубата на костна минерална плътност в напреднала възраст. , през 2014 г. резултатите от две големи шведски проучвания доведоха до заключението, че пиенето на повече от три чаши мляко на ден, не само не помага на костите, а може дори да ви навреди.Самите изследователи заявяват, че трябват много по-задълбочени проучвания, преди да се дават конкретни съвети за хранене. Други казват, че обществеността трябва да бъде предпазлива при промяна на потреблението си въз основа на тези резултати. Така че, докато не разберем повече, настоящите доказателства сочат все още, че е добре да продължавате да пиете мляко, ако ви харесва. Вероятно има ползи за здравето на костите, макар че ползите, които са по-краткотрайни, отколкото бихте се надявали.Също така си струва да поддържате костите си здрави чрез други методи като гимнастика и достатъчно витамин D във вашата диета, от слънцето или (в зависимост от това къде живеете) от хранителни добавки през зимата. ", "date": "2019.08.29", "title": "Трябва ли да пием мляко за здрави кости?"}
{"url": "http://www.cross.bg/negovan-prestuplenieto-zhertvite-1612038.html", "text": "/КРОСС/ Ще бъдат ли повдигнати обвинения на двамата арестувани, заподозрени за двойното убийство край Негован? Това трябва да реши днес наблюдаващият прокурор по делото.Мъжете са задържани за 24 часа.Те са строителни работници на 44 и 39 години, от София. Единият от тях е криминално проявен, лежал е в затвора. Телата, които бяха открити в бидони в язовир край Негован, са на жертвите на престъплението - 75-годишния Йордан Атанасов, който е бивш треньор по борба, и 70-годишната му съпруга. В Техническия университет в София са били открити два пистолета, за които има подозрение, че с един от тях е извършено убийството.В хода на разследването са получени данни, че жертвите и убийците са се познавали повече от година и половина.  Най-вероятно скъпи вещи и пари са мотивът за престъплението.Днес прокуратурата ще преценява как да продължи разследването след анализ на събраните доказателства", "date": "2019.08.29", "title": "Двойното убийство в Негован - от строителни работници и заради пари?"}
{"url": "http://www.cross.bg/tema-kakvi-kraii-1612039.html", "text": "/КРОСС/  Установиха самоличността на откритите тела край Негован. На живо: какви са мотивите за жестокото убийство; Арести в Агенцията по храните в Бургас. Искана ли е „такса спокойствие\". Говори прокуратурата; С колко ще бъде глобена НАП заради теча на данни - гост председателят на Комисията за защита на личните данни Венцислав Караджов; Продължава издирването на 28-годишния мъж, изчезнал край Варна. На живо - по следите на младежа; Предпазни колани в пътническите автобуси- как ще се следи дали пътниците спазват правилата и какви са санкциите за шофьорите;  Кои са жертвите на жестокото убийство при Негован и какви са причините за престъплението? Гледайте на живо; За случая с осъдения за наркотрафик Владимир Куйович, заловен напът за морето;Защо емблематичната чешма \"Ротондата\" в парка в софийския квартал Горна Баня успя да уцелее само 6 дни след пореден ремонт; Вълна от съпричастност за мъж, чийто говорен апарат беше откраднат. Кой известен актьор реши пръв да помогне? ", "date": "2019.08.29", "title": "Теми и гости в сутрешните блокове на телевизиите на 29 август"}
{"url": "http://www.cross.bg/kamuk-tyristite-dopulva-1612055.html", "text": "/КРОСС/ Градове във Франция призовават туристите \"да не оставят камък върху камък\" и дори ги заплашват с глоба от 1500 евро. Става въпрос за модата по плажовете и планините да се градят каменни \"кулички\", на фона на които туристите се снимат. Целта е интересна снимка в инстаграм, а последиците - увреждане на околната среда, разказва RFI.Вестникът \"Le Parisien\" описва конструкциите като \"напаст\" за защитниците френското крайбрежие и силно дразнещо местните жители занимание. \"Станало е такъв феномен, че се правят стотици от тях всекидневно\", казва Дидие Олири от Агенцията за брегова защита. \"С тази скорост това е атака срещу екосистемата\", допълва той.", "date": "2019.08.29", "title": "Франция към туристите: не оставяйте камък върху камък"}
{"url": "http://www.cross.bg/izlozhbata-septemvri-bulgarski-1612059.html", "text": "/КРОСС/ Huawei открива едноседмична изложба – от 2-и до 7-и септември, с избрани творби на български автори, подадени за участие в регионалния конкурс за мобилна фотография Huawei InFocus Awards 2019.Домакин на изложбата ще бъде едно от най-новите и модерните арт пространства в сърцето на София – nOva Art Space. Галерията се намира на улица Съборна № 3 и приема гости от 11 до 19 часа всеки делничен ден и в събота от 11 до 15 часа. Входът за изложбата е свободен.България е в топ 3 по участия в регионалния конкурс Huawei InFocus Awards 2019. Победителите в него ще бъдат обявени на 8 септември.В nOva Art Space ще видите избрани кадри на български участници – една селекция, направена от талантливия български фотограф Димитър Караниколов (). С него ще можете да разговаряте на живо по време на официалното откриване на изложбата на 2 септември, понеделник, от 17 часа.Ще видите също негови собствени кадри, както и такива на други посланици на марката у нас, като популярния влогър, създател на уеб филми и наскоро и автор на книга Крис Захариев (). Всички творби, които ще бъдат представени на изложбата, са заснети с мобилни устройства на компанията.Не пропускайте да посетите изложбата на Huawei InFocus Awards 2019 в nOva Art Space от 2 до 7 септември включително и да споделите своите впечатления от нея в официалното Facebook събитие. ", "date": "2019.08.29", "title": "Huawei открива едноседмична изложба с избрани снимки на български автори"}
{"url": "http://www.cross.bg/iioan-irod-glavata-1612018.html", "text": "/КРОСС/ Почитайки св. Йоан Предтеча като най-велик от пророците, Църквата посвещава на неговата памет няколко дни в годината. На 24 юни, тя тържествено празнува рождението на тоя предвестник на Спасителя; прославя го на другия ден след празника Богоявление; а на 29 август възпоменава неговата смърт и в знак на участие в страданията му е наредила тоя ден пост.Когато бил на 30 години, св. Йоан Предтеча, по внушение Божие, се явил между юдеите, за да ги приготви да приемат Месията – Христа. Възвестявайки им явяването на Спасителя и приближаването на Царството Божие, Йоан ги убеждавал да се приготвят за тая велика радост чрез покаяния за греховете си и изправяне на живота си. Множество люде идвали при Йоан и приемали от него покайно кръщение. Някои от тях така го почитали, че мислели да виждат в него Самия очакван Месия – Христос.След кръщението на Иисус Христос Йоан продължавал да учи народа и близо до Енон кръщавал идващите при него, като свидетелствал за Христа, че Той е Син Божи, слязъл от небето. \"Той трябва да расте – казвал Йоан, - пък аз да се смалявам. Който иде отгоре, Той е над всички\".Като проповядвал покаяние, изобличавал беззаконията и пороците, Йоан не се боял да говори строгата правда дори и тогава, когато могъл за туй да се подложи на опасност. Цар Ирод, син на оня, който убил витлеемските младенци, се развел с жена си и се оженил за Иродиада, жена на брат му Филип. Понеже това се забранявало от Мойсеевия закон, Йоан казал на царя: \"Не ти прилича да имаш жената на брата си!\" Разгневеният Ирод заповядал да затворят Йоан в тъмница. Иродиада още повече от царя ненавиждала Йоан и искала неговата смърт. Но Ирод се побоял да го убие, понеже знаел, че той е честен човек, когото целият народ уважавал и почитал за пророк.Скоро след затварянето на Йоан Ирод празнувал рождения си ден и направил голямо угощение на велможите и началниците галилейски. На тоя празник Иродиадината дъщеря играла и така се понравила на царя, че той във възторг се заклел да й даде каквото пожелае – дори и половината си царство. Девойката не знаела какво да иска. Тя се посъветвала с майка си, която я подучила да поиска главата на Йоан Кръстител. Дъщерята дошла при царя и му казала: \"Искам още сега да ми дадеш на блюдо главата на Йоан Кръстител!\" Ирод се натъжил твърде много, но поради клетвата не се решил да й откаже и пратил в тъмницата да отсекат главата на Йоан. Донесли на блюдо главата на великия пророк, дали я на девойката, а тя я занесла на майка си, която от злоба избола с игла езика на Йоан.Йоановите ученици погребали тялото на светия си учител в Севастия, а Иродиада скрила главата му в Иродовия дворец. Съвестта, вероятно, мъчела Ирод, защото, когато до него дошли слухове за чудесата, извършвани от Спасителя, той казал: \"Това е непременно Йоан Кръстител, възкръснал от мъртвите, и затова чудеса се вършат от него.\" Мнозина казвали: \"Това е Илия\"; други \"Някои от пророците\"; но Ирод все повтарял: \"Това е Йоан, комуто аз отсякох главата! Той е възкръснал от мъртвите\". Бедствия поразили Ирод, войската му била разбита от арабския цар Арета, баща на първата му жена. Той самият бил след това изпратен на заточение от римския император. И юдеите смятали тия бедствия като справедливо наказание за убиването на великия пророк.Главата на св. Йоан Предтеча била взета след това от жената на Хуза, домоуправителя на Ирод, една от ония жени, които вярно служели на Господа по време на Неговия земен живот. За да спаси от поругание светата глава на Предтеча, тя я вложила в съд и я скрила на Елеонската планина. След известно време главата била намерена там от един свет мъж, който отново я скрил пред смъртта си. Намерена по времето на Константин Велики, тя била пренесена и скрита в една пещера до гр. Емеса. През V в. била пренесена в Халкидон, а по-късно – в Цариград и оттам – в Комана.На 24 февруари Църквата възпоменава първото и второто намиране на светата глава, а на 15 май – третото, когато тя била пренесена в Цариград.", "date": "2019.08.29", "title": "Oтсичане главата на Светия Предтеча и Кръстител Господен Йоан"}
{"url": "http://www.cross.bg/voiina-vtorata-slaga-1612019.html", "text": "/КРОСС/  - Навуходоносор II разрушава Соломоновия храм. - Император Тит разрушава Втория храм. - Легионите под командването на император Адриан и предводителството на Юлий Север превземат крепостта Бейтар, с което се слага край на Втората юдейско-римска война. - Османските турци завладяват Белград. - Османската армия, начело със султан Сюлейман Великолепни, разбива унгарците при Мохач.- Османските турци завладяват град Буда (днес Будапеща), столицата на тогавашното Унгарско кралство.- Руският цар Петър I издава забрана за носене на бради и предписание руснаците да се обличат с европейски дрехи. - Фридрих II напада Саксония и с това започва Седемгодишната война.- Кралят на Португалия признава независимостта на бившата колония Бразилия. - Майкъл Фарадей открива електромагнитната индукция. - Подписан е Нанкинския договор, с който се слага край на Първата опиумна война. - Германският конструктор Готлиб Даймлер получава патент за конструирания от него и демонстриран през ноември 1884 г. мотоциклет.- В Базел е създадена Световна ционистка организация на Първия ционистки конгрес. - В Сент Луис (САЩ) за открити Третите олимпийски игри.- В Самарина (днес Гърция) е прокламирана Република Самарина. - В Непал е отменено робството. - В Сърбия се сформира правителство на националното спасение, начело с Милан Недич. - Втората световна война: Приключва Операция Багратион на Червената армия, която има за цел освобождаването на Беларус от германска окупация. - Швеция, Исландия и Афганистан са приети за членове на ООН. - СССР тества първата си атомна бомба - РДС-1, на полигона в Семипалатинск, Казахстан, но фактът излиза на бял свят на 22 септември, когато САЩ, Англия и Канада съобщават, че са засекли ядрен взрив. - В Солун избухва взрив до къщата на Кемал Ататюрк, послужил като повод за последвалия истанбулски погром. - Състои се последният концерт на Бийтълс, в Сан Франциско, Калифорния. - В Германия е синтезиран за първи път новият химичен елемент майнтерий. - Интеркосмос: Излита първият афганистански космонавт - Абдул Мохманд. - С указ на президента на Русия, Борис Елцин, са прекратени всички правомощия на КПСС. - В Мичиган е закрита първата АЕЦ на САЩ. - В Донецк е открита статуя на 6-кратния световен шампион по овчарски скок - Сергей Бубка. ", "date": "2019.08.29", "title": "29 август в историята"}
