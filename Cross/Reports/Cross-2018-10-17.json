{"url": "http://www.cross.bg/klybove-hora-pensionerski-1586536.html", "text": "/КРОСС/ Вицепрезидентът Илияна Йотова разговаря с 45 председатели на пенсионерски клубове от област Велико Търново, които бяха на посещение в сградата на президентската институция. Грижата за възрастните хора, големият брой млади хора, търсещи бъдеще в чужбина, демографската криза, проблемите в здравеопазването и образованието бяха част от поставените от гостите теми. Подчертана бе необходимостта от целенасочени политики за тяхното разрешаване.", "date": "2018.10.17", "title": "Вицепрезидентът Илияна Йотова разговаря с председатели на пенсионерски клубове"}
{"url": "http://www.cross.bg/ignatiev-graf-transporta-1586539.html", "text": "/КРОСС/ На 3 октомври 2018 г., след проверка на ремонта на ул.”Граф Игнатиев”,  „Политическа група 5” поиска оставката на зам.-кмета по транспорта на столицата Евгени Крусев. Но позицията на ПГ5 не е само заради ремонта на „Граф Игнатиев”, а за цялостното несправяне с политиките и задачите от страна на Крусев.Транспортът е един от най-важните сектори на града ни и в него има много проблеми и задачи за решаване. Въпреки това, в момента виждаме абсолютно неадекватното поведение на ресорния зам.-кмет, който не само не може да се справи, но и под негово ръководство проблемите се задълбочават. Оказва се, че проектът за „Граф Игнатиев” е тотално изменен, неясно защо по време на изпълнението му се променят материали и ключови елементи от инфраструктурата. И вместо да подаде оставка, Евгени Крусев се оправдава с комисията за обществени поръчки, с експерти и с кого ли още не. След като излязоха и подробности около ремонта на „Графа” вече няма да е достатъчна и оставка, ситуацията изисква и намесата на Прокуратурата, тъй като явно има престъпно неспазване на закона.Смятам, че Столична община дължи отговор и обяснение на гражданите на столицата по няколко въпроса. Стана ясно, че в нарушение на закони и наредби (очевидно непознати за Евгени Крусев), е бил изменен проекта за релсовия път на „Граф Игнатиев”. Затова първият ми въпрос е: кой, кога и защо измени проекта на релсовия път на ул.”Граф Игнатиев”? Вторият е: има ли разлика в доставните цени на настилката (подложката), която е променена в нарушение на Закона за обществените поръчки? Ръководството на общината дължи отговор на столичани, чиито средства неефективно изразходва.В момента в Столична община цари пълен хаос и безпорядък по отношение на транспорта и това дава отражение на всички започнати проекти, както и на тези, които предстои да бъдат реализирани. Незабавно трябва да се поеме персонална и политическа отговорност за всички действия и бездействия, довели до тази ситуация. Настоявам зам.-кметът по транспорта на София да подаде оставка или кметът Йорданка Фандъкова да го отстрани.", "date": "2018.10.17", "title": "Симеон Славчев: Прокуратурата спешно трябва да се самосезира за случая с „Граф Игнатиев”"}
{"url": "http://www.cross.bg/radev-rymen-voennomorsko-1586548.html", "text": "/КРОСС/ Съюзното военноморско командване на НАТО (MARCOM) оценява  високо активното ежегодно участие на България в операцията “Sea Guardian” в Средиземно море, както и приноса на страната ни към Постоянните военноморски групи на Алианса. Това заяви президентът Румен Радев на съвместна пресконференция с командира на MARCOM вицеадмирал Клайв Джонстън, след като двамата проведоха среща в щаба на командването в Нортууд. Българският държавен глава и върховен главнокомандващ посети Съюзното военноморско командване, в което се планират и контролират всички морски дейности на Алианса. С това започна работната визита на Румен Радев във Великобритания.Съвместните операции и учения, в които страната ни участва, както и сътрудничеството на Военноморските сили на България в рамките на НАТО, бяха сред темите на разговора между президента Радев и вицеадмирал Джонстън.В днешно време, в този динамичен и несигурен свят, сигурността се гарантира с изграждане на адекватни отбранителни способности. Това е нашата основна задача като съюзници, заяви президентът Румен Радев в отговор на въпрос за обстановката на сигурност в Черноморския район и предприеманите от Алианса мерки.Отбелязахме отличната организация и провеждане на тазгодишното българско национално военноморско учение с международно участие “Бриз-2018”, в което се включиха 25 бойни и спомагателни кораби от 11 държави и общо личен състав от над 2300 души, изцяло подготвено и ръководено от командири от българските ВМС, заяви Румен Радев. Президентът посочи, че към учението има подчертан интерес за участие от съюзни военноморски сили, тъй като предоставя отлични възможности за тренировка на редица сценарии на операция по морска сигурност в отговор на криза и подобряване на оперативната съвместимост.Румен Радев и Клайв Джонстън са обсъдили хода на операцията “Sea Guardian”, която се провежда в Средиземно море с цел осъществяване на свобода на мореплаването, възпиране и противодействие на тероризма. Вицеадмиралът благодари за участието на страната ни в мисиите, ученията и дейностите, осъществявани под ръководството на MARCOM.Клайв Джонстън даде висока оценка на българските офицери, заемащи високи длъжности в щаба. Държавният глава Румен Радев се срещна със сънародниците ни, работещи в Командването, и отбеляза, че придобитият им опит допринася за постигането на по-голямата съвместимост на нашите Военноморски сили. ", "date": "2018.10.17", "title": "Румен Радев: Гарантирането на сигурността в днешния несигурен свят изисква адекватни отбранителни способности"}
{"url": "http://www.cross.bg/danuchni-prestupleniya-gdbop-1586530.html", "text": "/КРОСС/ Специализираната прокуратура повдигна обвинения на 5-ма души за участие в организирана престъпна група за данъчни престъпления на територията на областите Пловдив и Бургас. Участниците в нея са задържани на 16 октомври 2018 г. при специализирана операция на ГДБОП и Специализираната прокуратура, съобщиха от пресцентъра на държавното обвинение.За разкриването на престъпната им дейност съдействие оказва екип от експерти на НАП. Според събраните доказателства групата е сформирана през май 2015 година с цел избягване установяването и плащането на задължения по ДДС при търговия с мобилни телефони.По време на операцията по неутрализиране на групата са претърсени 18 адреса, иззети са документи, над 150 000 лева, придобити от инкриминираната дейност, изсушена тревиста маса, наподобяваща марихуана (това установява назначена експертиза). ", "date": "2018.10.17", "title": "ГДБОП разби банда за данъчни престъпления"}
{"url": "http://www.cross.bg/zhelyazkov-mobilnost-rosen-1586542.html", "text": "/КРОСС/ Създадена е платформа за обмен на информация между представителите на МТИТС, комисията по транспорт в Народното събрание, представителите на България в Европейския парламент и браншовите организации, чрез която да се дискутират актуалните теми, свързани с Пакета за мобилност I. Това заяви пред депутати и представители на Европейската комисия, министърът на транспорта, информационните технологии и съобщенията Росен Желязков в Народното събрание, по време на представянето на развитието на преговорния процес по законодателните предложения от Пакета за мобилност I. По думите му тази система е средство, което ще помогне за своевременен обмен на позиции и бързо взимане на добре информирани решения.Министър Росен Желязков обяви, че е изпратил отворено писмо до всички министри на транспорта на 27-те държави членки, в което е апелирал към зачитане интереса на България. „Както и досега, България продължава да отстоява с необходимата компетентност и твърдост, активната си позиция във всички възможни формати, в рамките, на които се разглежда Пакет за мобилност I“, каза още министърът. Той допълни, че споделя виждането, че липсата на оценка на въздействие на новите предложения върху развитието на сектора, е основание за безпокойство и загриженост за бъдещето на българския международен автомобилен транспорт.Росен Желязков каза, че амбицията на Австрийското председателство е да постигне „общ подход“ по законодателните предложения от Пакета за мобилност I по време на предстоящия, на 3 декември 2018 г., Съвет по транспорт, телекомуникации и енергетика във формат „Транспорт“. „Споделям оптимизма за общия подход, но в случая чашата е наполовина празна, а не пълна. Очаквам новите предложения на 22 октомври“, допълни той. Министър Желязков заяви също, че срещаме най-малко подкрепа в момента по темата за връщането на превозното средство, което е проблем на периферните държави.По-късно министър Росен Желязков проведе работна среща по темата с представители на бранша. Той отбеляза, че са основателни притесненията на автомобилните превозвачи от социалния и икономически ефект, които ще предизвикат тези мерки, ако бъдат приети. Очакванията са това да доведе до намаляване на ефективността на превозите, загуба на работни места, завишаване на вредното въздействие върху околната среда и масови фалити, каза още той.„Солидаризирам се с всички аргументи, които бяха изложени, за застрашаване на единния пазар и задълбочаване на дезинтеграционните процеси в ЕС. Сигурен съм, че по време на разговорите нашите аргументи ще бъдат разглеждани, както рационално, така и емоционално, но независимо от това съм категоричен, че те са напълно сериозни. Европейската комисия трябва професионално и достойно да разгледа всички тези и да окаже своето въздействие, за да се гарантира демокрацията в Съюза, която се изразява в зачитане правата и на по-малките държави\", заяви още министър Желязков.", "date": "2018.10.17", "title": "Росен Желязков: Създадохме платформа за обмен на информация по Пакета за мобилност I"}
{"url": "http://www.cross.bg/tzetzka-tzacheva-vpisvaniyata-1586529.html", "text": "/КРОСС/ Относно проблема с кадровата обезпеченост на ИТ специалистите в Агенцията по вписванията - констатира се, че в предходните години е бройката им е стигнала до 17, а в момента те са 4. Това каза министърът на правосъдието Цецка Цачева на заседание на Правна комисия, предаде репортер на Агенция „Фокус\".„Техниката е съобразена с качеството. В никакъв случай критерият ниска цена не трябва да бъде водещ\", посочи тя. Цецка Цачева обясни, че е осигурено финансиране за оборудване в агенцията след одит през лятото миналата година.„Правим онова, което законите и правилата предвиждат\", заяви министърът. „Каквото се изисква от нас сме го осигурили, остава да се спазват правилата за функционирането на Агенцията по вписванията\", каза още Цецка Цачева.", "date": "2018.10.17", "title": " Цецка Цачева: Четирима са ИТ специалистите в Агенцията по вписванията, в предходни години са били 17"}
{"url": "http://www.cross.bg/trump-bili-melaniya-1586541.html", "text": "/КРОСС/ Самолет, в който е била първата дама на САЩ Мелания Тръмп, беше принуден да се върне, след като в кабината се появи дим, съобщиха журналисти, които са били на борда, предаде БГНЕС.\r\nМелания Тръмп е била на път от Вашингтон до Филаделфия, когато се появява \"незначителен механичен проблем\", според нейната говорителка Стефани Гришъм.\"Всичко е наред и всички са в безопасност\", каза Гришъм в изявление.Самолетът се върна в базата Андрюс, съоръжение на военновъздушни сили, използвано от Белия дом и намиращо се край Вашингтон.Си Ен Ен и други американски медии съобщиха, че репортерите на борда на самолета са забелязали дим в каютата и им било казано да държат мокри кърпички над лицата си, ако положението се влоши.Димът се разсейва и самолетът се върнал без други изненади.Тръмп щеше да посети болница във Филаделфия, специализирана за лечението на майки с нарушения поради употребата на опиоди и бебета, родени със зависимости от наркотиците, на които са били изложени, докато са били в утробата.", "date": "2018.10.17", "title": "Дим в кабината върна самолета на Мелания Тръмп"}
{"url": "http://www.cross.bg/beshe-severin-krasimirov-1586549.html", "text": "/КРОСС/ Заподозреният за жестокото убийство на журналистката Виктория Маринова – Северин Красимиров, беше екстрадиран в България. 21-годишният мъж пристигна с полет от Германия, придружен от германски и български полицаи.Красимиров беше свален от самолета.                       Очаква се до часове прокуратурата да му повдигне официално обвиненията.Около 16 ч. Северин беше качен от летището във Франкфурт. Той беше докаран до самия самолет с полицейски автомобил.До него нямаше почти никакъв достъп. Той беше изключително строго охраняван.Част от пътниците успяха да го разпознаят, но до полемика не се е стигало.                       На Летище София след 2 часа полет Северин беше свален пръв от самолета и отново полицейски автомобил го взе направо от летателната машина.В 19:03 ч. той беше откаран в Националната следствена служба.От МВР разпространиха снимки от екстрадицията.", "date": "2018.10.17", "title": "Северин Красимиров вече е в България"}
{"url": "http://www.cross.bg/planeti-puti-zvezdata-1586538.html", "text": "/КРОСС/ Астрономи от Кембриджкия университет в Англия откриха млада звезда, около която кръжат четири газови гиганта, чиито размери са сравними с тези на Юпитер и Сатурн, съобщи сайтът Физ.орг.Теоретичните модели предсказват, че подобна система трябва да е по-стара, за да може в нея да се формират толкова големи планети. Освен това орбитите на тези небесни тела са странни.Звездата CI Tau е на 2 милиона години и около нея кръжи протопланетарен диск от прах и лед. Отдалечена е на разстояние 500 светлинни години от Земята. Астрономите знаеха, че системата включва планета, която принадлежи към т.нар. горещи юпитери - газови гиганти, които се намират най-малко 10 пъти по-близо до звездата си в сравнение с разстоянието между Меркурий и Слънцето. Наблюдения с мрежата радиотелескопи АЛМА (ALMA - Atacama Large Millimeter/submillimeter Array) в Чили обаче показаха, че дискът е разпокъсан и че това свидетелства за съществуването на други три масивни планети.Орбитите им се различават по отдалечеността си от CI Tau. Двата външни газови гиганта, чиито маси са сравними с тази на Сатурн, орбитират около звездата на разстояние, което е над 3 пъти по-голямо от това между Нептун и Слънцето. Това контрастира с орбитата на горещия юпитер, който по масата си е сравним с аналозите си в Слънчевата система, докато втората планета е с 10 пъти по-голяма маса от тази на Юпитер.Всички известни по-рано звезди, около които орбитират горещи юпитери, са 100 пъти по-стари от CI Tau. Учените не знаят дали газов гигант е бил преместен по-близо до звездата си благодарение на гравитацията на съседни планети или е бил задействан друг механизъм. Освен това е неизвестно как са се формирали двете външни планети. Астрономите се надяват, че наблюдения на системата в различни области на спектъра ще позволят да се събере повече информация за особеностите на диска и екзопланетите.", "date": "2018.10.17", "title": "Астрономи откриха анормални планети"}
{"url": "http://www.cross.bg/twitter-suobshteniya-strannite-1586537.html", "text": "/КРОСС/ Някои потребители на Twitter са получили необичайни съобщения във вторник следобед и никой не е в състояние да ги разчете, защото те са криптирани, съобщава BusinessInsider.", "date": "2018.10.17", "title": "Twitter изпраща странни съобщения на свои потребители"}
{"url": "http://www.cross.bg/strategiyata-dynavskiya-region-1586535.html", "text": "/КРОСС/  Утре, 18 октомври, се открива Седмият годишен форум на Стратегията на ЕС за Дунавския регион. Двудневното събитие ще се проведе в Националния дворец на културата в София в рамките на Българското председателство на Стратегията и се организира от Министерството на регионалното развитие и благоустройството в партньорство с Европейската комисия. България пое председателството на Стратегията за една година на 19 октомври 2017 г.В рамките на форума, от 10.00 часа на 18 октомври в зала 10 ще се проведе среща на министрите с ресор туризъм от Дунавския регион, които се очаква да приемат заключителен документ, фокусиран върху туризма и културното наследство и създаването на общ туристически продукт. В нея ще участват комисарят по регионална политика Корина Крецу, министърът на регионалното развитие и благоустройството Петя Аврамова, министърът на туризма Николина Ангелкова и министрите с ресор туризъм на другите участващи в Стратегията държави. Това са държавите-членки на ЕС - Германия, Австрия, Словакия, Чешката република, Унгария, Словения, Хърватия и Румъния, и 5 държави извън ЕС - Сърбия, Босна и Херцеговина, Република Молдова и Украйна.След срещата, от 11.20 часа в зала 3.1 участниците ще си направят семейна снимка.В 11.30 часа в зала 6 вицепремиерът Екатерина Захариева, комисар Корина Крецу, министър Петя Аврамова и министър Николина Ангелкова ще дадат съвместна пресконференция.Откриването на форума ще бъде от 13.00 часа в зала 3. Той ще започне с 3D мапинг, представящ красотата и богатството на природното, културното и историческото наследство в Дунавския регион. Форумът ще бъде открит от вицепремиера Екатерина Захариева, комисар КоринаКрецу и министрите Петя Аврамова и Николина Ангелкова. Изказване ще направи и еврокомисарят по образование, култура, младеж и спорт Тибор Наврачич.Във фокуса на събитието ще бъде туризмът, като двигател за икономически растеж и териториално сближаване. Ще бъдат разгледани ключови теми за региона, свързани с опазване на културното и историческото наследство, използването на нови технологии и дигитализация на туристическия сектор, транспортната свързаност и мобилност, безопасност и сигурност при предлагане на туристическите услуги и др. В рамките на отделните панели ще бъдат дискутирани възможностите за привличане на публични и частни инвестиции в туризма, както и използването на финансови инструменти в периода след 2020 г. Ще бъдат засегнати и темите за синергията и съгласуваността между макрорегионалните стратегии за постигане общите цели на ЕС и за бъдещето на макрорегионалните стратегии след 2020.Седмият годишен форум на Стратегията на ЕС на Дунавския регион ще продължи на 19 октомври. В края на събитието страната ни ще предаде ротационното председателство на Стратегията на Румъния.\n\t\t\t\t\t ", "date": "2018.10.17", "title": "Утре се открива Седмият годишен форум на Стратегията на ЕС за Дунавския регион "}
{"url": "http://www.cross.bg/pytin-semeiistvata-zaginalite-1586532.html", "text": "/КРОСС/ Президентът Владимир Путин изказа съболезнования на семействата на загиналите, съобщава ТАСС.Путин e разпоредил на министерството на извънредните ситуации и на министерството на здравеопазването да организират при необходимост незабавно транспортиране на пострадалите във водещи руски клиники. ", "date": "2018.10.17", "title": "Президентът Владимир Путин изказа съболезнования на семействата на загиналите в Керч"}
{"url": "http://www.cross.bg/kerch-horata-tragediyata-1586531.html", "text": "/КРОСС/ Злото трябва да се наказва, заяви чеченският лидер Рамзан Кадиров, предаде РИА Новости, цитиран от Новини.бг.Президентът на руската автономна република изрази своите съболезнования към близките на жертвите на взрива в черноморския град Керч. \"Ние разделяме скръбта на хората, които загубиха своите роднини и приятели. Ние сме готови да окажем всякаква помощ и подкрепа на хората в Крим\",  посочи още той в социалната мрежа Telegram.22-годишният Владимир Росляков влезе днес в колежа, в който се обучаваше. Студентът активира бомба и откри огън. По последни данни , включително и студентът, а пострадалите около 40.Следственият комитет в Москва отначало определи трагедията като атентат, по-късно обаче преквалифицира престъплението в \"Убийство на две и повече лица\". Мотивите за трагедията са в процес на изясняване.Керч се намира в източната част на окупирания от Русия през 2014 г. украински черноморски полуостров.", "date": "2018.10.17", "title": "Рамзан Кадиров за взрива в Керч: Злото трябва да се наказва"}
{"url": "http://www.cross.bg/tzipras-prespa-suobshtiha-1586527.html", "text": "/КРОСС/ Гръцкият външен министър Никос Кодзиас се оттегли от поста си, съобщиха от правителството, предаде БГНЕС. Причината е спорът в Министерския съвет във връзка с Договора от Преспа за името на Македония.„Премиерът Алексис Ципрас прие оставката на външния министър“, съобщиха от кабинета на премиера, добавяйки, че Ципрас ще поеме овакантения пост.\"Аз съм решен да направя каквото мога, за да защитя успешното сключване на историческото споразумение от Преспа\", каза Ципрас пред репортери пред кабинета си.", "date": "2018.10.17", "title": "Гръцкият външен министър си подаде оставката"}
{"url": "http://www.cross.bg/bila-lineiikata-raiiona-1586524.html", "text": "/КРОСС/Мъж и бебе са транспортирани в болница след катастрофа на бул. \"Цар Освободител\" в района на \"Орлов мост\", съобщи говорителят на Спешна помощ Катя Сунгарска.Сигналът за инцидента е получен в 15.31 ч. На място са изпратени екипи на \"Пътна полиция\", пожарната и един на Аварийна дирекция \"Помощ и превенция\" към Столична Община. \"\", обясни Сунгарска.Тя уточни, че в обърнатия автомобил са били мъж с детето си, което е на година и два месеца.\"Няма някакви травми по мъжа, както и по бебето. За всеки случай линейката е качила и двамата и в момента ги хоспитализират в \"Пирогов\" за превантивен преглед\", допълни говорителката на Спешна помощ. Движението в района е силно затруднено, като вече има образувано задръстване.                  *Снимка Митко Димитров ", "date": "2018.10.17", "title": "Кола се обърна по таван в София"}
{"url": "http://www.cross.bg/deteto-vsichki-detzata-1586525.html", "text": "/КРОСС/ Напредъкът в грижата и гарантирането на правата на децата в България представи председателят на Държавната агенция за закрила на детето (ДАЗД) д-р Елеонора Лилова по време на заседание на Ad hoc Комитета по правата на детето на Съвета на Европа в Страсбург. Участниците в срещата, представители на всички държави-членки, се запознаха с резултатите от прилагането на Инструмента за оценка на детското участие на Съвета на Европа в България и проведения семинар за оценка на постигнатия напредък, на който гр. София беше домакин през месец юли 2018 г. Събитието на тема: „Защо мнението на децата има значение? Изграждане на солидна държавна политика, стимулираща детското участие” беше организирано от ДАЗД и Съвета на Европа и в него взеха участие представители от държави, прилагали Инструмента.Д-р Лилова заяви, че в България има добра основа и активно се реализира правото на децата на участие. Гарантирането му е закрепено законодателно, разработени са механизми за свободно изразяване на мнение и участие в обсъждането и решаването на въпроси, засягащи училищния живот, изслушване при съдебни и административни производства и включване в живота на общността.С помощта на националния детския консултативен орган – Съвет на децата към ДАЗД, мнението на младите хора се взема предвид при създаването и прилагането на политиките от всички органи по закрила в България, допълни председателят на ДАЗД. Създаването на новата Национална стратегия за детето също бе част от представянето на д-р Лилова. Тя разказа за провеждащия се широк консултационен процес с всички заинтересовани страни - детски и младежки организации, родители и родителски организации, професионалисти, законодателна и съдебна власт, граждански и други организации, работещи с деца, местна власт, научни и изследователски общности, медии, по планираните приоритетните области – „Здраве (физическо, психическо и социално благополучие на децата) и здравословен начин на живот“, „Качествено образование“, „Подкрепа на семейството“, „Отдих и свободно време на децата“, „Сигурна и безопасна среда, превенция на насилието и достъп до правосъдие“.Целите и приоритетите трябва да насърчават координацията и хоризонталната свързаност между институциите при реализиране на политиките за закрила на детето, като се основават на следните принципи: недискриминация, най-добър интерес на детето, право на живот, оцеляване и развитие, право на детето да бъде чуто и неговото мнение да бъде взето предвид, подчерта председателят на ДАЗД.Относно закрилата на децата от насилие бе представена стартиралата от началото на учебната 2018/2019 г. Националната кампания на Държавната агенция за закрила на детето и Съветът на децата към нея „Живот без насилие за всички деца“. Нейното мото е„#ДЕЙСТВАЙ!“. Тя е в изпълнение на Националната програма за закрила на детето 2018 г., одобрена от Министерски съвет. Реализира се в партньорство с Министерството на образованието и науката, Синдиката на българските учители, Синдикат „Образование“ към КТ „Подкрепа“, Съюза на работодателите в системата на народната просвета в България и Сдружение на директорите в средното образование.Кампанията е насочена към всички деца в България. Идеята е младите хора да са проактивни, като им се предостави възможност да организират своя безопасен, сигурен, приятен и позитивен живот в групата в детската градина или паралелката в училище. Те, с помощта на менторите (педагози, психолози, социални работници), определят правилата за взаимоотношения помежду си, за да създадат среда на общуване и комуникация като изключат всички форми на насилие в нея.Всички, които се включат, се обявяват срещу агресията и тормоза както в реалния, така и във виртуалния свят. Водещият принцип е: „Прави на всички около теб това, което искаш да ти се случи на теб“. ", "date": "2018.10.17", "title": "Председателят на ДАЗД представи напредъка в гарантирането на правата на децата в България"}
{"url": "http://www.cross.bg/protivopostavyame-protivopostavyali-aktovete-1586526.html", "text": "/КРОСС/ Остро осъждаме атентата в Крим, отнел живота на десетки и ранил над 50 души. Изразяваме подкрепата и съпричастността си към семействата на пострадалите и загиналите граждани. Ние, от БСП, винаги сме се противопоставяли и ще се противопоставяме на актовете на тероризъм, които не само демонстрират пълно незачитане на човешкия живот, но и подкопават основите на нашите общества. Насилието не признава граници, националност  или религия и затова трябва да се изправим пред това глобално предизвикателство заедно. Изразяваме най-дълбоките си съболезнования към жертвите и семействата им.", "date": "2018.10.17", "title": "БСП: Остро осъждаме атентата в Крим, отнел живота на десетки и ранил над 50 души  "}
{"url": "http://www.cross.bg/mate-huawei-intelekt-1586533.html", "text": "/КРОСС/ На 16 октомври Huawei Consumer Business Group представи на грандиозно събитие в Лондон новата си флагманска серия Mate 20, която включва едни от най-очакваните смартфони на годината – Mate 20 и Mate 20 Pro.От днес двата дългоочаквани моделa могат да се разгледат на живо в центъра за обслужване на клиенти на Huawei на ул. Леге № 6. Всеки заинтересован потребител може свободно да тества моделите преди официалната им премиера в България. Ако искате да разберете нещо повече за новите функции на тези модели и да бъдете сред първите, които ще усетят духа на най-новите технологии, заповядайте в центъра за клиенти на Huawei от понеделник до петък между 9.00 и 18.00ч.Серията  е работи с първата в света 7-нанометрова едночипова система Kirin 980 и извежда мобилния изкуствен интелект на по-високо ниво благодарение на своята двойна невронна мрежа, тройна камера Leica с ултраширокоъгълен обектив и видео функции с изкуствен интелект. Нещо повече: моделите предлагат иновативно SuperCharge зарядно устройство с мощност от 40 W, както и базираната на Android Pie операционна система EMUI 9. Серията Mate 20 e налична с дисплеи в няколко различни размера – 6,39 инча, 6,53 инча и 7,2 инча.         Едночипова система Kirin 980, ускоряваща ежедневните базирани на изкуствен интелект задачи;         Нова тройна Leica камера с ултраширокоъгълен обектив, за снимки с разширено зрително поле и безпрецедентна детайлност;         Ясно фокусирани макро снимки на обекти, намиращи се на до 2,5 см от камерата;         Видео функции с изкуствен интелект, позволяващи заснемането на клипове с професионално качество;         Батерия, която може да издържи повече от един ден интензивна употреба без зареждане;         Най-доброто зарядно устройство в този клас, осигуряващо светкавично зареждане на устройствата от серията Mate 20;         Безжично зареждане на други устройства, включително смартфони, директно от батерията на Mate 20 Pro.Официалните продажби на моделите Mate 20 и Mate 20 Pro стартират в България от 22 октомври.", "date": "2018.10.17", "title": "Новите модели на Huawei - Mate 20 и Mate 20 Pro -   вече могат да се разгледат на живо в София "}
{"url": "http://www.cross.bg/kompaniyata-bulgariya-sistemi-1586534.html", "text": "/КРОСС/ Лидерът в световната логистична индустрия  DHL Express откри своя нов логистичен център, разположен в непосредствена близост до Терминал 2 на Летище София.В новото съоръжение се помещава високотехнологична автоматична система, която има капацитет на сортиране от 3000 пратки на  час.                      Toва ще увеличи значително скоростта за обработка на същите по внос и износ. Освен това, новият център е оборудван с последно поколение поточни линии, технологии за разчитане на баркодове, система за автоматична проверка на тегло и размери и рентгенови апарати, осигуряващи най-високо ниво на сигурност.                       На официалната церемония гостуваха над 200 партньори и клиенти на компанията, а също и представители на официалната власт, сред които министърът на транспорта Росен Желязков и изпълнителният директор на летище София Владимир Рапонджиев. Водещ на събитието беше актьорът Юлиан Вергов, а за доброто настоение на гостите се погрижиха Хилда Казасян и нейният бенд.„Инвестираме в голям проект, който значително ще подобри логистичната индустрия в България. Към днешна дата автоматизирани системи за обработка на пратки, има в над 100 държави по света. Подобни системи се използват от повече от 10 години, а в момента в глобален мащаб, компанията инвестира в над 40 проекта в различни държави. Горди сме, че вече и у нас имаме първата автоматизирана система, която има потенциал да се превърне в един от най-големите разпределителни хъбове за куриерски доставки и карго в региона”, каза управителят на DHL Експрес България Румен Иванов.                     Новата сграда се разпростира на площ от над 10 000 кв. м и в нея работят над 300 служители. Проектът е реализиран в отговор на нарастващите обеми, които обработва компанията и към момента няма аналог в страната. Най-големите подобни автоматизирани системи се намират в основните разпределителни Ийст Мидландс (Англия), Бергамо (Италия), Синсинати (САЩ), Хонг Конг (Китай).                      DHL Eкспрес България реализира сериозни инвестиции и в своята регионална мрежа, като за период от три години, офисите в Пловдив, Бургас, Монтана и Велико Търново са изцяло обновени.DHL диктува тенденциите не само в логистичния бизнес, а и в света на модата. Следвайки традицията ежегодно да си партнира със Седмицата на модата из целия свят, по време на откриващата церемония бяха представени официални рокли в корпоративните цветове на компанията - жълто и червено. Моделите са дело на българския моден дизайнер Антъни Лангунтин и бяха представени за първи път в есенно-зимното издание на Sofia Fashion Week. Впечатляващото ревю допълни перфектно събитието, като беше последвано от стилен коктейл и много приятни изненади за гостите.", "date": "2018.10.17", "title": "DHL Express Bulgaria официално откри своя нов логистичен център в София"}
{"url": "http://www.cross.bg/dragomirov-zatvor-mihaiilov-1586528.html", "text": "/КРОСС/ Софийският градски съд даде 25 години затвор на строителния предприемач Драгомир Драгомиров, обвиняем за двойно убийство.На 18 май м.г. Драгомиров откри стрелба в офис на инвестиционната компания \"Алдис\" на ул. \"Ради Радев\" 18 в столичния кв. \"Витоша\". На място загинаха 38-годишният Вячеслав Коев и 61-годишната Стойка Мишева, а синът на убитата Станимир Михайлов бе прострелян в главата и опериран в УМБАЛ \"Света Анна\". Тогава лекарите обявиха, че състоянието му е почти несъвместимо с живота, но след три операции младият мъж оцеля.Мотивът за двойното убийство е, че инвеститорите са дължали на Драгомир Драгомиров над 100 000 лева за извършени от фирмата му строителни дейности.Делото срещу убиеца се гледа по съкратена процедура и той призна вината си. Драгомиров помоли съда за снизхождение. Затова процесът прикючи в рамките на ден.\"\", бяха последните думи на двойния убиец, цитирани от \"24 часа\". Адвокат Емануил Йорданов, който е защитник на роднините на Вячеслав Коев, настоя за 30 години наказание, като ако има намаление, да не бъде повече от година две. Трендафил Трендафилов, който представлява Станимир Михайлов и Сашо Мишев, съпруг на Стойка Мишева, поиска максимално наказание.Според магистратите, присъдата, която е трябвало да получи обвиняемия е доживотен затвор, но поради съкратения процес, по закон наказанието се намалява с една трета. Решението на градските магистрати не е окончателно. То подлежи на обжалване и протест пред Софийския апелативен съд. ", "date": "2018.10.17", "title": "25 г. затвор за двойния убиец от столичния кв. \"Витоша\""}
{"url": "http://www.cross.bg/beliya-kabinet-ovalniya-1586520.html", "text": "/КРОСС/ Клип, в който жена, приличаща на Мелания Тръмп, прави стриптийз в Овалния кабинет, разгневи Белия дом. От екипа на първата дама на САЩ призоваха да бъде бойкотиран изпълнителят на парчето - рапърът Ти Ай, пише inside edition.comТой влиза в ролята на агент от охраната, който наблюдава как Доналд Тръмп напуска Белия дом с хеликоптер. Рапърът се озовава в Овалния кабинет, където присъства дама, приличаща на Мелания Тръмп. Тя носи яке с надпис \"Не ми пука, а на вас?\".Със същата връхна дреха президентската съпруга се появи в център за деца мигранти, отделени от родителите си на границата между САЩ и Мексико.\n\t\t\t\t\t", "date": "2018.10.17", "title": "Стриптийз в Овалния кабинет разгневи Белия дом (видео)"}
{"url": "http://www.cross.bg/vreme-ministur-predsedatelyat-taka-1586518.html", "text": "/КРОСС/ Министерството на здравеопазването да изготви предложения за законодателни промени, които максимално да улеснят донорството в България – това разпореди министър-председателят Бойко Борисов по време на правителственото заседание в сряда. След като се срещна с близките на починалия Адриан Петков, Борисов възложи на министър Ананиев да направи консултации в Народното събрание и да се започне работа по темата.„“, отбеляза министър-председателят и добави, че може да се направи така, че много човешки животи да бъдат спасени.На правителственото заседание беше одобрен и проектът на Закон за хората с увреждания. По време на обсъждането министърът на финансите Владислав Горанов и вицепремиерът Валери Симеонов изразиха резерви към текстове от проекта. Борисов заяви категоричната си подкрепа за Закона за хората с увреждания.„“, допълни премиерът.", "date": "2018.10.17", "title": "Борисов: Здравният министър да предложи законодателни промени за донорството"}
{"url": "http://www.cross.bg/pipa-midultun-keiit-1586512.html", "text": "/КРОСС/ Пипа Мидълтън, по-малката сестрата на херцогинята на Кеймбридж Кейт Мидълтън, роди първото си дете.То е момче. 35-годишната Пипа за първи път привлече вниманието в ролята си на шаферка на сватбата на сестра си Кейт и принц Уилям през 2011 г.Говорител на Уилям и Кейт заяви, че двамата са развълнувани от новината за появата на новото бебе и се радват заради Пипа и нейния съпруг. Пипа Мидълтън се омъжи за финансиста Джеймс Матюс миналата година.", "date": "2018.10.17", "title": "Пипа Мидълтън роди момче"}
{"url": "http://www.cross.bg/sofiya-platnoto-deiinosti-1586517.html", "text": "/КРОСС/ Шофьорите, пътуващи в посока Бургас, да карат внимателно и със съобразена скорост при 112-ти км на АМ „Тракия“ в района на Цалапица. Движението се осъществява само в аварийната лента поради ремонтно-възстановителни дейности на греда на надлеза над автомагистралата, повредена след удар от извънгабаритен товар. Очаква се предвидените дейности да завършат до 8 ноември 2018 г.Агенция „Пътна инфраструктура“ припомня, че поради ремонт на съоръженията при 17-ти и 18-ти километър в посока Бургас движението се осъществява двупосочно в платното за София. Двупосочно е и движение в платното за София между 35-ти и 41-ви км на АМ „Тракия“ поради ремонт на двата виадукта при 37-ми и 38-ми километър. Ремонтни дейности се извършват и на моста над р. Елшишка при 89-ти км и превозните средства преминават двупосочно в платното за Пловдив. За улеснение на трафика в края на всяка работна седмицата в тези участъци има реверсивно движение. В петък - две ленти в посока Бургас и една за София, а в неделя - две ленти за София и една за Бургас.В момента на АМ „Хемус“ се ремонтира долното строене на 4 виадукта - при 19-ти км (виадукт „Потоп“), 33-ти км (съоръжението при тунел „Витиня“), при 36-ти километър (виадукт „Коренишки дол“) и при 51-ви км (виадукт „Разлив“). На съоръжението при 9-ти км (в района на с. Яна) се подменят дилатационните фуги. Поради това движението в района на съоръженията при 9-ти, 33-ти, 36-ти км се извършва двупосочно в платното за Варна. На виадукта при 51-ви километър се ремонтира платното за Варна и там трафикът преминава двупосочно в платното за София.За улеснение на трафика и повишаване безопасността на движение при 9-ти км на АМ „Хемус“ в петък има две ленти в посока Варна и една за София, а в неделя се осигуряват две ленти за София и една за Варна.Заради ремонтните дейности по съоръженията е ограничено движението на тежкотоварните камиони над 12 тона. Превозните средства се отклоняват при 30-ти км от пътен възел „Витинска река“ по път I-1 София – Ботевград и път II-17 Околовръстен път на Ботевград, след което се връщат обратно на АМ „Хемус“ при 47-ми км при пътен възел „Ботевград“ и обратно.", "date": "2018.10.17", "title": "Шофьорите да карат внимателно при 112-ти км на АМ „Тракия“ в  района на Цалапица"}
{"url": "http://www.cross.bg/chasa-depytatite-bulgariya-1586515.html", "text": "/КРОСС/ На 18.10.2018г. (четвъртък) народните представители от ПГ на \"БСП за България\" ще представят \"Визия за България\" в областите Пловдив и София. Срещите:В 10:00 часа, на зеленчуковата борса с. Първенец, общ. Родопи, народните представители  Даниел Йорданов и Йордан Младенов ще се срещнат със земеделски производители.В 17:00 часа, в Младежкия дом, в гр. Лъки, Визията ще представят депутатите Красимир Янков и Лало Кирилов.В 17:30 часа, в читалището, в гр. Стамболийски, ще се проведе срещата с народните представители Георги Търновалийски и Йордан Младенов.В 17:30 часа,  в залата на Общинския съвет, в гр. Съединение, депутатите Николай Иванов, Иван Ибришимов и Веска Ненчева ще се срещнат с обществеността.В 18:00 часа, в гр. Хисар, Визията ще представят депутатите Надя Клисурска и Николай Тишев.В 18:00 часа, в Голямата къща, в гр. Пловдив ще се проведе срещата със зам.-председателя на ПГ на левицата Драгомир Стойнев и народните представители Валентина Найденова, Иван Иванов и Теодора Халачева. В 18:00 часа, в клуба на БСП, в район Източен,  бул. \"Цариградско шосе\" 66, в гр. Пловдив, Визията ще представят зам.-председателят на ПГ на \"БСП за България\" Крум Зарков и народният представител проф. Иво Христов. В 18:00 часа,  в клуба на БСП, в район Западен, на ул \"Йордан Гавазов\" 4, гр. Пловдив, ще се проведе срещата с депутатите Георги Йорданов, Иван Ченчев и Нона Йотова.В 18:00 часа, в читалището, в гр. Перущица, с обществеността ще се срещнат народните представители Манол Генов и Даниел Йорданов.В 18:00 часа, в залата на Общинския съвет, в гр. Садово, Визията ще представят депутатите Стефан Бурджев, Георги Стоилов и Жельо Бойчев.В 18:00 часа, в партийния съвет на БСП, в гр. Брезово, говорителят на ПГ на левицата Елена Йончева и секретарят на групата Ирена Анастасова ще се срещнат с граждани.В 18:30 часа, в залата на читалището, в гр. Куклен, ще се проведе срещата с народните представители  Кристина Сидорова и Станислав Владимиров.В гр. София, 18:00 часа, в Районния съвет на БСП, в кв. Красна Поляна, \"Визия за България\" ще бъде представена от зам.-председателя на ПГ на левицата Георги Свиленски и депутатите Георги Гьоков и Димитър Данчев.В 18:30 часа, в кв. Люлин, в салона на 56-то СОУ, ще се проведе среща със зам.-председателите на ПГ на \"БСП за България\" Антон Кутев и Христо Проданов и народния представител Донка Симеонова.В 18:30 часа, в Районния съвет на БСП, в кв. Искър, с обществеността ще се срещнат депутатите Румен Георгиев, Виолета Желева и Любомир БоневВ 18:00 часа, в гр. Правец, в голямата зала на Младежкия дом, \"Визия за България\" ще представят депутатите инж. Петър Кънев и проф. Светла Бъчварова. ", "date": "2018.10.17", "title": "Народните представители от ПГ на \"БСП за България\" ще представят \"Визия за България\" в областите Пловдив и София  "}
{"url": "http://www.cross.bg/olimpik-teodoroy-kompaniyata-1586519.html", "text": "/КРОСС/ Съдът в Никозия отложи за 26 октомври старта на ликвидацията на „Олимпик”. Отнемането на лиценза на Застрахователната компания от кипърския надзор засегна 200 000 българи и около 10 хиляди кипърци.Според временния ликвидатор Павлос Накузи години ще са нужни, за да се установи на колко хора компанията дължи пари и колко може да върне.Делото беше отложено заради оспорване дали тъкмо Накузи трябва да отговаря за ликвидацията на дружеството.Казусът „Олимпик” постави под въпрос работата на службата, която следи застрахователите в Кирър. Властите в Никозия отказаха да отговарят на въпроси.В писмо от Сметната палата коментираха, че те са засекли проблеми с финансите на „Олимпик” още през 2015 г. и са предупредили надзора.След това компанията е продадена на „Хиспакол”, зад която стои Дието Гонзалес Алонсо. За него пък са предупреждавали испанските власти. Надзорът, обаче, разрешава сделката.Така се стига до това лято, когато се оказва че на „Олимпик” й се губят над 250 млн евро.Онези, които чакат да им се върнат пари запади анулираните застраховки, ще чакат дълго.„Процесът ще отнеме години. Трябва да съберем всички жалби. Не може да планирам на първия, просто защото е пръв. Не може и да разделяме клиентите на български и кипърски. Трябва да се плати пропорционално на всички. Например 10 цента за всяко дължимо евро”, обясни.Журналиста от вестник Политис Михалис Теодороу, който разследва казуса Олимпик е категоричен, че надзорът в Кипър има сериозни пропуски.Журналистът от вестник „Политис” – Михалис Теодороу, който разследва казуса „Олимпик” е категоричен, че Надзорът в Кипър има сериозни пропуски.„Ликвидаторът, който сега управлява компанията, беше посочен от Виктория Натар, която ръководи Надзора над застрахователите. Така някой, който не иска да се разкрие какво всъщвост се случва с „Олимпик” плодължава да я управлява”, заяви Михалис Теодороу.", "date": "2018.10.17", "title": "Кипърският съд отложи старта на ликвидацията на „Олимпик”"}
{"url": "http://www.cross.bg/slavchev-simeon-sofiya-1586521.html", "text": "/КРОСС/ От години районът около Храма-ротонда „Св.Георги” в центъра на София е силно замърсен. „Ротондата е най-старият архитектурен паметник в София и единствената запазена до покрив постройка в града, датираща от Римската империя. Недопустимо е храмът, както и руините зад него, да бъдат заобиколени от търкалящи се по земята фасове, празни бутилки и опаковки от храна.”                                              Това коментира общинският съветник и съпредседател на „Политическа група 5” Симеон Славчев. Тази тема е засегната и в един от сигналите до инициативата „София: Моят град”. Тя цели гражданите да подават сигнали за нередности, които да бъдат поставяни за решаване в Столичния общински съвет.                                          Ротондата се намира на специфично място – в двора на Президентството, където ежедневно минават много столичани, гости на града и туристи. През времето въпросът за почистването е бил предмет на обсъждане между Българската православна църква, държавата и Столична община. В крайна сметка липсата на решение води и до това районът да не е почистен.                                             След проведена проверка на място, Славчев се срещна с отец Ангел Ангелов - протосингел на Софийска света митрополия и предстоятел на храм \"Св. София”. Отец Ангел потвърди, че има воля за диалог и желание за решаването на проблема от страна на Българската православна църква.                                                                                                                       Общинският съветник разговаря и с администрацията на Президентството, откъдето също предстои да получи отговор по темата.                                      „Проблемът ще бъде поставен за решение и в Столичния общински съвет и очаквам веднъж завинаги да се реши въпроса и с почистването около Ротондата”, заяви Симеон Славчев.", "date": "2018.10.17", "title": "Симеон Славчев: Неодoпустимо е около Ротондата в сърцето на София да не се почиства"}
{"url": "http://www.cross.bg/bulgarskite-karakachanov-politzai-1586522.html", "text": "/КРОСС/ Вицепремиерът по обществения ред и сигурността, министър на отбраната и лидер на ВМРО Красимир Каракачанов изрази подкрепа за граничните полицаи Михаил Цонков, Николай Костов, Живко Петков и Николай Петков. Същите бяха обвинени в началото на 2017 г. от турския наказателен съд, че на 17 април 2008 г., когато турска лодка навлиза в българските териториални води, при опит за арест прострелват един от рибарите-бракониери., пише Каракачанов на страницата си във „“.Още миналата година, когато Турция поиска екстрадицията им, ВМРО обяви, че няма да допусне българските граничари да бъдат предадени на турския съд.Каракачанов е категоричен: Припомняме, че:В гр. Сливен бе водено разследване, което установи, че българските гранични полицаи са действали законосъобразно, а смъртта е следствие на т.нар. случайно деяние. С присъдите на Българския военен съд бракониерите са осъдени за незаконно преминаване на границата и за нанасяне на телесни повреди над граничарите. След сезиране от наследниците на починалия турски гражданин Европейският съд по правата на човека се произнесе през 2014 г. с решение, че българската държава е провела цялостно, обективно и ритмично разследване, като изводът ѝ за липса на престъпление е правилен.България е подписала Европейската конвенция за екстрадиция с резерва, според която страната ни не екстрадира свои граждани. Освен това, според Конвенцията, има взаимно признаване на присъди и не може за едно и също нещо човек да получи наказание, след като в друга страна е било прекратено производството срещу него заради липса на престъпление.Въпреки това турският съд повдигна отново обвиненията и граничните полицаи бяха призовани вчера в съда в Бургас. Делото беше отложено за ноември за набиране на необходимите документи от разследването и заверено копие от Съда за правата на човека, който през 2014 г. ги обявява за невинни.", "date": "2018.10.17", "title": "Каракачанов е готов да прибере българските граничари в МО, за да ги защити от екстрадиция в Турция"}
{"url": "http://www.cross.bg/borisov-ychastva-format-1586523.html", "text": "/КРОСС/ Премиерът Бойко Борисов ще участва в редовното заседание на Европейския съвет на 17, 18 и 19 октомври в Брюксел. То ще започне в сряда вечерта с обсъждане на Brexit във формат ЕС-27. На него се очаква лидерите да вземат решение за придвижване на преговорите, въз основа на препоръка от главния преговарящ от страна на ЕС - Мишел Барние, съобщиха от правителствената пресслужба.На заседанията в четвъртък и петък във формат ЕС-28 се очаква канцлерът на Австрия Себастиан Курц да информира за напредъка по приоритетите на австрийското председателство на Съвета на ЕС. Държавните и правителствени ръководители ще обсъдят още миграцията, сигурността, защитата на външните граници, сътрудничеството с трети страни, борбата с контрабандата и киберсигурността.Борисов ще участва и в срещата Азия - Европа (АСЕМ), чийто домакин тази година е Европейският съюз.", "date": "2018.10.17", "title": "Борисов ще участва в заседанието на Европейския съвет"}
{"url": "http://www.cross.bg/sili-ykraiina-pilot-1586510.html", "text": "/КРОСС/ Американски пилот е загинал, след като украински Су-27 се разби на 16 октомври във Виницка област, се казва в съобщение на Въоръжените сили на Украйна във „Фейсбук“. По-рано командването на украинските военновъздушни сили съобщи за инцидента и че двама пилоти са загинали, но не даде повече подробности.Вторият член на екипажа е военнослужещ от въздушните сили на Националната гвардия на САЩ, се казва в съобщението.Военновъздушните сили на САЩ потвърдиха, че американски пилот е бил на борда на изтребителя.Американските военнослужещи са в Украйна за участие в учението \"Чисто небе\".", "date": "2018.10.17", "title": "Американски пилот е загинал в Украйна"}
{"url": "http://www.cross.bg/tzeli-gaza-izrael-1586502.html", "text": "/КРОСС/ Израелската армия е атакувала 20 цели в Ивицата Газа в отговор на по-раншно ракетно нападение срещу територията на Израел, съобщават местните медии, като се позовават на съобщение на армейския пресцентър.„Атакувахме 20 цели на терористите в цялата Ивица Газа, включително тунел в южната част, площадки за производство на ракети, а също и морски тунел“, се казва в съобщението.Атаката цели да бъдат ограничени възможностите на „Хамас“ да изстрелва ракети към Израел, допълват военните.", "date": "2018.10.17", "title": "Израел атакува 20 цели в Ивицата Газа"}
{"url": "http://www.cross.bg/chisla-onlaiin-stotinki-1586511.html", "text": "/КРОСС/ Късметът в играта  на  дебне отвсякъде! В това наскоро се увериха трима участници, които играят онлайн на . И. Соколов спечели  от играта  , след като позна 8 от 8 числа. Талонът му е за 10 тегления със залог от по 50 стотинки. Интересното е, че той буквално „хваща последния влак“, защото щастливите числа излизат в последното, десето тегленеДруг любител на „Еврошанс“, който прави залозите си онлайн – М. Тумбев от Разлог, също се радва на страхотна печалба. Той успява да познае 9 от 9 числа, които му носят сумата от . Щастливецът играе със 20 стотинки за 5 тегления. Тумбев работи като охранител и твърди, че му е много по-лесно да следи тегленията на играта у дома - пред компютъра. Той вече празнува успеха си и планира да вложи парите в нова отоплителна система на дома си.Към двамата късметлии се присъединява и една дама – Г. Златкова. Тя улучва 8 от 8 числа и залогът от 50 стотинки ѝ носи .Тегленията на играта  можете да следите в пунктовете на  и онлайн на ", "date": "2018.10.17", "title": "Страхотни печалби от „Еврошанс“"}
{"url": "http://www.cross.bg/tzenite-ysetili-chasovoto-1586501.html", "text": "/КРОСС/ 70% от интервюираните заявяват, че в последните седмици са усетили увеличение на цените на стоките и услугите, които ползват. 18% не са усетили, а 3 на сто са отговорили, че са усетили намаление. Останалите или нямат мнение, или не са отговорили.Демографските показатели сочат, че най-осезаема промяна е усетила по-възрастната част от населението, хората с по-ниски доходи и тези, които живеят в селата. Възможно е това е да се дължи и на факта, че тези части от населението традиционно симпатизират на опозиционни формации. Отговорите действително са политически различаващи се – привържениците на БСП са усетили най-силно повишението на цените на стоките и услугите. Но дори и мнозинството от привържениците на ГЕРБ също твърдят, че са усетили увеличението – макар и не в същата степен, както и привържениците на БСП. Както може и да се очаква, хората с по-високи доходи проявяват и по-малка чувствителност към увеличението на цените. Но дори и в тези социални групи, усетилите увеличение на цените са мнозинство.Разбира се, възможно е влияние да оказва и традиционният скептицизъм в общественото мнение по такива теми. Въпреки това обаче данните достатъчно ясно разкриват обществена тревога.                 На трендовия въпрос, който се задава на всеки месец или тримесечие, „Според вас, какво ще става с цените на основните стоки в близките 2-3 месеца?“ 74% от интервюираните са на мнение, че цените ще растат, 14% отговарят, че няма да има промяна, а едва 2% вярват, че ще намаляват. Останалите се затрудняват да отговорят.Това представлява осезаем ръст на очакванията за повишение на цените спрямо предишните месеци. Предишният подобен скок бе през пролетта на 2017 г., когато отново бе анонсирана възможност за повишаване на цените на енергоносителите. В последните няколко години очакванията за ръст на цените се движат в диапазони около и над 60% от българите, а около и под 20% от българите очакват цените да остават същите. По традиция, минимални са дяловете на онези, които очакват цените да се понижават.Демографските показатели сочат, че привържениците на опозицията (БСП и ДПС) в по-голяма степен смятат, че цените ще се повишат, а привържениците на управляващата коалиция – също преимуществено смятат, че цените ще се повишават, макар и не в толкова голяма степен. Очаквано, по-възрастните са тези, които показват по-голяма тревога към евентуално повишение.                          „Галъп интернешънъл“ провери и отношението към станалата напоследък тема за смяната на часовото време. 59% от интервюираните по-скоро не одобряват това, че часовото време по принцип се сменя. 20 на сто по-скоро нямат мнение по този въпрос, а 13% по-скоро одобряват сезонната промяна на времето. Останалите са се затруднили да отговорят.Най-общо казано, по-възрастните и работещите по-чувствително не одобряват практиката за смяната на часовото време, а младите и неработещите нямат толкова ясно изградено мнение, макар че и сред тях противниците на смяната на часовото време са мнозинство.                              ", "date": "2018.10.17", "title": "Галъп: 70% от българите твърдят, че усещат повишение на цените и очакват то да продължи"}
{"url": "http://www.cross.bg/meditzinska-pomosht-sistemata-1586508.html", "text": "/КРОСС/ С над 163 млн. лв. ще се финансира развитието на спешната медицинска помощ в България по Оперативна програма „Региони в растеж“ 2014-2020 г. За целта Министерският съвет даде съгласието си ръководителят на Управляващия орган на програмата да подпише договор за безвъзмездна финансова помощ с Министерството на здравеопазването за изпълнението на проект „Подкрепа за развитие на системата за спешна медицинска помощ“.Общо 237 обекта от системата на спешната медицинска помощ в цялата страна ще бъдат обхванати от предвидените по проекта дейности, които включват ново строителство, реконструкция, ремонт, преустройство, подобряване на достъпа за лица с увреждания до сградите и на прилежащото околно пространство. Така ще се обновят сградният фонд и оборудването в спешните отделения на лечебни заведения с над 50% държавно участие в капитала, 27 центъра за спешна медицинска помощ и разкритите към тях 170 филиала и 6 изнесени екипа. Ще бъдат купени 400 съвременни линейки с оборудване и апаратура, отговарящи на Медицинския стандарт „Спешна медицина“ и на най-добрите европейски практики и изисквания за своевременност, достатъчност, качество и безопасност.Проектът „Подкрепа за развитие на системата за спешна медицинска помощ“ е с голяма обществена значимост и е един от най-мащабните и важни по оперативната програма.", "date": "2018.10.17", "title": "Отпускат 163 млн. лева за развитие на спешната помощ"}
{"url": "http://www.cross.bg/godina-leva-yvrezhdaniya-1586504.html", "text": "/КРОСС/ Министърът на труда и социалната политика Бисер Петков съобщи, че от 1 юли следващата година таванът на пенсиите ще бъде увеличен на 1200 лева, което означава, че 40 000 пенсионери в България ще получават пълния размер на пенсиите си.„Общо планираните разходи за пенсии за следващата година приближават границите от 10 милиарда лева. Те са с повече от 500 милиона от тези за тази година. В проекта на бюджета има предложение, което до голяма степен развързва проблема с тавана на пенсиите. Предвидено е увеличаване на тавана от 1 юли, на 1200 лева”, каза министър Бисер Петков.Той съобщи още, че преди две – три седмици е имало среща с представители на пенсионерските организации, постигнало е било споразумение и кабинетът плавно изпълнява ангажиментите си.Министерският съвет е приел днес Законопроекта за хората с увреждания. Този Законопроект до края на седмицата ще бъде внесен в Народното събрание, а днес министърът ще го представи пред майките на децата с увреждания.486 милиона лева е подсигурил кабинета за хората с увреждания за следващата година.", "date": "2018.10.17", "title": "Бисер Петков: Почти 10 милиарда лева ще са разходите за пенсии догодина"}
{"url": "http://www.cross.bg/fandukova-vsichki-obshtina-1586513.html", "text": "/КРОСС/ Поредният скандал, свързан с ремонта на столичната улица \"Граф Игнатиев\", е доказателство, че отговорността за всички проблеми по него, както и по извършените досега ремонти на ремонтите в София, я носи изцяло Столична община.По тази причина ние, общинските съветници от групата на БСП, настояваме кметът Йорданка Фандъкова да поеме персонално тази отговорност и да подаде оставка.Очевидно Столична община не разполага с необходимия административен капацитет, за да се справи с управлението на града. А вече стана ясно, че и безобразно нарушава Закона при провеждането на обществените поръчки, както и при реализирането на самия инвестиционен процес.В последните години сме свидетели на многобройните опити на управляващите в Столична община да прехвърлят отговорността за проблемите, свързани с ремонтите на ключови обекти в града, на инвеститора, на надзора, беше ни показвано как кметът Йорданка Фандъкова инспектира, след това смело заплашва със санкции и с прекратяване на договори.Днес обаче категорично стана ясно, че всъщност самите управляващи в Столична община стоят в основата на всички проблеми. В разследване на телевизия bTV беше показана скандална промяна на предмета на обществената поръчка, а именно - материал, който е използван за ремонт на трасето на столичната улица \"Граф Игнатиев\".Това е драстично нарушаване на Закона за обществените поръчки. Тук вече не говорим нито за визия, нито за естетически критерии, нито за недовършен обект. Става въпрос за конкретно нагло нарушение на Закон, което е престъпление.Вече сме поставени пред хипотезата на една незаконно провеждаща се обществена поръчка с всички реални последици от това – не признаване на европейските средства с всички последващи негативи. И тук дори не става дума за репутационния риск. Става въпрос за възможни финансови щети по отношение на Столична община.Затова кметът Йорданка Фандъкова трябва персонално да поеме отговорността и да подаде оставка. Няма да приемем ново бягство от отговорност на кмета с възможността удобно да се скрие зад \"бушон\", за какъвто може да бъде използван заместник-кметът по транспорта Евгени Крусев. Няма да приемем и ново прехвърляне на отговорността на изпълнителя на обекта и несправедливо опетняване на строителния бранш в България. Настояваме и за ясни отговори от страна на кмета Фандъкова на два въпроса:1. На какво основание е променена виброизолационната подложка, която е елемент на обществената поръчка за ремонт на ул. \"Граф Игнатиев\" и заради която един от кандидатите за изпълнение на обекта е бил отстранен? 2. Вярно ли е, че този материал е бил закупен предварително, за да може да бъде вложен и от кого?Тъй като днешният скандал, свързан с ремонта на ул. \"Граф Игнатиев\", води до обосновани съмнения за наличие на престъпни действия, ние, общинските съветници от групата на БСП, настояваме съответните органи в лицето на Прокуратурата и на всички институции, имащи отношение към контрола и начина, по който се разходват европейски средства, да се самосезират и да направят необходимите проверки. Вярваме, че те ще извършат тези проверки и ще бъдат обективни в изводите си. ", "date": "2018.10.17", "title": "Общинските съветници от БСП София: Йорданка Фандъкова да поеме отговорност и да подаде оставка!"}
{"url": "http://www.cross.bg/kushti-nezakonni-kvartala-1586503.html", "text": "/КРОСС/ Напрежение възникна в ромската Шекер махаха в Пловдив заради събаряне на незаконни ромски къщи.Хората от квартала застанаха пред багерите и това наложи да бъдат извикани спешно над 60 души от Жандармерията в Пловдив.Акцията започна с половин час закъснение заради напрежението. Бяха докарани допълнителни полицейски сили за подкрепление.Два багера сринаха със земята първите незаконни постройки.Семейство Миленкови живее в една от къщите, която ще бъде бутната. Семейството има пет деца и остава без покрив. В къщата има ток и вода, но семейството плаща само сметки за ток.За събарянето на къщите има одобрени заповеди от съда. Построяването им върху обходния колектор на града е причина за наводняването на пловдивските улици при всеки дъжд.Веднага след като първите къщи бяха съборени, хора от квартала започнаха да събират запазените материали с обещанието да вдигнат къщи на друго място.Общо 21 къщи ще бъдат съборени до края на деня.", "date": "2018.10.17", "title": "Багери сриват незаконни къщи в пловдивската Шекер махала"}
{"url": "http://www.cross.bg/godina-dekemvri-raboten-1586509.html", "text": "/КРОСС/ Само ден почивка ще имат работещите у нас по Нова година, но за сметка на това около коледните празници ще се радват на дълга ваканция - от цели 5 дни. Този период започва още на 22 декември и продължава до 26 декември включително. Работни са 27 и 28 декември - четвъртък и петък.След като отработването и сливането на почивните дни отпадна като практика, 31 декември, който се пада понеделник, е официален работен ден. Затова по Нова година ще почиваме Почиваме на 1 януари, а първият работен ден за 2019 г. е 2 януари.", "date": "2018.10.17", "title": "Колко дни ще почиваме по Коледа и Нова година?"}
{"url": "http://www.cross.bg/bsp-bulgariya-pensioneri-1586514.html", "text": "/КРОСС/ „Управляващите не чуват пенсионерите.  Те трябва да разберат, че повече така не може да се отнасят с 2 200 000  български пенсионери  и трябва да започнат да решават техните проблеми“. Това каза народният представител от ПГ на „БСП за България“ Георги Гьоков пред журналисти  в парламента.  Той добави, че исканията на протестиращите пенсионери са справедливи, защото те искат, най-вече, достоен живот. „Достоен живот се осигурява с достойни доходи, но управляващите не го разбират“, коментира народният представител. Георги Гьоков каза още, че  трябва да се стартират разговори, а не да се неглижират проблемите на пенсионерите.                          „Ще се постараем парламентът да предприеме действия за удовлетворяване на исканията на българските пенсионери, доколкото е възможно. Едно от предложенията, които със сигурност ПГ на \"БСП за България\" ще подкрепи, е увеличаването на максималния осигурителен доход, защото така ще бъдат увеличени и ниските пенсии“. Това каза зам.-председателят на ПГ на „БСП за България“ Антон Кутев. Той добави, че преизчисляването на всички пенсии също ще бъде част от предложенията на левицата. „Като председател на Комисията по жалбите и връзките с гражданското общество, поканих представители на протестиращите да присъстват на заседанието на комисията днес“, обяви Кутев.                             „Голяма част от исканията на българските пенсионери ще бъдат подкрепени от ПГ на „БСП за България“. Обяви секретарят на ПГ на „БСП за България“ Филип Попов. Той добави, че след съгласуване, БСП ще внесе отново Закона за възрастните хора, който бе отхвърлен от управляващите, със съответните корекции. Попов каза още, че исканията на пенсионерите ще намерят място и в предложенията на БСП  в бюджетната процедура. ", "date": "2018.10.17", "title": "Георги Гьоков: Управляващите не чуват пенсионерите"}
{"url": "http://www.cross.bg/bulgariya-rysiya-predsedatelyat-1586495.html", "text": "/КРОСС/ Председателят на НС на БСП се срещна днес с Н.Пр. г-н Анатолий Макаров, извънреден и пълномощен посланик на Руската федерация.По време на разговора бяха обсъдени двустранните отношения между България и Русия, както и възможностите за задълбочаване на икономическото сътрудничество между двете държави.В рамките на разговора бе дискутирана и възможността България да бъде мост в отношенията между Русия и Европейския съюз.Корнелия Нинова представи на посланик Макаров проекта \"Визия за България\", като ключов документ в алтернативната управленска програма на БСП. Корнелия Нинова уточни, че \"Визия за България\" поставя акцент върху формирането и въвеждането на ефективни политики, които са в интерес на българските граждани. Председателят на БСП изтъкна, че проектът внася нова перспектива в образованието, науката, здравеопазването и икономиката, като поставя и приоритети в областта на вътрешната сигурност, обществения ред и външната политика.  ", "date": "2018.10.17", "title": "Председателят на БСП Корнелия Нинова се срещна на \"Позитано\" 20 с посланика на Русия"}
{"url": "http://www.cross.bg/yaponiya-sofiya-bulgari-1586499.html", "text": "/КРОСС/ Двама българи бяха задържани в Япония заради надписа \"Локо София\", който се появи върху мемориала за жертвите от ядрената атака над Хирошима. Официални източници съобщиха за NOVA, че двамата мъже са служители на Националната опера. Външното ни министерство определи случилото се като  възмутително.Дипломатите ни поднасят извинения на  Япония.", "date": "2018.10.17", "title": "Двама българи задържани в Япония заради надписа \"Локо София\""}
{"url": "http://www.cross.bg/institytzii-tryd-protesta-1586496.html", "text": "/КРОСС/ На 20-ти Октомври(Събота), от 13 часа пред кметство с. Труд, ще стартира различен протест за чист въздух и работещи институции. Протестното шествие ще тръгне от кметството и ще премине през Карловско шосе до южният край на селото, където ще завърши. Организатор на протеста е СНЦ „Бъдеще за село Труд“, които вече няколко години водят борба с пасивните институции и замърсител на въздуха, който произвежда електричество от биомаса в селото.Исканията на протестиращите са следните:1. Оставки на министрите Нено Димов, Румен Порожанов и директорът на РИОСВ Пловдив-Стефан Шилев. Според протестиращите за тези няколко години, не са успяли да решат проблема с въздуха на  с. Труд, а са се обърнали срещу общността, което е ясна индикация, че заемат постове, за които са крайно НЕ подходящи за тях!2. Пълна оценка за въздействие върху околната среда и спиране на всякакви разширения на суровинната база на инсталацията в село Труд.3. Местната власт в лицето на община Марица, да намери работещо решение за спирането на съпътстващия производството на Централата трафик на цистерни, през кварталите и централната улица на Труд!4. Протеста ще отрави призив и към  Премиера на Република България Бойко Борисов, и ще насочи неговото внимание към факта, че производството на топло и електроенергия от Биомаса в България е една опорочена, побългарена и неефективна според протестиращите практика, която става все по-проблемна за населението, поради липсата на експертност в изграждането на тези обекти и най-вече, поради липсата на работещи инструменти за контрол над този тип производства. Протестиращите ще напомнят на премиера любимата му фраза с надеждата да му е още любима-„Село Труд се бори вече близо три години срещу негативното влияние на Централата за производство на топло и електро енергия от биомаса, разположена на метри от селото и изчерпа всички законови и граждански актове, с които ако имахме работещи и адекватни институции на местно и национално равнище, вече щяхме да сме забравили този проблем! Уви, институции и чиновници много, но не работят, не чуват, не виждат! Време е да ги събудим!“- споделят организаторите на протестното шествие. Към протеста ще се присъединят още 7 населени места от различни краища на България, които имат същите проблеми, като тези в с. Труд! След края на протеста ще се състои първа работна среща на неправителствените организации, които ще подкрепят протеста и организаторите от сдружение „Бъдеще за село Труд“. Целта на срещата е обсъждане на детайли свързани с национално обединение на всички присъстващи населени места. Това обединение, ще сложи началото на националната борба за адекватни и работещи институции. Ще бъде публично учредено до края на календарната 2018г. и се очаква да продължи да привлича към структурата си недоволни от работата на изнтитуциите и мръсния въздух сдружения и комитети от цяла България. ", "date": "2018.10.17", "title": "Невиждан протест предстои в село Труд тази събота"}
{"url": "http://www.cross.bg/yvrezhdaniya-horata-petkov-1586498.html", "text": "/КРОСС/ Правителството одобри проекта на Закона за хората с увреждания, в него правата на хората с увреждания са обезпечени с финансов ресурс от 486 млн. лв. Това каза министърът на труда и социалната политика Бисер Петков на брифинг в Министерски съвет.„Днес на редовното си заседание Министерски съвет одобри проекта на Закона за хората с увреждания. По този начин се изпълнява ангажиментът, който правителството пое в подписания на 9 октомври план за действие за приемане на законодателство за хората с увреждания“, каза още Петков и посочи, че проектът на Закона за хората с увреждания е бил приет във вида, в който е внесен.„В него се предвиждат и мерки за подкрепа на хората с увреждания – както финансова, така и подкрепа за изграждане на достъпна среда и подкрепа за работодателите за устройване и приспособявне на работни места за хора с увреждания. Искам да подчертая, че правата на хората с увреждания и мерките, предвидени в законопроекта, са обезпечени за следващата година с финансов ресурс общо от 486 млн. лв., който консолидира наличния финансов ресурс за тази политика в Министерството на труда и социалната политика, 133 млн. лв. от бюджета на Държавното обществено осигуряване, които се плащат сега като социални инвалидни пенсии в непълен размер, и допълнителните 150 млн. лв., които премиерът и правителството обещаха. Искам да благодаря на премиера и на колегите, че подкрепиха финализирането на законопроекта“, каза още социалният министър, цитиран от \"Фокус\".Петков обясни, че законопроектът ще бъде внесен до края на седмицата в Народното събрание, където ще започне неговото разглеждане. „И аз лично ще уведомя днес протестиращите майки и омбудсмана за взетото решение от Министерски съвет“, каза още министърът. Той посочи още, че Законопроектът за социалните услуги вече е на обществено обсъждане. „Очакваме в рамите на едномесечния срок за обществени консултации заинтересованите страни да представят становище, така че до края на годината и този законопроект да бъде внесен в парламента\", каза Петков.", "date": "2018.10.17", "title": "Правителството одобри проекта на Закона за хората с увреждания"}
{"url": "http://www.cross.bg/televiziyata-televiziya-izluchvaneto-1586497.html", "text": "/КРОСС/ Възобновено е излъчването на телевизия „Алфа“. Програмата на телевизията бе прекъсната на 15 октомври в 19.00 часа. Тогава на екрана се появи съобщението „Телевизия Алфа спря. Питайте правителството защо“.Съобщенията на телевизията станаха повод депутатите от НФСБ да снемат доверието си от Волен Сидеров като председател на парламентарната група на „Обединени патриоти“.", "date": "2018.10.17", "title": "Възобновено е излъчването на телевизия „Алфа“"}
{"url": "http://www.cross.bg/intelekt-park-izkystven-1586494.html", "text": "/КРОСС/ Президентът и главен технически директор на LG Electronics, д-р И.П. Парк, ще ще предложи нови перспективи за осигуряване на решения с изкуствен интелект за ежедневието на потребителите на предстоящия CES ® 2019. Събитието ще се състои в на 7 януари, понеделник, в 18:30 ч. MGM Park Theater в Лас Вегас, Невада, САЩ. ще обърне внимание на това как иновативните технологии за изкуствен интелект ще подобрят потребителското преживяване в техния дом, при пътуване и в офиса.Като в основата на иновациите сферата на  научно-изследователски главни технически директори, ради-която показателнини\"CES 2019 се очаква да отбележи преломен момент в разработването и прилагането на изкуствен интелект в ежедневните продукти и услуги\", заяви д-р Парк. Нашата стратегия в LG е да надминем очакванията, да обогатим ежедневието на потребителите с приложения, насочени към по-добрия начин на живот - концепции, които планирам да разясня на сцената на CES\".ГариConsumer Technology Association (CTA)заяви световен първенец в тази революция на  - Рсме който ще изнесе първата речсъбитието идеитеи в момента коренно променя променящи живота компаниипродуктови категориикоито преобръщащиСъбитиетиращи добавенаумен домумен градмашинна интлигентностуги продукти и услуги на LG ще бъдат  на CES 2019 от 8 до 11 януари 2019 г.  CES Tech East в Las Vegas Convention Center (LVCC), Central Hall, щанд #11100.", "date": "2018.10.17", "title": "Президентът и главен технически директор на LG Electronics с реч на CES 2019"}
{"url": "http://www.cross.bg/plastmasa-otpadutzi-varna-1586506.html", "text": "/КРОСС/ Срещу определени количества предадена пластмаса гражданите ще получават ваучери за закупуване на книги. Организатор на събитието са „Еко Партнърс България“ със съдействието на Община Варна, „Пристанище Варна“ ЕАД, „Сиела Норма“ АД, съобщава ''Нова Варна''. Сборният пункт е на Морска гара, в тила на 2-ро корабно място, в часовете между 10ч. и 13ч. Ще се приемат празни и смачкани пластмасови бутилки от вода, безалкохолни, бира, сокове и мляко, опаковки от шампоани, миещи препарати, козметични продукти, кутии за храна и сладолед, найлонови торби и пликове.За предадени отпадъци от пластмаса над 3 кг ще се получава ваучер на стойност 10 лв. за покупки от книжарници „Сиела“. ", "date": "2018.10.17", "title": "Във Варна ще раздават ваучери за книги срещу пластмасови отпадъци"}
{"url": "http://www.cross.bg/tzvetanov-nyama-sekretar-1586500.html", "text": "/КРОСС/ Към настоящия момент няма конкретно име, което да се смята за фаворит за главен секретар на МВР, коментира председателят на ПГ на ГЕРБ Цветан Цветанов.\r\n\r\n\r\n\r\n", "date": "2018.10.17", "title": "Цветанов: Засега няма фаворит за главен секретар на МВР"}
{"url": "http://www.cross.bg/morsko-proekt-proekta-1586507.html", "text": "/КРОСС/ Утре (18.10.18 г.) ще бъде отчетен напредъкът по проект „Интегрирано българско морско наблюдение” (InBulMarS). В последната работна среща по проекта ще участват представители на всички институции, партньори по проекта – ИА „Морска администрация“, ГД „Гранична полиция”, Агенция „Митници”, Военноморски сили, ДП „Пристанищна инфраструктура” и Изпълнителна агенция по рибарство и аквакултури, както и на изпълнителя.Общият бюджет на проекта е 238 820 евро, като сумата на предоставената безвъзмездната финансова помощ от Европейския фонд за морско дело и рибарство възлиза на 191 056 евро.Проектът приключва в края на тази година, като основната цел е извършване на предпроектно проучване за определяне на нуждите и изискванията за подобряване на обмена на информация между институциите в областта на морското наблюдение.Дейностите са в контекста на по-мащабен европейски проект Common Information Sharing Environment (CISE), който цели създаване на обща европейска среда за споделяне на информация. ", "date": "2018.10.17", "title": "Във Варна ще се проведе заключителна среща по проект „Интегрирано българско морско наблюдение“"}
{"url": "http://www.cross.bg/kerch-zayavi-eksploziyata-1586505.html", "text": "/КРОСС/ 18 души са загинали, а над 70 са ранени след експлозия в техникум в град Керч на Кримския полуостров, съобщава „Керч FM'', позовавайки се на местните власти.На мястото са пристигнали медицински екипи от Керч и региона.Кремъл заяви, че една от версиите, по които се работи за експлозията, е терористична атака.Ръководителят на колежа съобщи, че неизвестни въоръжени лица са нахлули в сградата, пуснали експлозиви и са започнали да стрелят.Експлозията е терористичен акт, причинена е от самоделно взривно устройство, заяви Сергей Меликов, първи зам.-началник на Националната гвардия на Русия, цитиран от ТАСС.Руският следствен комитет заяви, че експлозията в техникума в Керч била причинена от натъпкано с метални парчета самоделно взривно устройство, поставено в столовата.Властите евакуират училища и детски градини в Керч на Кримския полуостров след експлозията в техникума.\n\t\t\t\t\tПреди минути в колежа пристигна и военна техника.\n\t\t\t\t\t", "date": "2018.10.17", "title": "18 души загинаха при експлозия в град Керч (видео)"}
{"url": "http://www.cross.bg/tenis-razstoyanieto-gryp-1586492.html", "text": "/КРОСС/ На 13-14 октомври, на кортовете на национален ОББ тенис център, се проведе първият тенис турнир за двойки-мъже, организиран от Обединена българска банка. В него участие взеха 38 двойки – клиенти, партньори и служители на банката.                            В рамките на първия ден от турнира се състояха елиминации, а през втория – четвърт финали, полуфинали и финал. Всички участници демонстрираха класна и завидно спортсменска игра. На финала триумфираха Петър Котев и Радослав Владимиров, които победиха Борислав Константинов и Орлин Стойнев с 6-1.Стоянов/Чакъров – Кирлашев/Абаджиев 6-1 Константинов/Стойнев – Ставрев/Цветков 6-2 Котев/Владимиров – Радев/Минков 6-1 – Георгиев/Цветков W.OНаградите на победителите връчи Кристоф де Мил, изпълнителен директор „Финанси“ и „Иновации“ в ОББ.                            По време на тенис турнира участниците не само показаха своите отлични спортни умения, но и допринесоха с допълнителни километри за каузата на КВС Груп „Да изминем разстоянието до Луната“. Служителите на групата от всички 6 държави, в които тя присъства, изминават 384 400 километра чрез спортни активности, като в замяна КВС Груп превръща разстоянието в средства за местни каузи. За два дни участниците в ОББ тенис турнир натрупаха общо 329,18 км, като всички дариха резултатите си за благотворителните каузи, зад които КВС Груп застава. В България те са „ДЗИ: История с бъдеще - висше образование за повече български деца“, Българската Коледа, уроци по финансова грамотност за деца в неравностойно положение на фондация because, курсове за предприемачи и сдружение „Деца с онкохематологични заболявания“.", "date": "2018.10.17", "title": "38 двойки взеха участие в първия ОББ тенис турнир"}
{"url": "http://www.cross.bg/donorstvoto-adrian-zashto-1586490.html", "text": "/КРОСС/ Спешни законодателни промени, които да насърчат донорството ще предложат управляващите. Решението идва след среща на семейството на Адриан, който почина в чакане на белодробна трансплатация, с премиера, здравния министър и шефа на здравната комисия в парламента.Братът на Адриан - Алберт - обясни, че ще продължава да говори защо донорството е важно, за да се помогне на други болни.Здравният министър Кирил Ананиев разпореди спешна проверка и на министерството, и на Изпълнителната агенция по трансплантации, и на Комисията за лечение в чужбина за периода, в който се е лекувал Адриан - за да се разбере кой и защо не си е свършил работата и да си понесе отговорността.", "date": "2018.10.17", "title": "Подготвят законови промени за насърчаване на донорството"}
{"url": "http://www.cross.bg/ychenitzi-krug-statistika-1586486.html", "text": "/КРОСС/ Започна регистрацията за участие във  която ще се проведе от октомври 2018 до май 2019 година.Инициативата е насочена към повишаване на статистическата култура на младите хора, към насърчаване на тяхната любознателност и интерес към статистиката и нейната роля в живота на обществото. Началото беше поставено през октомври 2017 г., когато Евростат и 11 национални статистически института стартираха съвместно първата Европейска олимпиада по статистика за ученици. В нея участваха над 11 000 ученици на възраст от 14 до 18 години. Те трябваше да решават статистически задачи, да търсят данни, да изготвят статистически анализи.Отличените в националните състезания 180 ученици от 66 отбора представиха своите страни в последния европейски кръг. От тях се изискваше да подготвят двеминутни видеоклипове по темата .Общо 528 ученици от България, разпределени в 195 отбора, взеха участие в националния кръг на първата Европейска олимпиада по статистика. Шестте отбора победители се състезаваха в европейския кръг и се представиха достойно. Видеоклиповете на българските отбори, както и видеоклип с информация за олимпиадата, можете да гледате в YouTube канала на НСИ:\n\t\t\t\t\tСъгласно регламента и тази година олимпиадата ще се проведе в два кръга - национален и европейски, с две категории ученици от средното образование: ученици от Х - ХII клас и ученици от VIII - IX клас. Състезанието ще бъде отборно, като всеки отбор ще се състои от един до трима ученици с учител ментор. На отличилите се отбори ще бъдат раздадени награди, а победителите в двете категории от националния кръг ще представят страната ни на европейския кръг.", "date": "2018.10.17", "title": "Европейска олимпиада по статистика за ученици 2019"}
{"url": "http://www.cross.bg/zanchev-velik-sreshta-1586489.html", "text": "/КРОСС/ Заместник-министърът на транспорта, информационните технологии и съобщенията Велик Занчев участва в Третата среща на министрите по транспорт на страните от Централна и Източна Европа и Китай. Събитието, което се проведе в периода 16-17 октомври в Белград, бе открито от президента на Сърбия Александър Вучич и вицепремиера и министър на строителството, транспорта и инфраструктурата Зорана Михайлович.В рамките на министерската среща заместник-министър Занчев очерта транспортните връзки по направлението запад-изток, както и възможностите за комбинирани превози. „Капацитета и функционалността на двете черноморски пристанища Варна и Бургас предоставят добри подходи за прехвърляне на товарите от морски към железопътен или пътен транспорт“, допълни още той.Велик Занчев отбеляза, че съществуващата пристанищна инфраструктура в България е с висока гъстота и има наличен свободен пристанищен капацитет. „Тенденцията за развитие на морските ни пристанища е свързана с активно привличане на частни инвеститори в дейностите по изграждането и управлението им“, заяви още заместник-министърът.„Добавената стойност, която ще се създаде от сътрудничеството в рамките на инициативата „16 + 1“, е от особено значение за България“ каза в заключение заместник-министър Занчев.", "date": "2018.10.17", "title": "Заместник-министър Велик Занчев участва в Третата среща на министрите по транспорт от инициативата 16+1"}
{"url": "http://www.cross.bg/huawei-mate-porsche-1586488.html", "text": "/КРОСС/ Huawei Consumer Business Group и Porsche Design днес показаха за пръв път новата лимитирана серия Porsche Design Huawei Mate 20 RS - луксозен клас смартфони, създадени след активно партньорство между двата бранда. Новата серия продължава традицията, изградена от предшествениците ѝ, а именно – невероятно съчетание между изкуство и технологии. Смартфоните работят с новата едночипова система Kirin 980, като използват пълния капацитет на иновативния изкуствен интелект, с който тя разполага. Дизайнът е вдъхновен от някои от най-култовите модели на автомобилния гигант от Щутгарт, като задния капак е облицован с естествена кожа, правеща Mate 20 RS изящен не само на вид, но и на допир.Иновативният дизайн на Mate 20 RS е проектиран съвместно от Huawei и Porsche Design. Заоблен по краищата по дързък, но и естетичен начин, външния вид на смартфона е отражение на неговата вътрешна мощ. Фактът, че Mate 20 RS е вдъхновен от дизайна на състезателните автомобили на Porsche си проличава на задния капак на смартфона, където ясно се вижда брандът „RS”, обозначаващ известните „Rennsport”.Уникалният корпус на Porsche Design Huawei Mate 20 RS е изграден от стъкло и естествена кожа. Дизайнът придава на Mate 20 RS забележителен и разпознаваем вид, а поръбеният с естествена кожа корпус придава на смартфоните от серията луксозен и привлекателен вид, който отразява стремежа на Huawei и Porsche Design да създадат продукт, който да грабне вниманието на потребителите и да ги накара да се почувстват специални. Ръчно обработената кожа е мека, но въпреки това много издръжлива и способна да устои на интензивна всекидневна употреба. Mate 20 RS е нещо много повече от луксозен смартфон – той е съчетания между майсторство и иновация.Porsche Design Huawei Mate 20 RS работи с новата 7-нанометрова система Kirin 980. Двойният NPU процесор позволява на Mate 20 RS да поддържа висока оперативна скорост дори при много продължително интензиво използване. Новият Kirin разполага с ядра Cortex-A76, които работят съвместно с още няколко ядра Cortex-A55, докато междувременно графичния процесор Mali-G76 осигурява изображения от най-високо качество. Mate 20 RS има иновативна тройна камера Leica, съставена от 40 МР RGB камера, 20 МР камера със специални широкоъгълни лещи на Leica и 8 МР телефото камера, като и трите са разположени под стъкления корпус на смартфона. Камерите са поставени в матрица по двойки и имат нова функция за макро фотография, позволяваща ясното заснемане на обекти, стоящи на до 2,5 см от обектива. Porsche Design Huawei Mate 20 RS функционира с EMUI 9 – операционната система на Huawei, базирана на Android P. Нейната нова функция HiVision ви позволява да имате истинска енциклопедия в джоба си – когато насочите смартфона към известна картина или обект функцията ще ви разкрие всичко най-любопитно, свързано с тях. Екранните сензори на Mate 20 RS са с по-висока чувствителност, което позволява бързата и лесна работа със смартфона. На дисплея се появява известие всеки път, когато пръстът ви се задържи върху сензора. Щом процесът по автентификация бъде завършен, известието ще се минимизира на заден план. Смартфоните от тази серия притежават и функция за 3D лицево отключване, при която специални сензори сканират лицето на потребителя за части от секундата и му позволяват да отключва Mate 20 RS по този начин. Усъвършенстваните сензори на подкрепяния от двойния NPU процесор изкуствен интелект извършват тази операция за около 600 ms, като могат да функционират качествено не само при слабо осветление, но и в пълен мрак. Грешните разпознавания от страна на системата са едно на милион.Porsche Design Huawei Mate 20 RS има мощна 4200 mAh батерия, която може да се зарежда със сертифицираната от TÜV нова технология на Huawei “SuperCharge”, която зарежда батерията със заряд от до 40W. Тестваната по най-високи критерии от инженерите на Huawei батерия може да издържи повече от един ден интензивна употреба, след което да бъде заредена с невиждана досега скорост с помощта на традиционно зарядно устройства или на безжично зареждане. С помощта на тази технология батерията може да бъде заредена от 0 до 25 процента за 10 минути, както и от 0 до 75 процента за около 30 минути. С помощта на 15-ватовото безжично зареждане можете да заредите батерията си до 30 % за половин час. За Mate 20 RS е налична и технологията Wireless Reverse Charging, която позволява на смартфона да отдава енергия на други устройства.По дизайна на предната част на Mate 20 RS също има иновации. Логото на Porsche Design е премахнато с цел разширяване на екрана и повече удобство както за деловите задачи, така и за активния гейминг. С цел запазване на визуалната идентичност инженерите на Huawei са преместили логото на екрана за заключване, използвайки always-on функцията на дисплея. Любителите на модата също ще останат доволни, тъй като Porsche Design Huawei Mate 20 RS се предлага в два цвята – червен и черен. Докато черното олицетворява обществено положение, професионализъм и авторитет, то червеното е знак за страст, харизма и авантюризъм – чудесен вариант за хората, които искат да покажат своята по-освободена страна.Смартфоните от серията вървят в комплекта с кожен „Smart View Flip” кейс, изработен от същия тип кожа като тази на корпуса. Кейсът предлага допълнителна защита и едновременно с това не пречи на FullView дисплея да показва информация и известия, както и елегантното лого на Porsche Design, когато не изпозлвате смартфона. Ричард Ю, изпълнителен директор на Huawei Consumer Business Group, сподели „Porsche Design Huawei Mate 20 RS е уникален по рода си смартфон, предназначено за истинските ценители на луксозните устройства. Съчетавайки иновативни технологии и артистичен дизайн, това е най-висшата проява на мобилен изкуствен интелект, която сме вжидали до момента“. Ян Бекер, изпълнителен директор на Porsche Design Group, сподели „Функционалният дизайн е в ДНК-то на нашата компания и при сериите Porsche Design Huawei Mate можете да видите истинска еволюция на нашите идеи. Най-видно е това чрез решението ни да използваме кожа, тъй като това е колкото традиционен, толкова и новаторски ход. Смартфоните от тази серия са олицетворение на чудесното партньорство, което изградихме с Huawei през последните години“.Porsche Design Huawei Mate 20 RS символизира страстта към технологиите и дизайна, демонстрирана от Huawei и Porsche Design. Със своя вдъхновяващ дизайн, висококачествено функциониране, иновативни технологии за сигурност и най-мощната батерия в своя клас, смартфоните от тази серия ще запленят потребителите с елегантността на Porsche Design и иновативността на Huawei.", "date": "2018.10.17", "title": "Huawei и Porsche Design представят лимитираната серия Mate 20 RS"}
{"url": "http://www.cross.bg/pazar-tazi-pazara-1586491.html", "text": "/КРОСС/ Женският пазар ще се включи в „Sofia Alternative Tour“ като атрактивна туристическа дестинация и част от т.нар. зона на толерантността, като място за междукултурен обмен. Всеки ден от годината ще са безплатните туристически обиколки на София. Пазари „Възраждане“ и Сдружение „365“ са сключили меморандум за сътрудничество в тази посока.В предаването „Хоризонт до обед“ изпълнителният директор на пазари „Възраждане“ Драгомир Димитров разказа:„Женският пазар е едно само по себе си историческо място в София. То по същество е туристическа дестинация, имайки предвид своя характер и района, в който се намира.Този район е историческият център на София. С този меморандум за сътрудничество искаме да канализираме усилията на общинското дружество Пазари „Възраждане“ да превърнем тази историческа даденост, която притежава Женския пазар като атрактивна туристическа дестинация, в механизъм, който да работи и в инициативи, които да създадат траен поток от гости на столицата, които да могат да бъдат осведомени, да посетят мястото и да се запознаят с неговата специфика и исторически характер“.Никога не съм забелязвал пазара с тези очи и това сърце, както сега, добави още Димитров. Той подчерта, че концепцията им е да се запази автентичния му вид и характер и същевременно да се модернизират отчасти процесите, които могат да се случват там.Томислав Рашков от Сдружение „365“ отбеляза: „Женският пазар впечатлява с неговата „палитра от цветове“. Ние на други турове говорим за тази толерантност и за това колко различни етнически общества се сблъскват в един малък периметър в града, но всъщност там е най-видимо“.„Старото е ново или как градът се трансформира пред очите ни“ – това се цели да се покаже чрез този тур“, посочи Рашков и добави: „Женският пазар е един много удачен пример за това. Минавайки през пазара, човек минава по една пътека на времето, за да сформира собствена представа за това място“.Никола Венков, изследовател и антрополог, коментира какво се случи след реконструкцията на пазара:„В момента се правят опити за някакво връщане и преоценяване на разнообразието, което имаше този пазар. Тези опити биха били изкуствени, защото в момента имаме това разнообразие и тази толерантност, за която става дума – това е един сурогат спрямо спонтанния пазар, който съществуваше до преди 5 години. Той се намали до ¼ като брой търговски площи.Голяма част от реалния пазар се замести с магазинчета от съвсем друг клас стоки и потребители. Пазарът се опитват да го върнат към това разнообразие или по скоро като някакъв спектакъл за същите тези хора, които биха пазарували в тези магазинчета, а за реалните обитатели на пазара никой не мисли – една част от тях си отидоха. Пазарът не е това, което беше“.", "date": "2018.10.17", "title": "Женският пазар в София става част от тур като атрактивна туристическа дестинация"}
{"url": "http://www.cross.bg/kazanluk-arsenal-muzhe-1586487.html", "text": "/КРОСС/ На мястото на днешния производствен инцидент в казанлъшкия военен завод „Арсенал\" са директорът на ОДМВР, Стара Загора комисар Георги Хаджиев и окръжният прокурор Дичо Атанасов, предава PressTV Казанлък.От брифинга им станаха ясни някои подробности около аварията. Припомняме, че  в цех 120 на завод 3 в „Арсенал\" в Казанлък тази сутрин.Пострадалите са мъже, те бяха откарани са в Спешния център на Казанлък.Единият от ранените е в по-тежко състояние, но без опасност за живота. Той е транспортиран в старозагорска болница.Останалите мъже са с различни повърхностни наранявания и също са без опасност за живота им.Оказва им се медицинска помощ в болницата в Казанлък.\n\t\t\t\t\t ", "date": "2018.10.17", "title": "Прокуратурата и полицията за аварията в “Арсенал” (видео)"}
{"url": "http://www.cross.bg/izmamnitzite-informatziya-izmami-1586516.html", "text": "/КРОСС/ Европейският център по киберпрестъпност на Европол (EC3), Европейската банкова федерация и техните партньори от публичния и частния сектор започват днес информационна кампания като част от Европейския месец на киберсигурността.През следващата седмица, правоприлагащите органи от всички 28 държави членки на ЕС, пет държави, извън Съюза (Колумбия, Лихтенщайн, Норвегия, Швейцария и Украйна), 24 национални сдружения на банки, финансови институции и други ангажирани участници в противодействието на киберпрестъпността обединяват сили за повишаване на осведомеността за това престъпно явление.Изготвените за кампанията материали са достъпни на 27 езика и включват информация за седемте най-често срещани онлайн финансови измами, както и съвети как хората да се предпазят:∙             Имами „изпълнителен директор“: измамниците се представят за ръководител или висш представител в организация и подмамват жертвите си да направят плащане по фалшива фактура или да извършат неразрешен превод от корпоративна сметка.∙             Измами „фактура“: представяйки се за клиенти/доставчици, измамниците подвеждат жертвите да променят данните за плащане по бъдещи фактури.∙             Измамни имейли/SMS-и/обаждания (фишинг/смишинг/вишинг): чрез тях подмамват жертвата да предостави лична, финансова или друг тип защитена информация.∙             Измами „подправени банкови сайтове“: банковите фишинг имейли включват линкове, които отвеждат до фалшиви уебсайтове на банки (почти идентични с истинските, но с малки разлики). При последване на линка се използват различни методи за събиране на финансова и лична информация.∙             „Романтични“ измами: измамниците се преструват, че се интересуват от романтична връзка. Това обикновено се случва в сайтове за запознанства, но измамниците често използват социалните медии или имейл, за да осъществи контакт.∙             Кражба на лични данни: измамниците събират лична информация чрез социалните медии.∙             Инвестиционни и измами при онлайн пазаруване: измамниците заблуждават жертвите си, че ще направят изгодна инвестиция или отправят „много добра“ фалшива оферта за онлайн покупка.Интернет се превърна в привлекателно място за киберпрестъпниците. Те често използват трикове и обещания, за да изкопчат пари или ценни финансова информация. Използваните тактики стават все по-иновативни и по-трудни за разкриване.Както се подчертава в Оценката на заплахата от организирана престъпност, ползваща се от интернет (IOCTA) за 2018 г., социалното инженерство продължава да се развива като двигател на много киберпрестъпления, а фишингът е сред най-често използваните форми. Европейският месец на киберсигурността е информационна кампания на ЕС, която насърчава киберсигурността на граждани и организации, посочвайки лесни стъпки за защита на лични, финансови и професионални данни.", "date": "2018.10.17", "title": "Европол и Европейската банкова федерация с кампания срещу седемте най-чести онлайн финансови измами"}
{"url": "http://www.cross.bg/iioncheva-elena-bulgariya-1586493.html", "text": "/КРОСС/ „Правителството е в агония, тече битка за постове и разпределение на финансово влияние“. Това каза говорителят на ПГ на „БСП за България“ Елена Йончева пред журналисти в парламента по повод снетото доверие към председателя на ПГ „Обединени патриоти“ Волен Сидеров от страна на депутатите  на НФСБ. Йончева бе категорична, че правителството на ГЕРБ е бедствие за България. „Това правителство си отива, но  оставя след себе си катастрофа във всяка една сфера, включително в здравеопазването“, каза още народният представител. Тя поясни, че битката на БСП оттук нататък е да покаже- как ще започне възстановяването на България.  ", "date": "2018.10.17", "title": "Елена Йончева: Правителството е в агония, тече битка за постове "}
{"url": "http://www.cross.bg/dom-maiichin-godini-1586485.html", "text": "/КРОСС/ 65-годишна пациентка е доведена от близките ѝ за преглед в „Майчин дом“ без болки, но със силно подут корем, който затруднява свободното ѝ придвижване. Пациентката е споделила, че е забелязала първите промени още през 2010 г., но в последните няколко години коремът ѝ нараства значително, което вече пречи на всекидневните ѝ занимания и на свободното движение без придружител. След прегледа се установява, че проблемите са предизвикани от гигантска туморна формация, прирастнала към предната коремна стена на жената. Спешно е формиран екип, воден от д-р Алън Начев и включващ д-р Весела Карамишева, д-р Светослав Йоров и д-р Николай Гешев, които се заемат с операция по отстраняване на туморното образувание. По време на оперативната консултация екипът заключва, че това е карцином на яйчника, който е растял бавно в последните 8 години.При сложната интервенция, продължила няколко часа, екипът на д-р Начев извежда от тялото на пациентката над 48 литра течност и отстранява изцяло туморната формация, като хистологичните резултати показват, че става въпрос за злокачествено раково образувание.Постоперативният период, продължил две седмици, също се оказва тежък за наблюдаващия екип и пациентката, тъй като огромният размер на тумора е предизвикал промяна в наляганията в организма и са приложени редица реаниматорни мероприятия с изключителна сложност от екипа на професор Силви Георгиев – завеждащ реанимацията на „Майчин дом“, които буквално спасяват и връщат към живота 65-годишната жена.„Този случай е изключително рядък и рекорден за територията на България. Поне ние не можахме да открием подобен казус в литературна и интернет справка, с изключение на един сходен в Бразилия и един в Нигерия, затова можем спокойно да заявим, че данните ще предизвикат вълнение в света на медицината. От всички ракови заболявания, ракът на яйчниците е сред често срещаните, но благодарение на добрата диагностика в последните години е почти невъзможно да попаднеш на случай на такъв растеж. Изключително горд съм от действията на екипа, който за пореден път доказва, че в „Майчин дом“ работят най-добрите специалисти.“, заяви директорът на болницата професор Иван Костов.", "date": "2018.10.17", "title": " „Майчин дом“ влиза в историята с рекордна операция"}
{"url": "http://www.cross.bg/strani-myasto-bulgariya-1586484.html", "text": "/КРОСС/ България заема 51-ва позиция от общо 140 страни в Доклада за глобалната конкурентоспособност на Световния икономически форум за 2018 година, съобщава bTV.Първите три страни в тазгодишната класация на Форума са Съединените щати, Сингапур и Германия.Най-доброто класиране на България е за фактора „Внедряване на информационни и комуникационни технологии” - 30-то място.Следват „Способността за иновации” - където страната ни се нарежда на 48-мо място. Добри са оценките и за „Пазар на труда”, където България е на 50-то място.Като цяло обаче страната ни е в дъното на Европа с останалите балкански страни, които се определят като изоставащи. Румъния, Гърция, Турция, Сърбия и Македония са след нас в класацията.", "date": "2018.10.17", "title": "България заема 51-ва позиция в доклад на Световния иконочически форум"}
{"url": "http://www.cross.bg/tazi-bryuksel-produlzhi-1586478.html", "text": "/КРОСС/ Полицаите в Брюксел и митничарите на столичното летище днес стачкуват, съобщиха местни медии, цитирани от БТА. Недоволството на държавните служители е свързано с условията им на работа.Заради полицейския протест, който ще продължи до събота, е поставена под въпрос сигурността на започващото тази вечер тридневно заседание на Европейския съвет. Заседанието продължава и утре, а в петък ще прерасне в среща ЕС-Азия, в която ще участват 49 държавни и правителствени ръководители с техните делегации.На летището стачката започва тази сутрин и не е известно колко ще продължи. Предвижда се митничарите да извършват задълбочени проверки на самолетите и пътниците. Очаква се действията им да доведат до забавяния в полетите средно с около един час. ", "date": "2018.10.17", "title": "Стачка на митничари и полицаи в Брюксел"}
{"url": "http://www.cross.bg/podstantziya-varna-chast-1586477.html", "text": "/КРОСС/ Електроразпределение Север, част от групата ЕНЕРГО-ПРО Варна, инвестира 250 000 лева в обновяване оборудването на подстанция „Максуда“ във Варна. Реконструкцията в съоръжението ще подобри сигурността на електрозахранването на над 6500 домакинства и стопански клиенти  в района на Западна Промишлена зона във Варна, част от квартал „Владислав Варненчик“ и на 12 села в близката община Аксаково.При обновяването на подстанция „Максуда“ бяха монтирани нови измервателни токови трансформатори на високо напрежение и дистанционни цифрови защити, които следят състоянието на електропроводите и позволяват селективно изключване на повредени съоръжения, без да се нарушава нормалната работа на останалите участъци от мрежата.  В резултат на това се ограничава значително броят на клиентите, чието електрозахранване се изключва по време на ремонтни дейности. Специализираните екипи подмениха съществуващите прекъсвачи с вакуумни от последно поколение, които предпазват системата от поражения вследствие на късо съединение или външни въздействия.  Съвременната апаратура позволява автоматизация на прилежащата мрежа. Дистанционното телемеханично управление на подстанцията дава възможност за значително по-бързо локализиране на възникнали повреди и възстановяване на електрозахранването на клиентите. Проектът за обновяване на подстанция „Максуда“ е част от инвестиционната програма на ЕРП Север за 2018 г. и цели устойчива работа на съоръжението през предстоящия зимен сезон.", "date": "2018.10.17", "title": "6500 домакинства и фирми  получават по-сигурно електрозахранване след реконструкция на подстанция във Варна"}
{"url": "http://www.cross.bg/alienware-kachestvoto-vreme-1586480.html", "text": "/КРОСС/ Не е лесно да създадеш продукт, който е едновременно изключително компактен, но и наистина функционален, затова Alienware  с гордост представя Alienware m15 с невероятен дизайн със сплав от магнезий за по-добра мощност и преносимост.Той ще бъде наличен в Epic Silver и Nebula Red и ще позволи на геймърите да играят където и когато пожелаят без да правят компромис с качеството, с което са свикнали от Alienware. Без значение дали отивате в къщата на приятел, за да се изправите срещу опонентите в играта, следите любимия си турнир или играете от хотела по време на следващата си ваканция, едно е сигурно – компютърът ще ви предостави невероятно изживяване по време на игра.Продажбите ще започнат на 25 октомври, а цената ще е от 1 299$, като ще се предлагат директно от Alienware.com, както и от търговските вериги. Важно е да се има предвид, че наличността в различните региони може да варира.Alienware m15 е най-лекият и тънък 15“лаптоп от Alienware и най-доброто решение за геймъри, за които са приоритетни теглото и размерите за по-голяма портативност. Той е поредната допълнение към непрестанно растящото и награждавано портфолио свързано със системите за игри. В съответствие с непрекъснато променящия се начин на живот на хората от gaming обществото, Alienware има 22-годишна история свързана с проектирането на висококачествени монитори, лаптопи и други устройства. Както Alienware, така и Dell споделят своята обвързаност спрямо иновациите задвижвани от нуждите на обществото и потребителите.Направихме ли компромис спрямо изпълнението и качеството като направихме m15 по-тънък и лек? Ако вече познавате Alienware няма нужда да питате. Насочени към качеството, изпълнението и максималната мобилност, нашите екипи от дизайнери и инженери работиха неуморно, за да комбинират всичко това в размери приблизително от 14.3”до 10.8”, по-малко от .83” от предната до задната част в тегло малко над 2 кг. Неговият елегантен дизайн е снабден с тясна странична рамка, за да увеличи екранното пространство и още една новост – цифрова клавиатура на лаптопа sub-17” Alienware. Новата Alienware mSeries клавиатура дори разполага с 1,4 мм key travel, anti-ghosting keys и четири Alien-FX зони, които да осветяват стаята по време на игра като поддържат и светлинните ефекти при реакции на повече от 150 вида игри.Alienware m15 разполага с 8-мо поколение Intel процесор, NVIDIA GeForce GTX 1060 OC и 1070 Max-Q графични карти с възможности за виртуална реалност и много повече, с допълнителна поддръжка на Alienware Graphics Amplifier. Разбира се, идва и нещо, което всички очакват – нашата Alienware Command Center технология с AlienFX и RGB осветление около 6 уникални зони, Alienware Cryo-Tech 2.0 за по-добро управление и 17-часов живот на батерията с капацитет 90Whr. Това е една ефикасна игрална машина.Играта започва! По всяко време! Навсякъде!", "date": "2018.10.17", "title": "Новият ALIENWARE m15: страхотен дизайн, който съчетава мощност и мобилност в най-тънкия и лек 15” лаптоп!"}
{"url": "http://www.cross.bg/nfsb-siderov-volen-1586481.html", "text": "/КРОСС/ Национален фронт за спасение на България свали доверието си от Волен Сидеров. Това заявяват от партията на вицепремиера Валери Симеонов в писмо до медиите.Те пишат, че решението им е породено от поредното нарушение от лидера на ПП „Атака”.„Считано от 17.10.2018 г. народните представители на НФСБ снемат доверието от Волен Сидеров като изпълняващ длъжността Председател на парламентарната група „Обединени патриоти“. Народните представители от НФСБ ще се представляват от заместник-председателите на партията Валентин Касабов и Борис Ячев”, се споменава още в писмото.НФСБ завършват, че публичните изявления и поведението на Волен Сидеров в страната и чужбина, не трябва да се обвързва с тях.", "date": "2018.10.17", "title": "НФСБ свали доверието си от Волен Сидеров"}
{"url": "http://www.cross.bg/nemski-kyfar-politziyata-1586479.html", "text": "/КРОСС/ Багажът с неизвестен собственик, който накара полицаи да отцепят района на автогарата в Шумен в нощта срещу сряда, се оказа собственост на немски гражданин, който пребивавал в града с туристическа цел, съобщава Минути преди 21 ч. в полицията постъпил сигнал за раница и куфар, изоставени на пейка в пространството между Автогарата и Жп гарата. Районът бил отцепен и обезопасен. Не са били допускани граждани и автомобили в периметъра за около 3-4 часа.Екип на Специализирания отряд за борба с тероризма - Варна пристигнал на място. Прегледано било съдържанието на оставените раница и куфар, и се изяснило, че те съдържат лични вещи. Извършен е оглед. Собственикът - 29-годишен немски гражданин е установен, съобщават от полицията. ", "date": "2018.10.17", "title": "Забравен багаж на автогара в Шумен, се оказа на немски турист"}
{"url": "http://www.cross.bg/oktomvri-prebit-gradina-1586476.html", "text": "/КРОСС/ 32-годишният Илия Кусев, който бе открит в безпомощно състояние в Борисовата градина на 7 октомври, е починал във ВМА. Лекарите от Военна болница не са успели да спасят живота на младия мъж, който 9 дни бе в реанимация.Според негови близки и познати, той е бил пребит с метални колове от неизвестни лица в нощта на 6 срещу 7 октомври. Полицията обаче твърди, че множеството рани по тялото, включително и счупеният му череп, се дължат на падане в шахта в парка. Тезата на близките на Илия Кусев се подкрепя и от експертизата на лекарите във ВМА, които твърдят, че той е бил жертва на жесток побой.БСП ще изиска от вътрешния министър Младен Маринов подробна информация за действията или бездействията на подчинените му полицаи от столичното Първо РУ. ", "date": "2018.10.17", "title": "Почина мениджърът на А1, пребит в Борисовата градина"}
{"url": "http://www.cross.bg/kanabis-legalizira-stranata-1586470.html", "text": "/КРОСС/ Канада стана втората страна в света след Уругвай, която легализира канабиса. Употребата, притежанието и продажбата на канабис с развлекателна цел стават законни от полунощ, съобщава БНТ.Властите изпратиха писма до 15 милиона домакинства с разяснение на новите правила. Още днес в страната ще бъдат отворени най-малко 109 магазина за канабис, а в бъдеще броят им многократно ще нарасне. Засега те ще предлагат изсушени цветове, капсули, тинктури и семена, а от догодина - и храни с добавка на марихуана. От 2001 година в страната беше разрешена употребата на канабис за медицински цели. Промяната беше едно от предизборните обещания на премиера Джъстин Трюдо, дадено през 2015 година.", "date": "2018.10.17", "title": "Канада официално легализира марихуаната"}
{"url": "http://www.cross.bg/pristanishte-direktor-suzdavaneto-1586482.html", "text": "/КРОСС/ На 18.10.2018 г. от 14:00 ч. в района на новия вход на пристанище Лом, ул. „Людовико Миланези\", главният изпълнителен директор на „Български пощи\" ЕАД Деян Дънешки ще пусне в употреба издание на тема „180 години от създаването на Пристанище Лом\" -  една пощенска марка и специален пощенски печат.Автор на изданието е художникът Тахсин Ахмед.В официалната церемония ще вземат участие Пенка Пенкова - кмет на гр.Лом и Ангел Забуртов -генерален директор на ДП „Пристанищна инфраструктура\". ", "date": "2018.10.17", "title": "Пускат ново пощенско-филателно издание на тема : „180 години от създаването на Пристанище Лом“"}
{"url": "http://www.cross.bg/chasa-maskaradnite-oktomvri-1586483.html", "text": "/КРОСС/ Първо издание на Фестивал на маскарадните игри, народното и художествено творчество ще се проведе в Бургас, в дните от 19 до 21 октомври.Официалният старт ще бъде даден в петък от 16.00 часа на площад \"Тройката\". В кратката откриваща програма ще се включат Детска фолклорна група \"Звъника\", с ръководител Ваня Дженезова, и Школа по гайда при НЧ \"Паисий Хилендарски 1928\" - \"Меден рудник\", с ръководител Георги Миронски, както и Вокална група \"Галакси\" при НЧ \"Просвета 1927\" - кв. \"Долно Езерово\".Дефилето на участниците ще започне в събота от 10.30 часа. То ще тръгне от сградата на Община Бургас към площад \"Тройката\", като ще бъде водено от Кукерска група \"Каваклии\" - кв. \"Долно Езерово\", която и ще открие конкурсната част в 11.00 часа. Третият ден е насочен към най-малките, те ще могат да рисуват маски и да работят с глина. Ето и цялата програма на тридневния фестивал:19 октомври8:00 - 10:00 часа - разполагане на участниците в изложението \"Българско е\"16:00 часа - откриване на Фестивал на маскарадните игри, народното и художествено творчество16:30 - 18:00 часа - програма от читалищата в к-с \"Меден рудник\" и кв. \"Долно Езерово\"18:00 часа - закриване на деня с българско хоро20 октомври10:30 часа - начало на дефилето на маскарадните групи от пл. \"Атанас Сиреков\" (пред сградата на Община Бургас) към площад \"Тройката\"11:00 часа - начало на представянето на маскарадните групи15:00 часа - обявяване на наградите16:00 часа - посетителите ще имат възможност да поиграят български танци под съпровода на музика21 октомври10:30 часа - забавления за деца - \"Нарисувай ми кукер\". Ще се даде възможност за провокиране на художествените умения и фантазии на децата - моделиране с глина, рисуване с моливи и тебешир под надзора на родителите12:00 часа - закриване на Фестивала с фолклорна детска забава.", "date": "2018.10.17", "title": "От 19 до 21 октомври в Бургас ще се проведе Фестивал на маскарадните игри"}
{"url": "http://www.cross.bg/mira-ministerstvo-zhertvite-1586464.html", "text": "/КРОСС/ Министерството на външните работи (МВнР) осъди посегателството срещу Паметника на мира в Хирошима и поднесе извинения на Япония за хулиганската проява.„Намираме за възмутително и крайно неуместно изразяването на футболни пристрастия върху този световен паметник на културата на ЮНЕСКО в памет на жертвите на ядрените бомбардировки“, се казва в позиция на външното ни министерство.Властите в Хирошима все още издирват кой е авторът на трите графита „Локо София“, с които бе осквернен мемориалният парк на мира в града в памет на жертвите на атомната бомбардировка от 1945 г.", "date": "2018.10.17", "title": "Българското външно министерство се извини на Япония за хулиганска проява"}
{"url": "http://www.cross.bg/otzenyavat-evropeiitzite-evrosuyuza-1586466.html", "text": "/КРОСС/ Европейците оценяват високо Евросъюза повече от всякога. Това показва последното проучване на Евробарометър от септември 2018 г.Положително - така 68 % от европейците оценяват членството на страната им в Евросъюза. Това е най-високият резултат за последните 25 години.Подкрепата към Евросъюза се увеличава в почти всички страни след референдума във Великобритания. Брекзит ще има отрицателни последици за Европейския съюз в бъдеще - това казват 53 % от запитаните.Половината българи - 54 на сто, са категорични - искат страната ни да остане в обединението.По-голяма информираност за европейските избори - това демонстрират запитаните. 41 % от европейците и 42 % от българите могат дори да посочат датата на вота през май 2019.Приоритетите за хората преди гласуването отреждат първото място на имиграцията. По важност следват икономиката, младежката безработица и борбата с тероризма.У нас подреждането е по-различно. Икономиката заема първо място, следвана от имиграцията и социалната защита на хората.", "date": "2018.10.17", "title": "68% от европейците оценяват положително членството в ЕС"}
{"url": "http://www.cross.bg/dryzhestva-zakona-zabranitelniya-1586468.html", "text": "/КРОСС/ Президентът Румен Радев наложи вето върху част от Закона за изменение на Закона за държавната собственост, приет от 44-то Народно събрание на 10 октомври 2018 г.Справедливостта и честността на приватизационния процес обяснимо са във фокуса на обществото, защото чрез този процес в частни ръце преминават блага, създадени с труда на много поколения. Поради това законовите правила трябва ясно и точно да регулират разпореждането с държавната собственост.С приетия закон се създава възможност за скрита приватизация на дружества от забранителния списък по Закона за приватизация и следприватизационен контрол.Президентът налага вето с разбирането, че е недопустимо правната уредба да се превръща от средство за защита в законодателни решения, които увреждат обществения интерес.Общественият интерес изисква разпореждането с държавно или общинско имущество да се подчинява на ясни правила, които да го охраняват във всички случаи. Това се отнася с още по-голяма сила за правилата, по които се осъществява приватизацията на такова имущество. Въпреки направената в мотивите за приемането на закона заявка, че няма да се променя по същество досегашната концепция на законодателя, новите правила засягат основни елементи и принципи за правата на държавата в търговски дружества и за приватизацията.С § 1, т. 2 от Закона за изменение на Закона за държавната собственост (ЗИ ЗДС) се премахва забраната за апортиране на имоти и вещи - собственост на търговски дружества, включени в Приложение № 1 „Списък на търговските дружества с повече от 50 на сто държавно участие в капитала или обособени части от тях“ от Закона за приватизация и следприватизационен контрол. Освен това с § 4 се предвижда възможност за апортиране на имоти и вещи, които не са обособени части от дружества по Приложение № 1, в търговски дружества с държавно или общинско участие.Посочените разпоредби от ЗИ ЗДС противоречат на целта на забранителния списък, а именно - да не се приватизират без решение на Народното събрание дружества, които имат структуроопределящо значение за икономиката или висока обществена и социална значимост. Апортът има транслативен ефект и предметът на апорта става собственост на дружеството, в което той е направен, без апортиращият да получи насрещно плащане. Когато апортът се прави в дружество, което не е в забранителния списък, няма пречка впоследствие това дружество да бъде приватизирано заедно с апортираните имоти и вещи на дружеството от забранителния списък. По този начин се създава законова възможност за скрита безплатна приватизация на дружества от забранителния списък чрез апортиране на техни имоти и вещи. Нещо повече, с § 1, т. 2 се отменя общата забрана за апортиране на имоти и вещи на дружества от забранителния списък, а с § 4 се създава специално правило, изискващо решение на Министерския съвет само при апорт на необособени части от тях. По отношение на другите видове апорт, например на обособени части, право на ползване, право на строеж, патент, право на вземания, приетият закон не съдържа никакви специални правила. Това дава възможност такива апорти да бъдат извършвани и без решение на Министерския съвет.Приетият § 3 от ЗИ ЗДС премахва един важен правен способ за защита на държавния интерес, когато търговски дружества с повече от 50 на сто държавно участие учредяват или участват с парична или непарична вноска в търговски дружества, чийто капитал не е тяхна собственост. Отнема се възможността в тази хипотеза направилите апорт търговски дружества с повече от 50 на сто държавно участие  да имат блокираща квота при вземане на решения за изменение на устава или на дружествения договор, за увеличаване и намаляване на капитала, за сключване на сделките по чл. 236, ал. 2 от Търговския закон, за извършване на разпоредителни сделки с имущество - предмет на непаричната вноска, както и за преобразуване и прекратяване на дружеството. Това правило ще рефлектира и върху търговските дружества от забранителния списък, които няма да могат да се противопоставят на взимането на решения за отчуждаване на апортираното от тях имущество в полза на трети лица. Така се създава още по-реална опасност за скрита приватизация по отношение на дружества, които би трябвало да подлежат на приватизация само след решение на Народното събрание.Справедливостта и честността на приватизационния процес обяснимо са във фокуса на обществото, защото чрез този процес в частни ръце преминават блага, създадени с труда на много поколения. В настоящия момент, когато останалите за приватизация обекти са малко, се увеличава интересът към търговските дружества от забранителния списък. Затова не мога да остана безучастен, когато уредбата за тях се превръща от средство за защита в законодателни решения, които увреждат обществения интерес.По изложените мотиви и на основание чл. 101, ал. 1 от Конституцията на Република България връщам за ново обсъждане в Народното събрание разпоредбите на § 1, т. 2, § 3 и § 4 от Закона за изменение на Закона за държавната собственост, приет на 10.10.2018 г.", "date": "2018.10.17", "title": "Румен Радев наложи вето върху част от Закона за държавната собственост"}
{"url": "http://www.cross.bg/birata-bira-echemik-1586469.html", "text": "/КРОСС/ Почитател сте на бирата? Е, тогава има за какво да се притеснявате. Не за биреното коремче, успокояват климатолозите. А за изчезването на напитката. Да, защото според най-лошите сценарии за изменението на климата, бирата може да изчезне, съобщава БНТ.Тревожното предупреждение е в резултат на проучвания кои растителни култури ще бъдат засегнати от климатичните промени.професор Дабо Гуан, Университет на Източна Азия: Да, бирата играе важна социална роля. И не става въпрос само за развлечение. Заради климатичните промени, обаче, производството на ечемик значително ще намалее.А по-малко ечемик означава ограничено производство на бира. И според изчисленията на учените, страната, която най-много ще пострада, е Китай.Според най-лошия климатичен сценарий, при най-драматичното покачване на температурите, потреблението на бира в Китай ще падне между 9 и 10 процента. Освен това, цената значително ще се покачи.В списъка на страните, в които ще намалее производството на бира, Съединените щати се нареждат на второ място. Следвани от Германия и Русия.Това, което ни очаква в бъдеще, е зачестяване на екстремните метеорологични условия.Прогнозите са, че заради честото редуване на периоди на наводнения и суши реколтата от ечемик да падне между 3 и 17 процента.Много държави пазят резерви от основни зърнени култури, за да се предпазят от ценовите скокове на пазарите. Но ечемикът не е в този списък. Затова и прогнозите са, че бирата ще поскъпне в дългосрочен план. А цената ѝ ще се вдигне най-много в Ирландия, Италия, Канада и Полша.", "date": "2018.10.17", "title": "Бирата може да изчезне"}
{"url": "http://www.cross.bg/godina-izlizat-sredstva-1586465.html", "text": "/КРОСС/ Тютюнопроизводители от Гоце Делчев излизат на протест, след като преди дни са получили уведомления от Агенцията по приходите, че трябва да попълнят данъчни декларации за 2017 година и съответно да платят 10% данък върху получените финансови средства.Те са категорични, че досега не е било необходимо да плащат данъци, тъй като финансовите средства, които се отпускат за тютюнопроизводителите от референтния период, не подлежат на данъчно облагане.Производителите заплашват с масово отказване от гледането на тютюн от следващата година, ако данъкът не бъде отменен.", "date": "2018.10.17", "title": "Тютюнопроизводители от Гоце Делчев излизат на протест"}
{"url": "http://www.cross.bg/iiotova-bulgariya-iliyana-1586467.html", "text": "/КРОСС/ Това е един въпрос, който като мантра се развява непрекъснато във всяко едно студио и във всеки един разговор - така вицепрезидентът Илияна Йотова отговори на въпроса има ли политическо противопоставяне между президентството и Министерския съвет.И допълни - \"ако въпросът ви е дали има личен конфликт между министър-председателя и президента, категоричният ми отговор е не\".В Сутрешения блок на БНТ тя каза още: Ако въпросът ви е защо прехвърчат тези искри, защо има различни виждания, защо има различен разговор от този, който бяхме свикнали в предишните пет години, отговорът ми е, защото има екипи, които имат различно виждане за това как трябва да се развива България напред. Аз не си представям добрите отношения между институциите като отношение на съглашателство.", "date": "2018.10.17", "title": "Илияна Йотова: Няма личен конфликт между министър-председателя и президента"}
{"url": "http://www.cross.bg/proekta-material-zaradi-1586475.html", "text": "/КРОСС/ Столична община действа по законов ред, като е одобрила промяна в проекта за ремонта на релсовия път по „Граф Игнатиев”, каза зам.-кметът на София Евгени Крусев в предаването „Тази сутрин” по bTV.Фирмата „ПСТ” е отстранена от търга заради материала, който предлага да се положи на трамвйното трасе. Фирма „Джи Пи Груп” печели търга, предлагайки друг материал.  В момента, в който печели търга, този материал изчезва и започва да използва материалът, заради който фирма „ПСТ” е била отстранена. Това обясни Борис Бонев, от „Спаси София”.Материалът за ремонта се избира от експертен съвет, едни от най-изявените имена. Разглеждат се всички предложения, всички решават, че проектът трябва да се промени, обясни още Евгени Крусев.При одобрената промяна е сменен материалът и геометрията на железния път, която е важна за сигурността, обясни и инж. Илия Илиев, управител на проектантска фирма.При промяна на проекта обаче, трябва да се промени и обществената поръчка. Отстранената от проекта фирма полага същия материал, който сега се слага по „Граф Игнатиев”.„Тя е отстранена заради слабости в проекта\", уточни Евгени Крусев.„Цената, която касае изпълнението на проекта, е фиксирана, фирмата е променена по други критерии, не само заради мателиала. В проекта се гледа геометрия, отводняване и много други неща\", обясни още зам.-кметът на София.  На въпрос възможно ли е материалът първо да е доставен, а след това да е гласувана промяната в проекта, Евгени Крусев отговори, че такъв материал се използва за ремонт на много други места в София.", "date": "2018.10.17", "title": "Нарушен ли е Законът за обществените поръчки при ремонти в София?"}
{"url": "http://www.cross.bg/soros-valeri-volen-1586473.html", "text": "/КРОСС/ Разломът в управляващата коалиция между кооалиционниите партньори Волен Сидеров и Валери Симеонов добива нови висини, пишеПовече от 24 часа, след като излъчването на телевизия „Алфа“ беше преустановено, медията започна да „излъчва“ съобщения на партийния лидер на „Атака“ Волен СидеровПрипомняме, на 15 октомври беше спряно излъчването на телевизията и на екрана се появи съобщението „Телевизия Алфа спря. Питайте правителството защо“. Вчера от СЕМ обявиха, че не са били уведомени за спирането на телевизията и поискаха да разбере от ръководството ѝ каква е конкретната причина.От снощи обаче на черен фон с бели букви едно след друго се появиха няколко съобщения, за чийто автор се посочва Волен Сидеров. В тях един от председателите на Обединени патриоти обяви коалиционния си партньор Валери Симеонов за човек на милиардера Джордж Сорос.Според Сидеров от действията на вицепремиера са застрашени  Православието, българската нация и идентичност.„Сорос от десетилетия работи за разбиването с християнството, българската нация и идентичност. Той налага джендъризма и еднополовите бракове. Днес той има свой вицепремиер в българското правителство. Битката срещу соросоизма е битка на утрешния ден! Българи, определете а чия страна сте“.                         „Как Сорос още управлява България - Истанбулската конвенция щеше да мине под натиска на ГЕРБ - Цветанов и НФСБ - Валери Симеоноов ако не бях се противопоставил яростно“.                          „Как Сорос още управлява България - На 15 октомври вицепремиерът Симеонов по БНТ влезе в ерес по повод искането за разкол в Македония, нанесе удар по българската история и се постави над църковните канони с думите: „Не виждам защо канонът трябва да бъде спазван...“ Призовавам премиера да каже това позиция на българското правителство ли е“.                          „Човекът на Сорос в правителството - Валери Симеонов атакува Православието в разрез с всички църковни канони. Работи за разкол на църквите в Украйна и Македония. Призовах премиера да вземе отношение. Не взе“.                           ", "date": "2018.10.17", "title": "Волен Сидеров нападна Симеонов, обяви го за човек на Сорос, който налага джендъризма у нас"}
{"url": "http://www.cross.bg/hybchev-detaiili-neshtata-1586471.html", "text": "/КРОСС/ Националният селекционер Петър Хубчев бе видимо ядосан след загубата от Норвегия с 0:1.\"В детайли да не изпадаме, но заслужено загубихме. Не знам за какъв ефект говорите, но след като сме загубили, значи не сме направили нещата, както трябва\", заяви Хубчев.\"Моята оценка е малко по-различна от вашата. Вие изпадате в детайли, аз не искам да го правя. Бяхме надиграни, най-вече физически, умората беше много голяма.Това е общо казано, но има други дребни неща. Тук се изповядва такъв футбол, няма как да мине без картони\", добави още Хубчев, който се сопна на интервюиращия колега. ", "date": "2018.10.17", "title": "Ядосаният Хубчев: Заслужено загубихме, не направихме нещата, както трябва"}
{"url": "http://www.cross.bg/opasnost-kazanluk-zhivota-1586472.html", "text": "/КРОСС/ Инцидент в казанлъшката оръжейница Арсенал. „Шестима души са пострадали при авария в цех 120 на завод 3 в „Арсенал“ в Казанлък, съобщиха от ръководството.Шестима от пострадали са мъже, откарани са в Спешния център на Казанлък. Единият от пострадалите е в по -тежко състояние, но без опасност за живота. Останалите мъже са с различни повърхностни наранявания, но без опасност за живота им, съобщава Presstv.Оказва им се медицинска помощ в болницата в Казанлък. Пострадалите са на възраст от 23 до 60 години.Няма опасност за живота на пострадалите. Очаква се от завода да излязат с изявление за инцидента. ", "date": "2018.10.17", "title": "Шестима пострадали при инцидент в завод „Арсенал” "}
{"url": "http://www.cross.bg/lifting-kozhata-efekt-1586474.html", "text": "/КРОСС/  Лифтингът премахва белезите на старостта от външността ни по оперативен път. Той се прилага по лицето и шията в участъците, засегнати най-много от бръчки, гънки, увисване на кожа.Съществуват няколко вида оперативен лифтинг, но всички те включват период на възстановяване, болничен престой и контролни прегледи от лекар. В общия случай престоят в болница е за ден, но се препоръчва режим на възстановяване от поне две седмици, в които трудно можете да ходите например на работа.Белезите при лифтинга трябва да се третират регулярно с подходящи дезинфекционни разтвори, трябва да се спазва и специална хигиена на оперираните участъци. Възможно е и предписване на антибиотици, ако възникне необходимост. Видимият ефект от операцията идва 3-4 месеца след нея. Накратко това представлява оперативния лифтинг.Неоперативният лифтинг има различни варианти, като някои са все още доста нови, за да се проследи дългосрочния им ефект. Сред опциите тук са: стягане на кожата със специални бавнорезорбиращи се конци; използване на ботулинов токсин; използване на филъри; лазерен лифтинг и др.Изборът на метод зависи от състоянието на кожата и на пациента, като е препоръчително да се направи консултация с подходящ специалист. Въпреки неинвазивния характер на манипулациите обаче тези разновидности на неоперативния лифтинг също имат странични ефекти и могат да предизвикат различни проблеми, включително алергични реакции, рискове, свързани с некомпетентното или непрофесионалното им извършване, подувания и др.Някои от посочените варианти също изискват период на възстановяване, въпреки че няма оперативна намеса.Съществува и друга опция за ефект на лифтинг, но без операция и без никакви рискове за здравето и комфорта. Става дума за използване на специализирана, разработена от експерти по козметична и дерматологична грижа, козметика, която чрез оригиналната си формула успява да възвърне младостта и красотата на кожата.Съставът и в големия си процент е натурален и действието и се изразява в комбинирането на нанотехнологията с растителни стволови клетки, пептид и хиалуронова киселина. Технологията е с името B.I.Effect, а в основата на невероятния и ефект срещу стареенето и отпускането на кожата е полипептидът Аргилерин. Ефектът е подсилен от растителни масла, които са така подбрани, че да допълват по невероятен начин останалите съставки.Разработката е на Deep Cosmetics, а резултатите са видими още след третата седмица на употреба. Козметичната серия включва продукти за грижа за лицето, за шията и ръцете, така че да се третират всички проблемни зони, където се отбелязва остаряването на кожата.Козметиката е подходяща за всички типове кожа, включително чувствителната, заради почти 100% естествения си състав и внимателно подбраните комбинации. Не предизвиква странични ефекти при употреба, няма и недостатъците на изброените по-горе методи на оперативен и неоперативен лифтинг, но резултатите са като след такъв. При това идват много по-бързо от същинския лифтинг.Говорейки за лифтинга, трябва да се знае, че обикновено към такъв прибягват хора предимно в средна възраст. Все по-често се случва обаче възрастовата граница да пада поради различни неблагоприятни фактори на околната среда, гени и т.н. Затова Дийп Козметикс препоръчва да си направите , за да сте наясно с нейното състояние и нужди.Тя се предлага безплатно от компанията и на базата на нея може да се препоръча и подходящата грижа, защото и прекаляването с козметични средства и процедури не е най-доброто решение, особено, ако те са излишни. ", "date": "2018.10.17", "title": " Deep Cosmetics: Оперативен или неоперативен лифтинг - какво да изберем?"}
{"url": "http://www.cross.bg/aleksandur-yrymov-nikylchina-1586457.html", "text": "/КРОСС/ Курс, озаглавен „Политика на идентичността и различието”, стана причина за остър спор между представители на две ключови институции в държавата - Софийския университет и Министерството на отбраната.Говорителят на военното ведомство заподозря, че под прикритието на курса, всъщност се пропагандира хомосексуализъм. Александър Урумов написа няколко статуса с такава насоченост в профила си във „Фейсбук”. От Алма Матер също не замълчаха.Професор Миглена Николчина, която води лекциите по „Политика на идентичността и различието”, обяви, че Александър Урумов разпространява фалшиви новини. „В мрежата се пише какво ли не, но особеното в този случай е от кого се пише. Всички имаме проблем с фалшивите новини и манипулациите, посочи проф. Никулчина в предаването „Тази сутрин” по bTV.Това не е джендърска програма, а програма по литературознание, отбеляза тя.Александър Урумов се е извинил с друг пост за думите си, но според професор Никулчина той трябва да поеме отговорност за изказванията си, тъй като е човек с определена позиция.", "date": "2018.10.17", "title": "Проф. Никулчина: Всички имаме проблем с фалшивите новини"}
{"url": "http://www.cross.bg/nekov-dimitur-dvama-1586462.html", "text": "/КРОСС/ „В момента сме измамно спокойни. Не съм обнадежден, че ще се преборим с африканската чума по свинете скоро. По-лошото тепърва предстои“. Това заяви в предаването „Преди всички“ Димитър Неков – собственик на свинеферма във Видин.„Контролът изглежда смешен. През Дунав мост минават 2000 камиона на ден плюс автомобилите, а там има двама души, които обработват превозните средства с моторни пръскачки. Несериозно е да не можем да свържем система за дезинфекция на границата. На 2000 камиона - двама души колко могат да обработят за 24 часа?“, каза той.Мерките, срещу заболяването, включват дезинфекция на превозните средства, които влизат в свинефермите и с които се доставят продукти и фураж, както и преобличане и минаване през филтър на всички, които влизат в свинефермата и имат досег с животните, невнасяне на храна от свински продукти във фермите.Тези мерки по принцип се спазват, а сега се изисква допълнителен финансов ресурс за предотвратяване на заболяването, подчерта Димитър Неков и каза категорично, че чумата трябва да се спре.Според него „има още много неща, които могат да се направят“.„Докторите сами по себе си не могат да отидат в което и да е село и да разберат колко животни се отглеждат нерегламентирано. Всички по веригата трябва да свършат нещо, кметовете също. Те заради това, че чакат избори, предполагам, че ще е по-удобно да изчакат още една година преди да преброят прасетата по частните дворове“, каза Неков.Според него намаляването на популацията на диви свине, които могат да допринесат за разширяване на заразната болест, не се случва заради финансови причини.„Цената в едно частно ловно стопанство на отстреляно диво прасе започва от 300 евро и стига до 1600 евро. Мисля, че може да си отговорите защо е толкова трудно да бъдат унищожени дивите прасета“, каза Димитър Неков.", "date": "2018.10.17", "title": "Собственик на свинеферма: В момента сме измамно спокойни, по-лошото предстои"}
{"url": "http://www.cross.bg/detzata-shofyora-beshe-1586459.html", "text": "/КРОСС/ Вчера , в последния миг от живота си обаче успява да спаси живота на 13 деца, които прибирал към домовете им.  Днес семейството му го изпраща в последния му път.Инцидентът се случва в село Слокощица, Кюстендил. Шофьорът усеща, че му става лошо и за да омекоти удара се блъска в ограда на къща. В нея живее баща на едно от децата, пътували в автобуса. Той оказва и първа помощ на шофьора.„Бях в двора на къщата и чух силен удар, видях, че до оградата на къщата е паркиран автобуса с деца от Природо-математическата гимназия в Кюстендил, в него беше и дъщеря ми. Шофьорът беше полегнал на другата седалка, беше му станало лошо. Изведох децата и започнах оказване на Първа медицинска помощ.  Пристигнаха две линейки и екип на полицията”, заяви Румен Костадинов, родител.Детето на кмета на с. Слокощица също се намира в автобуса. Той заяви, че наклонът на улицата е над 30 градуса и е можело да стане голям инцидент. „В деня след катастрофата, част от децата бяха в шок, други въобще не бяха разбрали – толкова добре се е справил шофьора в последните си минути. Ние направихме среща с психолог с всяко едно от децата. Те са възстановени, добре са, благодарение на геройството на чичо Румен”, заяви Екатерина Паскалева, директор на ПМГ.Община Кюстендил има намерение да присъди посмъртно званието „почетен гражданин” на шофьора Румен Архипов.", "date": "2018.10.17", "title": "Героизъм зад волана: Шофьор спаси 13 деца в последните си минути"}
{"url": "http://www.cross.bg/yvrezhdaniya-horata-reditza-1586460.html", "text": "/КРОСС/ Законопроектът за хората с увреждания влиза за разглеждане в Министерския съвет.  След редица протести, скандали и отлагания, законопроектът е на финалната права. Страните подписаха споразумение, според което до края на годината трябва да се приемат в пакет законите за хората с увреждания и за личната помощ.Вчера Националният съвет за тристранно сътрудничество прие част от текстовете на законопроекта за хората с увреждания. Текстовете обаче все още имат редица пропуски, които ще се изчистват в Народното събрание, обясни вицепремиерът Валери Симеонов след проведеното заседание на социалните партньори.Твърдо против документа са работодателските организации. Критиките на бизнеса са основно срещу въвеждането на квоти за наемане на работници с увреждания и санкциите, които следват при неспазването на тази точка от закона.От КНСБ и КТ “Подкрепа“ подчертаха, че основният проблем за хората с увреждания остава липсата на изградена социална среда.Социалният министър Бисер Петков отбеляза, че въпреки критиките, работната група продължава ударно и върви по изготвения график. ", "date": "2018.10.17", "title": "МС разглежда закона за хората с увреждания"}
{"url": "http://www.cross.bg/preizchislyavane-pensiite-pensionerite-1586458.html", "text": "/КРОСС/ Пенсионерските организации днес от 11ч. излизат на протест пред Министерския съвет. Те настояват да има преизчисляване на пенсиите от 1 юли 2019г.„Предлагаме да се преизчислят пенсиите спрямо средния осигурителен доход за предходната година, с отчитане на инфлацията и минималната работна заплата – това е около 308лв. Искаме още увеличение на инвалидните пенсии, отмяна на параграф 6 от Кодекса за социално осигуряване, който е дискриминационен и разделя хората на групи и приемане на Закон за възрастните хора”, заяви ген. Васил Върбанов от инициативния комитет.Пенсионерите заявиха, че не е достатъчно увеличаването на тавана на 1200 лв., защото отново има ощетени хора.„Това е поредният митинг, в който ние ще участваме, след като не чуват нашите искания, на нашите бащи, които са построили България. Следователно ние решихме да се обединим с военните и всички пенсионерски структури в страната, за да можем да постигнем резултати. Не може един пенсионер да живее с 200 лв. пенсия, като дава половината за лекарства”, посочи Валентина Николова, председател на съюза на пенсионерите.", "date": "2018.10.17", "title": "Пенсионерите на протест: Искат преизчисляване на всички пенсии"}
{"url": "http://www.cross.bg/hashogi-beshe-tyrtziya-1586455.html", "text": "/КРОСС/ Американският държавен секретар Майк Помпео пристига на посещение в Турция.Това става, след като вчера дипломат номер едно на Съединените щати беше в Саудитска Арабия. Визитата му беше съсредоточена върху изчезването на журналиста Джамал Хашоги.Той е в неизвестност от 2 октомври, когато е влязъл в саудитското консулство в Истанбул, за да получи документи за предстоящата си женитба. Има подозрения, че Хашоги, който е виден критик на режима в Рияд, може да е бил убит.", "date": "2018.10.17", "title": "Помпео в Турция заради случая Хашоги"}
{"url": "http://www.cross.bg/shymen-avtogarata-raiiona-1586463.html", "text": "/КРОСС/Заради изоставен багаж в продължение на 4 часа автогарата в Шумен остана блокирана, а районът около нея беше отцепен от полицията, съобщава Радио Шумен.Пристигналият малко след полунощ екип на Специализирания отряд за борба с тероризма от Варна с помощта на робот извърши контролиран взрив на забравения багаж, в който е имало лични вещи на руски гражданин.По непотвърдена информация при претърсването в района на автогарата са били открити и лични документи на мъж от руски произход. Органите на МВР са потърсили информация от касиерките дали са издавали билет на руския гражданин.Малко преди 1:30 часа автогарата в Шумен възобнови своята работа.Дотогава пътниците, пътуващи от Шумен за София се качваха на автобусите на отдалечено от района на автогарата място.Сигналът за изоставения багаж в района на автогарата в Шумен е бил подаден около 21 ч. снощи в оперативната дежурна на МВР. Веднага на място бяха изпратени няколко полицейски екипа и екип на шуменската пожарна.Касиерките на двете големи автобусни компании бяха помолени от полицията да напуснат незабавно офисите си и беше преустановена продажбата на билети по направленията от Шумен за София и Варна.От МВР предприеха всички необходими мерки, за да осигурят  безопасността на  преминаващите граждани и автомобили в района.Пътниците на едната от фирмите, която има автобус за София в 23 часа и 45 минути бяха отведени от касиерката на отдалечено място от секторите на автогара Шумен, където се качиха на автобуса за София.", "date": "2018.10.17", "title": "Сигнал за изоставен багаж затвори автогарата в Шумен за 4 часа"}
{"url": "http://www.cross.bg/kipur-nadzor-olimpik-1586454.html", "text": "/КРОСС/ Започва делото за ликвидацията на застрахователя „Олимпик”. Процесът ще се гледа от съда в кипърската столица - Никозия, съобщава bTV.Отнемането на лиценза на Застрахователната компания от кипърския надзор засегна 200 хиляди българи и около 10 хиляди кипърци. Очаква се днес съдът да назначи постоянен ликвидатор.Властите в Кипър категорично отказаха да отговарят на въпроси как се е стигнало до фалита на компанията.bTV разполага с документ от сметната палата, според който още през 2015 г. одиторите са предупредили застрахователния надзор в Кипър, че „Олимпик” може да се изправи пред сериозни финансови проблеми. ", "date": "2018.10.17", "title": "Съдът в Кипър заседава по делото за фалита на „Олимпик”"}
{"url": "http://www.cross.bg/dohodite-horata-iliev-1586461.html", "text": "/КРОСС/ Годишната инфлация в България се ускорява леко до 3,6% през септември при темп от 3,5% месец по-рано, показват данните на Националния статистически институт. С колко се обезценяват доходите ни? Според финансовия журналист Кузман Илиев поскъпването на основни стоки и услуги води поставя не толкова сериозния проблем с обезценяването на доходите ни, колкото поставя хората в опасна среда да се поддават на спекулации.„По  депозитите получавате лихва от 0,3%, а инфлацията е 3,6% - това означава, че това, което получавате за спестяванията си е изядено като доходност, защо да го държите в банка? И започвате да търсите рискови инструменти, инвестирате в неща, които не много ясно разбирате, пазарът на недвижими имоти расте – това е една среда, в която се правят много грешки”, обясни Кузман Илиев в студиото на „Здравей, България”.„Ако погледнем малко по-мащабно върху картината, виждаме, че икономическият растеж е по-сериозен – номиналното му изражение е близо 8%, а реално според статистиката е 3,4% за второто тримесечие на годишна база. Също така се увеличават заплатите. Проблемът е за хората, които получават пенсии и доходи, които не успяват да се повишават с подобни ускорени темпове”, каза журналистът Владимир Сиркаров.  Той обаче успокоява, че в крайна сметка, когато икономиката расте и заплатите се повишават, хората харчат повече, а това увеличава цените.", "date": "2018.10.17", "title": "Рекордна инфлация: С колко се обезценяват доходите ни?"}
{"url": "http://www.cross.bg/irlandiya-vurha-aktzent-1586456.html", "text": "/КРОСС/ Брекзит ще бъде основният акцент на срещата на върха на Европейския съюз, която започва тази вечер в Брюксел. Постигането на споразумение за раздялата с Великобритания остава под въпрос до последния момент, съобщава bTV.Усилията на преговарящите през последните седмици не дадоха желания резултат. Лидерите на ЕС се събират в 20ч. българско време.Британският премиер Тереза Мей е поканена, за да представи развитието в позицията на ръководеното от нея правителство. След това тя ще напусне заседанието и останалите 27 държавни и правителствени ръководители ще обсъдят възможните решения оттук нататък.Проблемът е в т.нар. „предпазна мрежа” между Република Ирландия и британската провинция Северна Ирландия. Това може да върне границата между тях, е основното опасение на Обединеното кралство. Но ЕС категорично настоява за защита на вътрешния му пазар.", "date": "2018.10.17", "title": "Брекзит - основен акцент на срещата на върха на ЕС"}
{"url": "http://www.cross.bg/dyzpa-igra-tochen-1586451.html", "text": "/КРОСС/ Световният шампион Франция обърна Германия с 2:1 в дербито на вечерта от елитната група в Лигата на нациите. Бундестимът е пред изпадане в долната дивизия, след като е на дъното в групата с едва една точка от четири двубоя.Съдбата на селекционера Йоахим Льов изглежда все по-неясна.Германците поведоха още в 12-ата минута, когато Тони Кроос бе точен от дузпа, отсъдена за игра с ръка на Преснел Кимпембе. След час игра обаче Антоан Гризман изравни с хубаво изпълнение с глава след подаване на Ернандес отляво.Французите направиха пълен обрат в 80-ата минута, когато след нарушение на Матс Хумелс получиха дузпа и Гризман бе точен за втори път.Германците допуснаха шеста загуба в рамките на календарната година - нещо невиждано в цялата им футболна история. След 0:3 от Холандия в събота те вече имат две поредни поражения за първи път от 2000 г. ", "date": "2018.10.17", "title": "Германия пред изпадане след обрат от Франция"}
{"url": "http://www.cross.bg/krasimirov-severin-germaniya-1586452.html", "text": "/КРОСС/ Заподозреният за убийството на русенската журналистка Виктория Маринова – Северин Красимиров, се очаква да бъде върнат в България днес.След залавянето му в Германия, съдът в германският град Целе уважи искането на българската прокуратура 21-годишният мъж да бъде екстрадиран в родината ни.Самият Красимиров не е възразил на връщането си. Германските власти са влезли в комуникация с правосъдното министерство, за да бъде уредено физическото предаване на Красимиров.Очаква се той да пристигне в София с полет от Франкфурт, като през цялото време ще бъде конвоиран от служители на \"Съдебна охрана\". След това заподозреният ще бъде отведен в Русе, където веднага да му бъдат повдигнати обвинения за изнасилване и убийство, извършено с особена жестокост.", "date": "2018.10.17", "title": "Германия връща Северин Красимиров у нас"}
{"url": "http://www.cross.bg/rodeni-na-oktomvri-1586443.html", "text": "/КРОСС/ Радомир Чолаков, изпълнителен директор на \"Каолин\" АДВладимир Левчев, поетКасим Дал, съучредител на Народна партия \"Свобода и достойнство\", бивш депутатАнгел Заберски-син, музикант и композиторАнжел Вагенщайн, писател и сценаристАсен Мичковски, бизнесмен, бивш депутатД-р Станимир Хасърджиев, председател на Националната пациентска организацияТодор Батков, адвокат", "date": "2018.10.17", "title": "Родени на 17 октомври"}
{"url": "http://www.cross.bg/bulgariya-blizo-sega-1586449.html", "text": "/КРОСС/Българите са сред най-застрашените в ЕС от бедноств. СегаБългария е сред страните в Европейския съюз, чийто граждани са най-застрашени от бедност или социално изключване, сочат представени днес данни от проучване на \"Евростат\". Те се отнасят за миналата година. През 2017 г. над една трета от населението в България, Румъния и Гърция са имали сериозни материални затруднения. В България те са близо 40%, но делът им намалявал.С най-нисък процент за опасност от бедност са жителите на Чехия, Финландия и Словакия. През миналата година близо 7% от обитателите на ЕС са живеели в тежки материални лишения. В България през 2017 г. процентът на хората в тази категория е бил 30.2000 нелегални мигранти са прескочили оградата на границата за 6 месецав. СегаОградата по границата с Турция и засилената охрана от полиция и военни не могат да спрат мигрантите, които влизат незаконно у нас, показва статистиката на МВР.   На браздата явно има опашка от преминаващи - през последните шест месеца у нас са арестувани близо 2000 чужденци, а броят им расте, става ясно от данните. В огромната си част - 1142-ма, те са задържани във вътрешността на страната, но дори хванатите близо до браздата са преодолели бодливата тел.Очевидно е, че всички те са успели да преминат през уж строго охраняваната гранична бразда. А със сигурност има и нелегално преминаващи, които избягват ареста и стигат безпрепятствено до Западна Европа. Повечето нелегални имигранти са от Ирак и Афганистан. Статистиката на МВР за тази година доста сериозно се разминава с твърденията на управляващите за нулев натиск по границата. През юни премиерът Бойко Борисов се кълнеше, че у нас може да се влезе само през граничните пунктове. Данните на МВР обаче сочат тъкмо обратното - оттам се влиза най-рядко. Миналия месец 77 от общо 98-те хванати на вход са задържани на зелена граница.МОН ще обучава по \"бързата писта\" по 500 учители годишнов. СегаПросветното министерство смята да финансира обучението на 500 учители годишно по т.нар. \"бърза писта\", по която висшисти от различни специалности ще могат в рамките на 1 г. да придобият педагогическа правоспособност и да влязат в клас. Това стана ясно вчера на дискусия за кадровото обезпечаване на образователната система у нас в столичното 18-о средно училище \"У. Гладстон\".Въпросното обучение, което ще е под формата на следдипломна квалификация, ще е в рамките на национална програма за алтернативни пътеки към учителската професия. В момента тя е в процес на разработка, поради което още не е ясен бюджетът й. Един от модулите й ще е насочен именно към специалисти, които са завършили висше образование по дадена специалност, но нямат педагогическа правоспособност. Идеята е те да получават такава в рамките на 1 г. в три наши университета - Софийският, Пловдивският и Великотърновският. Въпросните учители ще имат наставници, които ще получават по-високо заплащане от останалите наставници в училищата. Засега размерът му също е предмет на обсъждане.Всяка имотна сделка или продажба на МПС ще се докладва от нотариусите за платени данъцив. СтандартНотариусите ще бъдат задължени да докладват в общините какъв данък е платен за всяка сделка с недвижим имот или моторно превозно средство. В 7-дневен срок те ще трябва да уведомят какъв е платеният налог за придобиване на имуществото и върху каква сума е начислен той. Това е записано в разпоредба, която е част от правителствения пакет за данъчни промени за 2019 г., съобщава \"Сега\". Те трябва да бъдат обсъдени в Народното събрание тази седмица.Данъкът при покупко-продажба на недвижимо имущество е върху по-голямата сума между продажната цена и данъчната оценка. При превозните средства налогът не трябва да бъде по-нисък от застрахователната стойност.Целта на разпоредбата е общините да разполагат с точна информация на каква цена е сключена сделката, за да се използва това като база при определянето на годишните данък сгради и данък превозно средство. По този начин ще може да се осъвременят данъчните оценки на недвижимите имоти, които за голяма част от жилищата не са променяни от 1998 г.Работи се за въвеждане на европейска студентска карта в Евросъюза до 2021 г.в. Стандарт„В Европейския съюз работим да има европейска студентска карта до 2021 г. Целта е всички студенти в Европа да имат дигитална идентичност. Това ще допринесе за повишаване на мобилността с учебна цел чрез намаляване на административната тежест и разходите за студентите и институциите. Работи се в посока за автоматичното взаимно признаване на дипломите и на периодите на обучение в чужбина. Тези мерки са част от Стратегията за младежта за 2019-2027, обявена от Европейската комисия по време на българското председателство на Съвета на ЕС.\" Това заяви българският евродепутат от ГЕРБ/ЕНП Ева Майдел по време на закриването на Националната стажантска инициатива на Съвета на жените в бизнеса в България във вторник 16 октомври 2018 г. в София.Насрочиха четвърто съдебно заседание за добива на газ в Генерал Тошевов. 24 часаЧетвърто заседание по делото за добива на газ в община Генерал Тошево беше насрочено днес за 13 ноември от 11:30 часа в Административен съд - Варна, съобщи БТА. Жителите на Община Генерал Тошево са изказали своето мнение - твърдо против добива на газ, на референдума от 17 декември 2017 година, каза кметът на добруджанската община Валентин Димитров, след третото заседание Административен съд - Варна по жалбата на \"РУСГЕОКОМ БГ\" ЕАД срещу решението на Регионалната инспекция по околната среда и водите /РИОСВ/ - Варна за прекратяване на инвестиционното предложение за проучване и добив на газ в района.Звезди на пътищата според безопасносттав. ТрудПътищата да бъдат оценени със звезди, подобни на хотелските, според това доколко са безопасни, каква е вероятността да стане катастрофи и да се стигне до смъртни случаи, предлагат от бизнеса. Това обяви в Правец председателят на Българска браншова асоциация \"Пътна безопасност\" инж. Николай Иванов. Подобна е практиката и в чужбина. Една звезда ще получават трасетата в най-лошо състояние с опасни виражи и наклони, лошо сцепление на асфалта или недобре поставени пътни знаци. Пет звезди ще се дават на шосетата, които са почти напълно безопасни. Данни за пътищата може да се събират с оборудван автомобил, който се движи с 60 км. в час и събира данни, които впоследствие се анализират от експерти.У нас подобно изследване е правено в периода 2012-2015 г. по европейски проект за пътища с обща дължина от 690 км., или 1,5% от пътната мрежа. Оценявани са отсечките между София и Сандански, столицата и ГКПП Калотина, Русе - Велико Търново, В. Търново - Плевен и Плевен-Русе. Тогава 70% от шосетата са оценени с 1 или 2 звезди, а едва 1,1% са получили 5 звезди.Банско оглави британска класация за най-евтин ски курорт в Европа в. ТрудБританска класация постави Банско на първо място сред най-евтините ски дестинации в Европа, съобщи „Дейли мейл\", позовавайки се на 12-ия годишен доклад на Post Oce Travel, изготвен в партньорство с един от водещите туроператори на Великобритания „Crystal Ski Holiday\". Българският зимен курорт измести дори италианския Бардонекия, който в тазгодишната подредба заема второ място. Според анализаторите едноседмичен престой в Банско, включващ най-нужното за скиорите, както и различни напитки, струва £405.20. Цената на ски почивката в Бардонекия пък възлиза на £451.66. ", "date": "2018.10.17", "title": "Преглед на печата"}
{"url": "http://www.cross.bg/nezakonni-bageri-obekti-1586453.html", "text": "/КРОСС/ Поредна акция по събаряне на незаконни обекти в Пловдив. Багери ще съборят 10 незаконни ромски къщи в район Северен. Преди броени дни при такава акция в ромския квартал Столипиново бяха отстранени редица незаконни търговски обекти.Къщите, които ще бъдат съборени днес са без никакви документи и са построени на общинска земя - направо върху северния обходен колектор на града. Част от къщите изгоряха миналата Коледа, но бяха възстановени от обитателите им. По време на акцията ще има засилено полицейско присъствие и служители на жандармерията.", "date": "2018.10.17", "title": "Багери събарят незаконни ромски къщи в Пловдив"}
{"url": "http://www.cross.bg/chasa-predstaviteli-narodnite-1586450.html", "text": "/КРОСС/ На 17.10.2018г. (сряда) народните представители от ПГ на \"БСП за България\" ще представят \"Визия за България\"  в областите Кърджали, Пловдив и София. Срещите:В 17:00 часа, в читалище \"Иван Буюклиев\", с. Пчеларово, общ. Черноочене, народните представители Александър Симов и Любомир Бонев ще се срещнат с граждани.В 17:30 часа, в залата на общината в гр. Крумовград, ще се проведе среща със зам.-председателя на ПГ на левицата Драгомир Стойнев и народните представители Жельо Бойчев и Иван Ибришимов.В 17:30 часа, в центъра на с. Кирково, Визията ще представят депутатите  Румен Георгиев, Стефан Бурджев и Станислав Владимиров.В 17:30 часа, в читалище \"Бяло море\", с. Черничево, общ. Крумовград, ще се проведе среща с народните представители  Явор Божанков, и Чавдар Велинов.В 17:30 часа, в центъра на с. Егрек, общ. Крумовград,  депутатите Цветан Топчиев и Тодор Байчев ще се срещнат с оществеността.В 17:30 часа, в читалище \"Нов живот\", в Момчилград, Визията на левицата ще представят народните представители Николай Тишев, Кольо Милев и Ирена Анастасова.В 17:30 часа, в заведение в центъра на гр. Джебел, ще се проведе среща с представителите на ПГ на левицата Петър Витанов и Иван Ченчев.В 17:30 часа, в центъра на гр. Ардино, народните представители  Николай Бошкилов, Димитър Георгиев и Иван Иванов ще се срещнат с обществеността.В 18:00 часа, в читалище \"Обединение\", в гр. Кърджали, Визията ще представят народните представители проф. Румен Гечев, проф. Иво Христов, Тома Томов и Валери Жаблянов. В 17:15 часа,  в Радиното читалище, в гр. Сопот, ще се проведе среща с говорителя на ПГ на \"БСП за България\" Елена Йончева и народните представители Валентина Найденова и Николай Пенев.В 17:30 часа, в р-н \"Асеновец\", в  гр. Асеновград, депутатите проф. Георги Михайлов, Манол Генов и Кристина Сидорова ще се срещнат с обществеността.В 18:00 часа, в залата на Общинския съвет, в гр. Първомай, с гражданите ще се срещнат депутатите  Васил Антонов и Илиян ТимчевВ 18:00 часа, пред общината в с. Калояново, народните представители  Виолета Желева и Никола Динков ще се срещнат с обществеността.В 18:00 часа, в залата на Общинския съвет,  с. Кричим, депутатите Георги Стоилов и Надя Клисурска ще представят проекта  \"Визия за България\".В 18:00 часа, в клуба на БСП, в р-н Северен, гр. Пловдив на ул. \"Пантелей Генов\" 1, депутатите Иван Генов и Кристиан Вигенин ще се срещнат с граждани.В 18:00 часа, в клуб \"Васил Марков\" на ул. \"Павел Калпакчиев\" 43, в р-н Южен, гр. Пловдив, народните представители Николай Иванов и Теодора Халачева ще се срещнат с  обществеността.В 18:00 часа, в клуба на БСП, в р-н Тракия,  бл. 16, гр. Пловдив, ще се проведе среща с депутатите Димитър Стоянов и Георги Йорданов.В 18:00 часа, в клуба на БСП, в с. Ягодово, общ. Родопи, Визията ще представят народните представители Георги Търновалйски и  Красимир ЯнковВ 18:30 часа, в заведение до парка в с. Цалапица, общ. Родопи, депутатите Валентин Ламбев и Лало Кирилов ще се срещнат с обществеността.В 18:30 часа, в кафене \"Бялата къща\",  в с. Първенец, общ. Родопи, ще се проведе среща с народните представители Даниел Йорданов и Йордан МладеновВ гр. София, в 18:00 часа, в читалище \"Възраждане\", в кв. Подуяне, Визията ще представят депутатите Димитър Данчев, Дора Янкова и Иван Иванов. В 18:00 часа, в кв. Слатина, в зала \"Универсиада\", ще се проведе среща със зам.-председателите на ПГ на \" БСП за България\" Георги Свиленски и Христо Проданов. В клуб \"Добротич\", в кв. Красна поляна, в 17:00 часа, с граждани ще се срещнат депутатите Александър Симов, Таско Ерменков и Стоян Мирчев. ", "date": "2018.10.17", "title": "Народни представители от ПГ на \"БСП за България\" ще представят \"Визия за България\" в Кърджали, Пловдив и София"}
{"url": "http://www.cross.bg/chasa-provede-deloto-1586447.html", "text": "/КРОСС/ От 09.00 часа започва редовното пленарно заседание на Народното събрание.***От 10.00 часа започва седмичното заседание на Министерския съвет.***От 08.45 часа на Терминал 2 на Летище София ще се проведе Международната антидрога инициатива „Red Ribbon“ под егидата на Митница Аерогара София и ДЕА. Събитието започва с официално откриване и откритата лекция, следвани от забавната програма и флашмоб, а ще приключи с демонстрациите на работата на митническите служители.  ***От 09.30 часа 8-и състав на Специализирания наказателен съд ще заседава по делото срещу Цветан В., Александър П. и др., на които са повдигнати обвинения за организиране и ръководене на организирана престъпна група.***От 09.30 часа 16-и състав на Специализирания наказателен съд ще заседава по делото срещу Иван Д., на когото са повдигнати обвинения за организиране и ръководене на организирана престъпна група.***От 09.30 часа 14-и състав на Софийски градски съд ще заседава по делото срещу Драгомир Драганов, обвинен за двойното убийство на строителните предприемачи в кв. „Витоша“.***От 09.30 часа 19-и състав на Софийски градски съд ще заседава по делото срещу Веселин Пенгезов и др. (чл. 243-250 чл.).***От  10.00 часа в сградата на КЕВР ще се проведе открито заседание  и обществено обсъждане на  проект на решение за одобряване на бизнес плана на ВиК-Кресна” ЕООД, гр. Кресна и за утвърждаване и одобряване цени на ВиК услуги на ВиК-Кресна” ЕООД, гр. Кресна.***От 10.00 часа 5-и състав на Специализирания наказателен съд ще заседава по делото срещу Николай М., Николай Д. и др., на които са повдигнати обвинения за организиране и ръководене на организирана престъпна група.***От 10.00 часа 9-и състав на Специализирания наказателен съд ще заседава по делото срещу Вихър М., Минчо М. и др., на които са повдигнати обвинения за организиране и ръководене на организирана престъпна група.***От 10.00 часа 7-и състав на Специализирания наказателен съд ще заседава по делото срещу Румен Х., Таня Х. и др., на които са повдигнати обвинения за организиране и ръководене на организирана престъпна група.***От 10.00 часа 14-и състав на Специализирания наказателен съд ще заседава по делото срещу Мартин А., Валентин Я. и др., на които са повдигнати обвинения за организиране и ръководене на престъпна група.***От 11.00 часа пред сградата на Министерския съвет ще се проведе Национален пенсионерски протест по проблемите на възрастните хора.***От 11.00 часа в Пресклуб България двамата български медалисти от завършилото наскоро в Мексико световно първенство по модерен петобой - Явор Пешлеевски и Тодор Михалев ще бъдат наградени за спортисти на месеца.***От 12.00 часа в централното фоайе на Военномедицинска академия ще бъде отбелязана Европейската седмица на донорството.***От 13.30 часа в Централната сграда на БАН ръководителите на четири университета и три института на БАН ще представят за първи път пред обществеността своя съвместен проект в сферата на националната сигурност - Първият в България Център за компетентност по квантова комуникация, интелигентни системи за сигурност и управление на риска „КВАЗАР. ***От 13.30 часа в зала „Проф. Марин Дринов” учените от Института по астрономия с Национална астрономическа обсерватория ще представят най-интересните обекти и явления във Вселената, любопитни подробности за тяхната природа и за това какво е участието на българските астрономи в разкриването на техните тайни.***От 13.30 часа 11-и състав на Специализирания наказателен съд ще заседава по делото срещу Георги С., Георги С. и Георги М., на които са повдигнати обвинения за организиране и ръководене на организирана престъпна група.***От 13.30 часа 13-и състав на Специализирания наказателен съд ще заседава по делото срещу Бисер П. и Никола С., на които са повдигнати обвинения за организиране и ръководене на организирана престъпна група.***От 14.00 часа в Биологическия факултет на Софийския университет „Св. Климент Охридски“ официално ще бъдат открити Център за приложни изследвания и иновации и Кариерен център към факултета.***От 14.00 часа 12-и състав на Специализирания наказателен съд ще заседава по делото срещу Румяна Ж., на която е повдигнато обвинение за престъпление по служба.***От 14.00 часа на ул. „Мария Атанасова“ 5 (до Терминал 2 на летище София) ще се проведе официалната церемония по откриването на новия автоматизиран логистичен център на DHL Express България.***От 15.00 часа 6-и състав на Специализирания наказателен съд ще заседава по делото срещу Владислав Н., на когото е повдигнато обвинение за престъпление по служба.***От 17.30 часа в зала „Средец“ на София Хотел Балкан ще се проведе дискусията „Европа на отечествата“. Гост лектор ще бъде евродепутатът Ангел Джамбазки.***От 18.30 часа в парка между блок 105 и 108 в ж.к. „Дружба“ 1 ще се проведе протест срещу строителство и за възстановяване на парка. ***От 18.30 часа в ателие-книжарница „Къща за птици” ще се проведе октомврийската дискусия от поредицата „Православие и съвремие“ на тема „За правата и ролята на Църквата в светската държава“. Участие в нея ще вземат протойерей Илиян Алексиев от столичния храм „Рождество Богородично“, Александър Шпатов, юрист, и Пламен Иванов, магистър по богословие.***От 20.00 часа в Зала 1 на НДК ще се проведе концерт на британска група Jethro Tull.*** От 11.00 часа в кабинета на кмета на Община Асеновград д-р Емил Караиванов ще се проведе брифинг с журналисти.***От 10.00 часа в Народно читалище „Будител“ ще се проведе пресконференция във връзка с проект „Защита на населението в общините Карабинци и Струмяни и предотвратяване на щетите от наводненията“. ***От 10.30 часа в зала 114 на Учебен корпус № 1 на ЮЗУ „Неофит Рилски“ ще се проведе безплатен семинар на тема „Изграждане на ефективно онлайн присъствие“. ***В 11.00 часа на Морска гара в Бургас ще се проведе тържествена церемония по представяне на високопроходими автомобили.***От 15.00 часа в заседателната зала на Бургаската търговско-промишлена палата ще се проведе Дискусионна среща на тема \"Връзката на образованието с бизнеса\".***От 18.00 часа в Гранд Хотел и Спа „Приморец“ ще бъде представена книгата „Живот в скалите“ на Мария Лалева.***От 09.00 часа в Клуба на пенсионера ще се проведе благотворителна кампания, организирана от Дарителско сдружение „Св. Иван Рилски“ по повод Международния ден за борба с глада. ***От 19.00 часа на стадион „Ивайло“ ще се проведат масови безплатни тренировки – есен 2018. *** От 19.30 часа в Клуб 7 започва Една вечер с разказвач на уиски приказки. ***От 15.00 часа в бившето военно поделение кметът на Община Видин Огнян Ценков ще се срещне с кметовете на населени места, на които ще бъдат предадени заявените от тях  количества годни строителни материали, съхранени при демонтажните работи във връзка с изпълнението на проект „Основна реконструкция на централна пешеходна зона в гр. Видин“. ***От 10.30 часа в Заседателната зала на Община Враца ще се проведе пресконференция с кмета Калин Каменов. ***От 10.30 часа в детския отдел на РБ „Христо Ботев” ще се проведат приказни игри  „Есенни вълшебства”.***От 17.00 часа в НЧ  „Развитие-1869” ще бъде представена книгата „Удавени очи” на Петър Доневски.***От 10.00 часа и от 11.30 часа на стадион „Захарни заводи“ ще се проведе среща от първенството на  юноши старша възраст – зона Велико Търново между отборите на ОФК „Локомотив” – ФК „Изгрев 93“ с. Царевец. ***От 14.00 до 15.30 часа в Градския парк ще бъде разположен офис на открито за предоставяне на информация за дейността на „Местна инициативна група – Гоце Делчев – Гърмен – Хаджидимово“. От 16.00 до 19.00 часа ще се състои изложение на местни производители от общините Гоце Делчев, Гърмен и Хаджидимово, съпроводено с фолклорна програма на самодейни групи от района.***От 09.30 часа в Малката заседателна зала на Община Добрич ще се проведе пресконференция за опасностите от употребата на наркотични вещества***От 17.00 часа в Регионална библиотека „Дора Габе“ ще бъде представена поетичната книга „Молитвата на Вятъра“ от Милена Христова.***От 17.00 часа в дом-паметник „Йордан Йовков“ ще бъдат връчени наградите от конкурс за картина-реплика на художника Петър Дачев.***От 12.00 часа в град Долни чифлик кметът на община Долни чифлик Красимира Анастасова и областният управител на Варна Стоян Пасев ще открият строителната площадка за изграждане на канализационна мрежа, обхващаща 18 улици.***От 11.00 часа Джордж Кремлис, почетен директор на Европейската комисия (ГД „Околна среда“) ще се срещне с кмета на община Елин Пелин доц. д-р инж. Ивайло Симеонов и общински съветници. От 11.30 часа са предвидени изявление пред медиите.***От 11.00 часа в заседателната зала на община Перник ще се състои Начална пресконференция по Проект BG16RFOP001-1.018-0004 „Интегриран градски транспорт на град Перник” по Оперативна програма „Региони в растеж“ 2014- 2020\", съфинансиран от Европейския съюз чрез Европейския фонд за регионално развитие.***От 10.00 часа в конферентна арт зала „Плевен“ на хотел Ростов ще се проведе Традиционна среща с местния бизнес, областните и общински власти и медии. Срещата е организирана от Българската търговско-промишлена палата и Търговско-индустриална камара - Плевен, в изпълнение на програмата на Българските търговско-промишлени палати/камари за поддържане на тесни контакти с местния бизнес.*** От 09.30 в Зала 5 на Окръжен съд ще се гледа делото на подсъдимия с инициали Ангел Б., срещу когото е повдигнато обвинение за шофиране на мотор с превишена скорост, като причинил смъртта на две лица.*** От 11.30 часа в Зала 2 на Окръжен съд ще се гледа делото на подсъдимите с инициали  Йордан С., Марин П., Александър К. и Александър Д. Срещу тях е повдигнато обвинение за кражба на стойност 457 352.00 лева.*** От 13.30 часа в Зала 5 на Окръжен съд ще се гледа делото на подсъдимия с инициали Милко А. Срещу него е повдигнато обвинение за парични кредити, които давал за своя сметка на обща стойност 104 350 лева срещу лихва от 4,47% до 100%, като е получил доходи в размер на 119 004,68 лева.***От 14.00 часа в в Дома на културата ще бъде представен проектът за площад „Централен”.*** От 16.00 часа в Конгресния център на панаирното градче с общ тържествен строй в големия район  с посрещане на бойното знаме, тържествен марш, молебен за здраве, отслужен от свещеници от Пловдивската митрополия и тържествено събрание Силите за специални операции ще отбележат професионалния си празник – деня на парашутиста.*** От 17.30 ч. в Конферентната зала на НБ „Иван Вазов“ – Пловдив ще бъде представена стихосбирката на Евелина Кованджийска „Жадни за обич слънца“.***От 18.00 часа в сградата на Дома на младоженците, намиращ се на ул.“Христо Г. Данов“ № 36 ще се проведе семинар, организиран от ОП „Радостни обреди“-Пловдив.***От 18.00 часа в сградата на Дома на младоженците ще се проведе семинар по брачно консултиране под надслов „Тя и той в брака“, организиран от Общинско предприятие (ОП) „Радостни обреди“.***От 19.00 часа в в ресторант „Южен полъх“ Районната лекарска колегия в Пловдив ще връчи наградите „Лекар на годината 2018”г.***От 19.00 часа в ресторант \"Южен полъх\" Районната лекарска колегия в Пловдив ще връчи наградите „Лекар на годината 2018”.***В Международен панаир Пловдив започват Есенни изложби.***От 13.30 часа в сградата на Регионална библиотека „Любен Каравелов“ ще бъде открита изложба от енциклопедични издание от края на XIX и началото на XX век под надслов „Съхраненото знание на Европа“. ***От 18.00 часа в галерия „Май“ ще бъде открита изложба – конкурс под надслов „От поезия към живопис“.***От 18.00 часа в НЧ „Балкански просветител-1871“ в  кв. „Райково“ ще се проведе честване на 90 години от рождението на Рангел Вълчанов и 95 години от рождението на Апостол Карамитев.***От 19.00 часа в Родопски драматичен театър „Николай Хайтов“, Зала 1 ще бъде представен спектакълът „Ами сега!!!“ с участието на Красимир Ранков.***От 14.30 часа в клуба на АБВ-Стара Загора (ул. „Георги Сава Раковски“ 66) ръководството на партията ще даде пресконференция. ***От 18.00 часа в хотел „Железник“ ще се проведе заседание на Общото събрание на Обществен дарителски фонд – Стара Загора и ще бъде отбелязан 15-ият рожден ден на Фонда.***От 11.30 часа в Национален историко-археологически резерват „Мадара“ ще бъдат представени  резултатите от кампанията „Ние обичаме България“ 2017 на BILLA България.***От 13.00 часа в хотел „Тунджа“, Сдружение „Свят без граници“ и фондация „Тръст за социална алтернатива“ организират работна среща, която е част от кампанията за безплатни детски градини в цялата страна.***От 11.30 часа в НИАР \"Мадара\" на пресконференция ще бъдат представени резултатите от националната кампания \"Ние обичаме България“. ***От 14.00 часа в конферентната зала на „Арена – Шумен“ експерти на дирекция „Централно координационно звено“ в Администрацията на Министерски съвет и Областен информационен център – Шумен ще представят многогодишната финансова рамка на Европейската комисия (2021 - 2027) и рамковите позиции на България по нея.", "date": "2018.10.17", "title": "Предстоящи събития в страната за 17 октомври"}
{"url": "http://www.cross.bg/tema-zhivo-bulgariya-1586448.html", "text": "/КРОСС/БНТ, „Сутрешен блок\"Тема: Шофьор на училищен автобус успя да спаси децата, преди да почине - разказ от КюстендилскоТема: България по света и у нас. Гост: вицепрезидентът Илияна ЙотоваТема: Всички версии за изчезналия саудитски журналист в консулството на Рияд в ИстанбулТема: Колко опасни са пластмасовите чаши, чинии и сламки? Експеримент и коментар на живоТема: Студентски живот или как изглеждат университетските общежития в София и Пловдив?Тема: България по света и у нас - вицепрезидентът Илияна ЙотоваБТВ, \"Тази сутрин\"Тема: Разследване на bTV. Как се прави обществена поръчка за ремонт в центъра на София?  Пести ли се от качеството на материалите? В студиото - заместник-кметът Евгени Крусев и проектантът на обектаТема: Пенсионерски протест пред Министерския съвет. На живо: Какви са исканията на възрастните хора?Тема: Защо пиар на военното министерство упрекна Софийския университет, че пропагандира хомосексуализъм?Тема: На живо от Кипър: Какво ще реши съдът за фалиралата компания \"Олимпик\"?Тема: Братът на починалия Адриан на среща в здравното министерство. Какво му отговориха?Тема: „Българската мафия, както я видях\". Разследващият журналист Анна Заркова с нова книга за героите на преходаТема: На живо от Пловдив: Багери в ромската махала, колко незаконни къщи ще бъдат съборени?Голямата сцена на дуета Димитър и Христо след „Гласът на България\"Нова телевизия,  „Здравей  България\"Тема:   За първи път говори адвокатът на близките на убитата Виктория Маринова от Русе. Възпитаван ли е като престъпник от малък заподозреният Северин?Тема:    Трябва ли да отпадне съкратеното следствие, намалените присъди и помилването при тежки престъпления?Тема:   На живо - защо студенти са настанявани в стаи в общежития, без елементарни условия за живот?Тема:   \"Пълен абсурд\" с Румен Бахов - Как част от светофар влезе в жилищна сграда?Тема:   Майки на протест за пешеходна пътека в село Джерман.Тема:   Рекордна инфлация за последните 5 години? Обезценяват ли се доходите ни?Тема:   Събарят незаконни постройки в ромската \"Шекер махала\" в Пловдив.Тема:    \"Ботокс в ума\" - новата книга на Юлиана Дончева.Тема:   Кой е новият готвач в българската база на Антарктида?  ", "date": "2018.10.17", "title": "Теми и гости в ефира"}
{"url": "http://www.cross.bg/roden-oktomvri-diviziya-1586441.html", "text": "/КРОСС/ През 2001 г. - Базираната в Лондон организация за наблюдение на страните в преход от Европа и Азия \"Евразия\" и брокерската къща \"Лемън Брадърс\", които наблюдават 27 държави, правят класация за политическата стабилност.През 1999 г. - В Германия е намерен оригиналът на списъка на немския индустриалец Оскар Шиндлер с имената на 1200 спасени от него евреи.През 1998 г. - Провежда се X конференция на СДС, която приема строго централизиран устав и обсъжда борбата срещу корупцията, интегрирането на малцинствата в управлението, принципите на християндемокрацията, медийната политика и т.н.През 1996 г. - Руският президент Борис Елцин уволнява шефа на сигурността Александър Лебед четири месеца след назначаването му. През 1994 г. - XXXVI Народно събрание приключва работата си.През 1983 г. - Започва Международният телевизионен фестивал \"Златната ракла\" в Пловдив.През 1981 г. - Във Велико Търново се организира тържествено събрание за честване на 1300-годишнината на българската държава.През 1971 г. -  в София е създадено Дружеството на физиците.През 1967 г. - в Ню Йорк се състои премиерата на антивоенния мюзикъл “Коса”.През 1957 г. - е роден Владимир Любомиров Левчев - български писател, поет, белетрист, публицист, преводач.През 1956 г. - Кралица Елизабет открива първата в света атомна електроцентрала край Калдър хил в Къмбрия.През 1949 г. - умира Фьодор Иванович Толбухин - руски военачалник, маршал на СССР (12 септември 1944 г.).През 1949 г. - Установени са дипломатически отношения с Германската демократична република (ГДР).През 1933 г. - Германският физик, създал теория на относителността, Алберт Айнщайн е принуден от нарастващия в Германия антисемитизъм да напусне страната и да емигрира в САЩ, където прекарва остатъка от живота си.През 1931 г. - Ал Капоне е осъден на 11 години затвор за укриване на данъци.През 1923 г. - е роден Апостол Милев Карамитев - български актьор.През 1922 г. - В периода 14 – 17 октомври чети на ВМРО начело с Алеко Василев и Георги Атанасов окупират Неврокоп и прогонват четата на федералистите на Тодор Паница.През 1922 г. - е роден Анжел Раймонд Вагенщайн - български сценарист и режисьор.През 1920 г. - В периода 17 - 20 октомври се състои втори Велик македонски събор в София с участие на 200 делегати от 68 братства. 63 делегати напускат събора и създават Временна комисия (председател д-р Христо Далкалъчев, членове - арх. Никола Юруков, д-р Филип Атанасов, Христо Татарчев и д-р Александър Димитров), която е за автономия и самостоятелност на Македония от останалите балкански държави и с орган в. \"Автономна Македония\" (от 1 декември). През 1919 г. - След края на Първата световна война българската армия напуска Беломорска Тракия и там е установен протекторат на Антантата начело с френския ген. Шарпи. Гръцка дивизия окупира Ксанти.През 1918 г. - Правителството на Александър Малинов (демократи и радикалдемократи) е преустроено в ширококоалиционно и в него са привлечени министри от Народната партия, БЗНС и БРСДП.През 1918 г. - Унгария провъзгласява независимостта си от Австрия.През 1915 г. - През Първата световна война при село Криволак (днешна Македония), се разразява боят между части на 7-а и 11-а пехотна българска дивизия и 122 френска дивизия.През 1915 г. - е роден Артър Милър – американски драматург.През 1912 г. - В периода 17 - 20 октомври Първа и Трета Българска армия пробиват втората турска отбранителна линия Люлебургаз-Бунархисар.Балканската война (1912 – 1913 г.) е война на България, Сърбия, Гърция и Черна гора (държавите от Балканския съюз 1912-1913 г.) против Османската империя. През 1912 г. - е роден Папа Йоан Павел I (Албино Лучиани).През 1908 г. - в Детройт е произведен първият автомобил с марка \"Кадилак\".През 1897 г. -  е роден полковник Марчо Марчев, командир на 6-а пехотна бдинска дивизия (14 септември1944 г.-5 декември 1944 г.).През 1887 г. - Умира Густав Роберт Кирхоф - германски физик. През 1878 г. - Делегация от българи от Източна Румелия връчва мемоар на Европейската комисия на Великите сили в Пловдив против разпокъсването на българския народ.През 1855 г. - Англичанинът Хенри Бессемер патентова конвертор за получаване на стомана от течен чугун чрез продухване на въздух без разход на гориво, основа за т. нар. бесемеров процес.През 1853 г. - Роден е Иван Петков Славейков - български учител, публицист, обществен и държавен деецПрез 1849 г. - Умира Фредерик Францишек Шопен - полски композитор и пианистПрез 1831 г. - Английският физик и химик Майкъл Фарадей прави първото успешно изпитание на електрическото динамо, и открива електромагнитната индукция.През 1813 г. - е роден Георг Бюхнер – немски поет, драматург, публицист, демократ. През 1797 г. - Подписан е мирен договор между Франция и Австрия, в околностите на италианското с. Кампоформио (Campoformio) от граф Л. Кобенцъл и ген. Наполеон Бонапарт.През 1787 г. - Започва излизането на серията статии “Федералист”, подготвящи приемането на Конституцията на САЩ.През 1651 г. - Английският крал Карл II бяга във Франция, минавайки през Англия преоблечен като слуга.През 1529 г. - Английският крал Хенри VIII назначава Томас Мор за лорд-канцлер.През 1483 г. - Учредява се испанската инквизиция от папа Сикст IV, той започва преследване на евреите и арабите из цяла Испания", "date": "2018.10.17", "title": "17 октомври в историята"}
{"url": "http://www.cross.bg/zhivotut-e-strahotna-melodiya-1586442.html", "text": "/КРОСС/ Животът е страхотна мелодия, но текстът е много объркан.Ханс Кристиан Андерсен", "date": "2018.10.17", "title": "Животът е страхотна мелодия..."}
{"url": "http://www.cross.bg/andreii-osiya-prorok-1586438.html", "text": "/КРОСС/  Св. пророк Осия. Стенопис от 1312 г. в манастира Ватопеди в Св. Гора Атон. Свети пророк Осия, син Беериев, произхожал от Исахаровото коляно (1). В онези времена много израилтяни отстъпили от истинския Бог и като забравили Неговите благодеяния и чудеса, се покланяли на идолите. Но богобоязненият Осия служел на Единия истински Бог, сътворил небето и земята и извел евреите от Египет с крепката Си ръка. Осия наставлявал хората, отпаднали от истината, и с мъдрите си увещания отново ги обръщал към благочестието на дедите.По вдъхновение от Светия Дух Осия много пророкувал за израилския народ. Изобличавайки беззаконните жители на Израилското царство, той му предсказвал големи бедствия от враговете, асирийски плен и после обръщане към Бога (2). Той предсказал и разпространяването на истинското Богопознание по цялата земя (Ос. 2:20. Ср. Иер. 31:34), края на Аароновото свещенство и старозаветните жертви (Ос.3:5), а също и завръщането на младенеца Иисус от Египет (3), Неговото възкресение на третия ден (4) и победата Му над смъртта (5). Всички тези пророчества са записани от Осия в неговата книга, която се състои от 14 глави. Като изречени чрез Светия Дух, всички те се нареждат сред другите боговдъхновени книги на Свещеното Писание.Пророк Осия живял дълги години* и в дълбока старост починал 820 години преди Рождество Христово, и е погребан с мир.* Пророческото му служение продължило повече от 60 години. Бел.ред. През време на иконоборчестата ерес на остров Крит живял един пустинножител на име Андрей. До него стигнал слух, че светите икони били подложени на поругание и че техните защитници били осъждани на страдания и мъки. Ереста била завладяла и императорския двор в Константинопол. Цялата Византийска империя била на кръстопът - за или против иконите.Св. Андрей решил да отиде в Цариград с намерение да отклони император Константин V Копроним (741-775 г.) от иконоборческата ерес. Мислел изобщо да го избави от нечестивите му действия, насочени срещу иконопочитанието. Всичко, което той видял по пътя, още повече възпламенило неговата ревност.Най-уважаваните епископи били изпращани на заточение. Тъмниците били пълни със затворници. Навсякъде се чувало за всикидневни изтезания и смъртни присъди. Навсякъде иконопочитателите били в немилост.Сърцето на Андрей пламнало от негодувание. Като пристигнал в Цариград, той отишъл веднага в църквата \"Св. Мамант\", където тогава бил императорът. Промъкнал се през огромната тълпа, явил се пред императора и почнал смело да го укорява:- За какво се наричаш християнин и служител Христов, щом се смееш на изображенията на Спасителя и угнетяваш неговите предани служители?Войници хванали пустинника, изтеглили го вън от църквата и почнали да го бият. Но императорът ги спрял и заповядал да доведат Андрей при него в двореца.Като се явил в звореца, императорът го запитал:- Как се реши да ме злословиш така дръзко? От безумие ли стори това, или от желание да станеш известен?- Ни от едното, ни от другото, но от ревност към Бога - отговорил Андрей. - Аз чух за пакостната ерес, която тъпче светите икони, и дойдох отдалече, за да те убедя да спре гонението на православните люде или да умра за Спасителя Христос.Императорът наръкъл идолопоклонство честта, която се въздава на иконите. Пустинникът безбоязнено му възразил, като доказал, че честта, въздавана на иконата, се отнася към лицето, което е изобразено на нея. И продължил:- Защо наказваш със смърт оня, който не указва нужното уважение на царските статуи и изображения? Ти искаш да бъдеш почитан в твоите изображения, а забраняваш да се почита Христос Бог в Неговите изображения!Императорът се разгневил и заповядал на придворни служители жестоко да бият тоя скромен отшелник. Заплашил го със смърт, ако не се откаже от иконопочитанието.Изпод ударите св. Андрей говорил внушително на императора:- По-добре е ти да се откажеш да се въоръжаваш против Църквата и да преследваш верните Христови служители, отколкото да очакваш аз да се отрека от Христа Господа в неговите изображения!Заредили се все по-жестоки мъчения. Извели пустинника на площада и го замеряли с камъни. Полумъртъв го затворили в тъмница.Православни се събрали около него в тъмницата и изразили уважение и любов към него като мъжествен страдалец за истината. Той ги наставлявал и укрепявал в благочестието.Императорът научил за тая среща и заповядал отново да мъчат пустинника. Завели го на мястото на наказанието. Един от еретиците се нахвърлил върху него с брадва и го убил.С молитва св. Андрей предал душата си на Бога (767 г.).Двадесет години след блажената кончина на преподобномъченика Андрей Критски иконоборството било осъдено от Седмия вселенски събор. Православието възтържествувало над всичик ереси (787 г.).В същия ден се празнува и паметта на Св. пророк Осия, който проповядвал в Израилското царство, когато пророк Исаия пророчествувал в Юдея.", "date": "2018.10.17", "title": "Св. прор. Осия. Св. прпмчк Андрей Критски"}
