{"url": "http://www.cross.bg/vttorrent-ppez-blocheiin-1577230.html", "text": "/КРОСС/ Cдeлĸaтa e билa cĸлючeнa в ĸpaя нa минaлaтa ceдмицa. Инфopмaциятa e нa yeб-пopтaлa Vаrіеtу, ĸoйтo зaceгa нямa инфopмaция зa cyмaтa.Cън нaпpaви oгpoмнo cъcтoяниe oт блoĸчeйн пpoeĸти. Toй oщe пpeз мeceц ceптeмвpи минaлaтa гoдинa зaпoчнa дa пpoявявa интepec ĸъм ВіtТоrrеnt, a пpeз мeceц янyapи бe пoдпиcaн дoгoвop зa нaмepeния. B cъщoтo вpeмe, cъздaтeлитe нa uТоrrеnt зaпoчнaxa дa тъpcят и дpyги ĸyпyвaчи. Toвa нaĸapa бизнecмeнa дa ce oбъpнe ĸъм cъдa, информира CNET.ВіtТоrrеnt, ocнoвaнa пpeз 2004 гoдинa, cъздaдe нaй-пoпyляpния пpoтoĸoл зa oбмeн нa фaйлoвe. Texнoлoгиятa ce изпoлзвa в пoчти вcичĸи тopeнт тpaĸepи, вĸлючитeлнo Тhе Ріrаtе Вау, іѕоНunt, Міnіnоvа, както и българските торент сайтове.He e извecтнa cyмaтa, ĸoятo Cън e дaл зa пpoeĸтa. Ho пapитe ca мy cтигнaли зa дa зaĸyпи ВіtТоrrеnt и вcичĸитe мy aĸтиви. Πaзapнaтa ĸaпитaлизaция нa нeгoвaтa ĸpиптoвaлyтa ТRХ ce oцeнявa нa $4,78 милиapдa. Oт тяx, $1,65 милиapдa ca нa Джъcтин Cън.B paмĸитe нa cвoятa ĸoмпaния Тrоn Fоundаtіоn, Cън възнaмepявa дa cъздaдe дeцeнтpaлизиpaн интepнeт, в ĸoйтo пpилoжeниятa щe ce cъздaвaт нa бaзaтa нa блoĸчeйн. Зaceгa нe ce знae пo ĸaĸъв нaчин зaĸyпyвaнeтo нa ВіtТоrrеnt щe ce впишe в тeзи плaнoвe.", "date": "2018.06.19", "title": "Криптомилиардер закупи BitTorrent и uTorrent"}
{"url": "http://www.cross.bg/intelekt-prodzhekt-dibeiitur-1577220.html", "text": "/КРОСС/ Американската компания Ай Би Ем изправи компютър срещу двама експерти по дебати в първата публична демонстрация на проект за изкуствен интелект, по който работи от години, предаде Асошиейтед прес.Екип на компанията, базиран в Израел, започва работа по проекта Проджект Дибейтър през 2011 г. – скоро след като суперкомпютърът на Ай Би Ем Уотсън побеждава двамата най-добри играчи в американското телевизионно куиз шоу \"Рискът\" (\"Jeopardy\").Разработка на Ай Би Ем е и компютърът Дийп Блу, който през 1997 г. победи шампиона по шах Гари Каспаров.Компанията представи най-новия си проект в понеделник в Сан Франциско. В първата си публична изява Проджект Дибейтър трябваше да приведе убедителни аргументи  – тема, по която изкуственият интелект не е бил подготвен предварително.\"Субсидирането на космическо изследване е като инвестирането в наистина добри автомобилни гуми. Подобно изследване може да обогати човешкото съзнание, да вдъхнови младите хора и същевременно да е солидна инвестиция, което го прави по-важно дори от добрите пътища, училища или здравеопазването\", е заявила компютърната система, наподобяваща монолит с екрани и надарена с женски глас.Компютърът е изградил встъпителното си слово, разчитайки на заложените в паметта му стотици милиони публикации във вестници, списания и други източници.След това компютърът е изслушал контрааргументите на двамата си човешки опоненти, Въпреки че изкуственият интелект разчита на технологии, подобни на използваните от търсачките \"Гугъл\" и \"Бинг\" и гласовия асистент Алекса, компания Ай Би Ем навлиза в нова територия, създавайки система, която се справя с по-задълбочени човешки практики като реторика и анализ и приложението им в обсъждането на големи въпроси с невинаги ясни отговори.Очаквано  в привеждане на числа и детайли като доказателства в тезата си. Компютърът е демонстрирал и способността си да борави с най-приковаващите вниманието елементи на спора и дори да \"пуска\" шеги по собствен адрес.. Наблюдателите отбелязват, че понякога шегите на компютъра не са били особено уместни, както и някои от източниците, на които се е позовавал - например арабски шейх.\n\t\t\t\t\t\"Хората са по-добри в използването на по-експресивна и оригинална реч. За да илюстрират основната си идея, те се позовават на собствения си опит. Машината не живее в реалния свят, нито има собствен живот, на който да се позове\", казва Дарио Гил от Ай Би Ем.На този етап няма планове за комерсиализирането на Проджект Дибейтър. В бъдеще обаче той може да се използва като помощник, например на адвокати, във вземането на информирани решения. ", "date": "2018.06.19", "title": "Изкуствен интелект участва в дебат с хора (видео)"}
{"url": "http://www.cross.bg/lager-avramopylos-migrantite-1577225.html", "text": "/КРОСС/ Еврокомисарят по миграцията Димитрис Аврамопулос заяви днес на пресконференция, че има идея, но няма предложение, за обособяването на лагер за мигранти в Европа. Той направи този коментар след среща с вътрешните министри на страните от Западните Балкани, България и Австрия като настоящ и бъдещ председател на Съвета на ЕС.Еврокомисарят съобщи, че участниците в срещата са обсъдили въпроса с миграцията и сигурността по границите. По неговите думи срещата не е била свикана заради извънредни обстоятелства.Попитан дали на срещата е било обсъждано обособяването на миграционен лагер в Албания, той отрече.Аврамопулос попита журналистите дали са чували някоя европейска държава да е изразила готовност да разгърне подобен лагер, където чужденците, търсещи закрила, да бъдат подслонявани в очакване на оценка по внесените молби да бъдат допуснати в ЕС.Инициатива за лагер в Албания или в която и да е друга страна не сме обсъждали днес. Ако този въпрос възникне някога, ще го обсъдим, поясни Аврамопулос.Германия излъчи много силно послание какво имаме предвид със съпричастието по въпроса с мигрантите.Вярвам, че е важно съседите да си сътрудничат, особено когато са държави от ЕС, добави еврокомисарят по повод споровете за възстановяването на границите в Шенген и прехвърлянето на мигранти между страните, които те са достигнали и онези, през които са преминали по-рано.Призовавам всички да проявят повече доверие, съпричастие и отговорност. Не трябва да даваме поводи на онези, които целят да подкопаят европейските ценности, призова Аврамопулос.Той потвърди, че през Балканите се отваря нов път за мигрантите – през Босна и Херцеговина, Албания и Черна гора. Бройката на мигрантите там се повишава, макар още да не е тревожна, посочи еврокомисарят.Страните от Западните Балкани положиха големи усилия да спадне броят на незаконните движения, добави той по повод възможността въведеният безвизов режим за гражданите на тези държави да бъде преразгледан.Безвизовото пътуване е преимущество, което не само правителствата, но и гражданите трябва да защитават, отбеляза еврокомисарят.Косово изпълнява почти всички показатели за отпадането на визите за ЕС. Надявам се, че сме наистина много близо до отпадането на визите за целия регион много скоро, заяви Аврамопулос.", "date": "2018.06.19", "title": "ЕК: Не се обсъжда възможност за обособяването на миграционен лагер в Европа"}
{"url": "http://www.cross.bg/krug-supernik-vtoriya-1577224.html", "text": "/КРОСС/ След като днес стана ясно, че Лудогорец ще играе с Крусейдърс от Северна Ирландия в първия квалификационен кръг на Шампионска лига, вече е ясно и кой ще е евентуалният съперник на \"орлите\" във втория кръг, ако се справят със своя съперник.Това ще е победителят от двойката Дюделанж (Люксембург) - Видеотон (Унгария).Първите мачове ще се изиграят на 10/11 юли, а реваншите са седмица по-късно - 17/18 юли.В първата среща Лудогорец ще е домакин. Първите двубои за втория кръг ще са на 24/25 юли, а реваншите седем дни по-късно - 31 юли/1 август. ", "date": "2018.06.19", "title": "Приемлив съперник за Лудогорец във втория кръг на Шампионска лига"}
{"url": "http://www.cross.bg/otkriha-razlozhen-tryp-na-zhena-v-iskurskoto-defile-1577227.html", "text": "/КРОСС/ Около 17.50 часа на 18 юни в РУ- Своге бил подаден сигнал, че при бране на гъби в гора над с. Луково мъж е намерил човешки труп.Местопроизшествието е посетено от дежурна оперативна група и е извършен оглед. Установен е труп в напреднал стадий на разложение, най- вероятно от женски пол и с неустановена самоличност. Назначена е съдебно- медицинска експертиза.По случая е образувано досъдебно производство.", "date": "2018.06.19", "title": "Откриха разложен труп на жена в Искърското дефиле"}
{"url": "http://www.cross.bg/kolymbiya-yaponiya-minyti-1577223.html", "text": "/КРОСС/ Отборът на Япония поднесе една от изненадите на Мондиал 2018, побеждавайки състава на Колумбия на старта на кампанията си на руска земя.На \"Мордовия Арена\", в сблъсък от Група \"H\", \"самураите\" се наложиха с 2:1. Точни в полза на победителите бяха Кагава и Осако. Почетното попадение за колумбийците реализира Кинтеро, разписал се от свободен удар.Колумбийците бяха мотивирани да повторят доброто си представяне от преди четири години, когато достигнаха до четвъртфинал, който обаче бе драматично загубен от Бразилия.Дебют на световни футболни финали за тима записа Радамел Фалкао, който на Мондиал 2014 не взе участие заради контузия. Нападателят обаче не впечатли с изявите си.През първото полувреме драма на стадиона в Саранск не липсваше, като стартът бе повече от неприятен за колумбийския състав.\r\n Още в 3-ата минута Санчес игра с ръка в наказателното поле, за което бе изгонен с директен червен картон от рефера Дамир Скомина.Зад топката на бялата точка застана Шинджи Кагава, който даде ранно предимство на тима си.Последва незабавна реакция от страна на звездите на Колумбия, които се втурнаха в атака. С два пропуска обаче се отличи Радамел Фалкао, за когото срещата е дебютна на световни футболни финали.Нападателят сякаш не беше на себе си, като дори не успяваше да овладее подобаващо кълбото.Последваха силни минути и за японците, като Инуи се озова очи в очи с Оспина, но не успя да го преодолее.В средата на полувремето Хосе Пекрман извърши на пръв поглед странна смяна, изваждайки от игра Хуан Куадрадо.Резултатът беше изравнен в 39-ата минута, когато Кинтеро бе точен за 1:1, разписвайки се от свободен удар. Изпълнението беше доста любопитно, като състезателят на Колумбия стреля под стената, изградена пред японската врата.Така до почивката нито един от двата състава не разполагаше с превес пред опонента си.През вторите 45 минути Колумбия се втурна в атака, но отбраната на съперника на първо време стоеше стабилно и не допускаше изненади.Въпреки това по-опасните ситуации отново бяха в полза на Япония.Инуи и Сакаи пропиляха уникални положения в полза на азиатския състав, като не успяха да се разпишат, останали лице в лице с Давид Оспина.17 минути преди последния сигнал Осако ознаменува доброто си представяне днес с гол за оказалото се и крайно 1:2.До последния сигнал с пропуск се отличи и влезлият като резерва Хамес Родригес. \r\n Така Япония започва участието си на Мондиала в Русия с важна победа, която може да се окаже от определящо значение за борбата в тази група.", "date": "2018.06.19", "title": "Колумбия загуби от Япония с 1:2"}
{"url": "http://www.cross.bg/yvrezhdaniya-pomosht-lichnata-1577226.html", "text": "/КРОСС/ Провал при поредното обсъждане на Закона за личната помощ, предложен от омбудсмана и протестиращите майки на деца с увреждания.Представители на Националния съвет на хората с увреждания определиха законопроекта като \"аматьорски\" на днешната среща в Министерския съвет.Според тях той ще няма да бъде в полза на всички хора с увреждания.От финансовото министерство пък изразиха притеснение, че законопроектът ще струва над 1 млрд. лева на държавата, а не около 200 милиона, каквото беше твърдението на омбудсмана Мая Манолова.До продължителните разговори се стигна след протестите на родителите на деца с увреждания, които 19-и ден стоят в палаткови лагери.Те настояват за приемане на Закона за личната помощ, който да гарантира индивидуален подход към нуждите на всеки човек с тежко увреждане.„Този закон няма да реши проблемите на хората с увреждания, но ще е показване на воля”, каза омбудсманът Мая Манолова.", "date": "2018.06.19", "title": "Провал при поредното обсъждане на Закона за личната помощ"}
{"url": "http://www.cross.bg/kadri-dimitrov-plamen-1577228.html", "text": "/КРОСС/ Между 12 и 15 процента средно увеличение на работните заплати във всички сектори ще поискат от КНСБ за следващата година.Това каза при посещението си в Русе президентът на синдиката Пламен Димитров. По думите му средната работна заплата в Русе е над 880 лв., в София достига 1 500 лв., но в райони с липса на икономика, като Видин, тя е едва 700 лв.\"В регионите, където няма работещи предприятия, трябва да разчитат на по-доброто усвояване на европейските средства. Затова техният апел за новия програмен период е да има повече инвестиционни проекти\", коментира Пламен Димитров, цитиран от БНТ.\"В регионален план имаме драматична диспропорция и тя се задълбочава. Това всъщност показва колко неефективно се харчат парите от европейскитеинвестиции.\"Пламен Димитров каза още, че един от сериозните проблеми на бизнеса – липсата на квалифицирани кадри, няма да бъде решен с внос на работници. КНСБ не одобрява прекалената либерализация на този процес и безконтролното наемане на чужденци.\"В началото на лятото сме, вече минаха 5 хиляди вноса на украинци и молдовци основно, при 2 600 за целия минал сезон. Това не е пътят, така не можем да решим структурния проблем на пазара на труда. Още повече, че вносът на кадри, които липсват, де факто пак липсват – говоря за инженерни кадри, за хора със специалности, а не за сезонни работници, които идват с ниска квалификация или без никаква.\"Пламен Димитров беше категоричен, че привличането на квалифицирани кадри може да стане единствено с достойно заплащане. В Русе той постави началото на националната кампания за изграждане на системи за информиране в 200 предприятия, където няма синдикални организации. Идеята е обучени работници да са връзката с мениджърите и да информират за бизнес плановете им, за внедряването на нови технологии или за евентуални съкращения.", "date": "2018.06.19", "title": "КНСБ ще иска 15% по-високи заплати във всички сектори"}
{"url": "http://www.cross.bg/izrigvane-medusae-fossae-1577229.html", "text": "/КРОСС/ Планетолози от университета \"Джонс Хопкинс\" са заключили, че структурата се появила вследствие на катастрофално вулканично изригване, което довело също до формиране на водоеми и вероятно до възникване на живот.Medusae Fossae е масивно геоложко образувание от ерозирали скали, разположени близо до екватора на планетата и простиращи се на разстояние 8000 километра. Част от образуванието е с гладък и вълнист релеф, но в някои области има долини и хребети. Радиолокационни данни показват, че Medusae Fossae съдържа шуплести скали, както и ледникови отлагания, чието количество е сравнимо с това на южната полярна шапка на Марс.", "date": "2018.06.19", "title": "Учени разкриха една марсианска загадка"}
{"url": "http://www.cross.bg/razvitie-byrgas-regionalnoto-1577235.html", "text": "/КРОСС/ Заместник-министърът на регионалното развитие и благоустройството Валентин Йовев  заедно с кмета на Община Царево Георги Лапчев, главния архитект на общината Даниел Калудов, изпълнителния директор на Агенцията по геодезия картография и кадастър инж. Михаил Киров, главния секретар на АГКК Емилия Ангелова, началника на СГКК – Бургас инж. Светла Кутлева и началника на РДНСК - Бургас инж. Милен Ненчев направи внезапна проверка на къмпинг „Корал“ във връзка с появили се в медийното пространство сигнали за строителство.Резултатите от проверката ще бъдат обобщени в доклад до министъра на регионалното развитие и благоустройството Николай Нанков. ", "date": "2018.06.19", "title": "Заместник-министър Йовев извърши проверка на къмпинг „Корал“   "}
{"url": "http://www.cross.bg/rymen-radev-slovakiya-1577234.html", "text": "/КРОСС/ Европейският съюз трябва да отчете интересите на всички държави членки при приемането на правилата за командироване на работници в т. нар. пакет „Мобилност“. Около това мнение се обединиха президентът Румен Радев и премиерът на Словашката република Петер Пелегрини, които се срещнаха днес в рамките на официалното посещение на българския държавен глава в Братислава.Ако не се отчетат съображенията на българските превозвачи, има риск  хиляди наши граждани да останат без работа, което ги превръща в потенциални емигранти, заяви Румен Радев. Той и премиерът на Словакия бяха единодушни, че кохезионната политика на ЕС трябва да бъде активно продължена, за да се постигне баланс в развитието на отделните региони в Общността. Средствата за кохезия трябва да бъдат обвързани с конкретни критерии като водещ да е БВП на глава от населението. Словашкият премиер изрази позицията, че ако европейските средства за една страна бъдат намалени, трябва да бъде допусната гъвкавост при разпределението им, като съответната държава сама да може да определя приоритетите си при използването на тези пари.Петер Пелегрини изрази пред президента Румен Радев подкрепата на Словакия за членството на България в Шенген, в Еврозоната и в ОИСР.Българският президент и словашкият премиер споделиха общия ангажимент на двете страни да продължат да работят за премахването на двойните стандарти в храните на европейския пазар, което оценяват като приоритет и ще координират усилията си в тази кауза.", "date": "2018.06.19", "title": "България и Словакия настояват ЕС да отчете интересите на всяка държава членка при приемането на пакета \"Мобилност\"   "}
{"url": "http://www.cross.bg/stoiinost-prognozna-mrezha-1577216.html", "text": "/КРОСС/ Агенция „Пътна инфраструктура“ стартира обществените поръчки за избор на изпълнител за поддържане (превантивно, текущо, зимно и ремонтно – възстановителни работи при аварийни ситуации) на републиканските пътища за следващите 5 години. Както и досега обществените поръчки са по райони - Северозападен, Северен централен район, Югоизточен, Южен Централен и Югозападен район. Общата им индикативна стойност е над 427 млн. лв.Обособена позиция № 1 – ОПУ Видин, с прогнозна стойност 14 300 000 лв. без ДДС. Дължината на пътната мрежа е 608,040 км;Обособена позиция № 2 – ОПУ Враца, с прогнозна стойност 19 100 000 лв. без ДДС. Дължината на пътната мрежа е 646,050 км;Обособена позиция № 3 – ОПУ Монтана, с прогнозна стойност 16 400 000 лв. без ДДС. Дължината на пътната мрежа е 622,626 км;Обособена позиция № 4 – ОПУ Ловеч, с прогнозна стойност 18 400 000 лв. без ДДС. Дължината на пътната мрежа е 732,174 км;Обособена позиция № 5 – ОПУ Плевен, с прогнозна стойност 18 600 000 лв. без ДДС. Дължината на пътната мрежа е 793,736 км.Общата прогнозна стойност на обществената поръчка е 86 800 000 лв. без ДДС.Обособена позиция № 1 – ОПУ Велико Търново, с прогнозна стойност 23 200 000 лв. без ДДС. Дължината на пътната мрежа е 963,921 км;Обособена позиция № 2 – ОПУ Габрово, с прогнозна стойност 12 100 000 лв. без ДДС. Дължината на пътната мрежа е 503,741 км;Обособена позиция № 3 – ОПУ Разград, с прогнозна стойност 12 800 000 лв. без ДДС. Дължината на пътната мрежа е 505,400 км;Обособена позиция № 4 – ОПУ Русе, с прогнозна стойност 12 600 000 лв. без ДДС. Дължината на пътната мрежа е 496,583 км;Обособена позиция № 5 – ОПУ Силистра, с прогнозна стойност 13 700 000 лв. без ДДС. Дължината на пътната мрежа е 506,075км.Общата прогнозна стойност на обществената поръчка е 74 400 000 лв. без ДДС.Обособена позиция № 1 – ОПУ Бургас, с прогнозна стойност 25 100 000 лв. без ДДС. Дължината на пътната мрежа е 1121,699 км;Обособена позиция № 2 – ОПУ Сливен, с прогнозна стойност 14 000 000 лв. без ДДС. Дължината на пътната мрежа е 586,302 км;Обособена позиция № 3 – ОПУ Стара Загора, с прогнозна стойност 20 700 000 лв. без ДДС. Дължината на пътната мрежа е 782,664 км;Обособена позиция № 4 – ОПУ Ямбол, с прогнозна стойност 13 100 000 лв. без ДДС. Дължината на пътната мрежа е 596,272 км.Общата прогнозна стойност на обществената поръчка е 72 900 000 лв. без ДДС. Обособена позиция № 1 – ОПУ Кърджали, с прогнозна стойност 15 500 000 лв. без ДДС. Дължината на пътната мрежа е 649.047 км;Обособена позиция № 2 – ОПУ Пазарджик, с прогнозна стойност 15 600 000 лв. без ДДС. Дължината на пътната мрежа е 666.952 км;Обособена позиция № 3 – ОПУ Пловдив, с прогнозна стойност 23 400 000 лв. без ДДС. Дължината на пътната мрежа е 918.793 км;Обособена позиция № 4 – ОПУ Смолян, с прогнозна стойност 18 100 000 лв. без ДДС. Дължината на пътната мрежа е 538.842 км;Обособена позиция № 5 – ОПУ Хасково, с прогнозна стойност 22 100 000 лв. без ДДС. Дължината на пътната мрежа е 1011.107 е км.Общата индикативна стойност на обществената поръчка е 94 700 000 лв. без ДДС. Обособена позиция №1 – ОПУ Благоевград, с прогнозна стойност 19 800 000 лв. без ДДС. Дължината на пътната мрежа е 680 км ;Обособена позиция № 2 – ОПУ Кюстендил, с прогнозна стойност 18 800 000 лв. без ДДС. Дължината на пътната мрежа е 619.423 км;Обособена позиция № 3 – ОПУ Перник, с прогнозна стойност 12 100 000 лв. без ДДС. Дължината на пътната мрежа е 529.822 км;Обособена позиция № 4 – ОПУ София, с прогнозна стойност 47 900 000 лв. без ДДС. Дължината на пътната мрежа е 1349.810 кмОбщата прогнозна стойност на обществената поръчка е 98 600 000 лв. без ДДС.На 28 май т. г. беше стартирана обществената поръчка за текущ ремонт и поддържане на републиканските пътища в Североизточен район. Тя е в 4 обособени позиции:Обособена позиция № 1 – ОПУ Варна, с прогнозна стойност 11 800 000лв. без ДДС. Дължината на пътната мрежа е 647,014 км.;Обособена позиция № 2 – ОПУ Добрич, с прогнозна стойност 14 700 000 лв. без ДДС. Дължината на пътната мрежа е 823 км;Обособена позиция № 3 – ОПУ Търговище с прогнозна стойност 10 200 000 лв. без ДДС. Дължината на пътната мрежа е 523,3 км;Обособена позиция № 4 – ОПУ Шумен с прогнозна стойност 11 400 000 лв. без ДДС. Дължината на пътната мрежа е 575,244 км.Общата прогнозна стойност на обществената поръчка е 48 100 000 лв. без ДДС. Срокът за изпълнение на обществените поръчки е 60 месеца. Офертите на кандидатите за поддържане на републиканските пътища в Северен централен, Северозападен и Югозападен район се подават до 17:30 ч. на 23 юли 2018 г. За Южен централен, Югоизточен и Североизточен район кандидатите могат да подават оферти до 17:30 ч. на 26 юли 2018 г.", "date": "2018.06.19", "title": "АПИ стартира обществените поръчки за текущ ремонт и поддържане на републиканските пътища за следващите 5 години "}
{"url": "http://www.cross.bg/makron-prezident-posle-1577222.html", "text": "Видеоклип, в който френският президент Еманюел Макрон скастри тийнейджър, използвал фамилиарно обръщение към него, бързо се разпространи в социалните медии, предаде Асошиейтед прес.Момчето пита вчера Макрон \"Как си, Маню?\" на официална церемония за 78-годишнината от историческия призив на Шарл де Гол към армията за съпротива срещу нацистите.                       Макрон му отговаря: \"Наричай ме \"г-н президент на републиката\" или господине\", а после добавя: \"Щом искаш да правиш революция, първо завърши училище, започни сам да си изкарваш прехраната, а после учи другите, нали?\".Президентът качи видеото с тези реплики в „Туитър” и днес то предизвика множество коментари. Някои критикуват френския държавен глава, че се държи надменно, а други одобряват, че иска почтително отношение.\n\t\t\t\t\t ", "date": "2018.06.19", "title": "Макрон нахока тийнейджър заради държанието му и пусна видеото в „Туитър” (видео)"}
{"url": "http://www.cross.bg/deloto-razpitani-razpitan-1577219.html", "text": "/КРОСС/ Премиерът Бойко Борисов ще бъде разпитан като свидетел по делото срещу бившия здравен министър Петър Москов, предаде репортер на bTV. Защитата също така няма да се откаже от показанията и на другите министри, но около 180 свидетели няма да бъдат разпитани.Други 10 анонимни свидетели все пак ще бъдат разпитани.Специализираният съд даде ход на делото срещу бившия здравен министър. Той е обвинен в това, че не е изпълнил служебните си задължения, като е приел дарение от Министерство на здравеопазването на Турция на ваксини.Спецсъдът отказа да върне делото на прокуратурата, като това е второто дело, което съдът не връща от началото на тази година.Общо четирима души са подсъдими.Делото все още не е започнало по същество.", "date": "2018.06.19", "title": "Бойко Борисов ще бъде разпитан по делото срещу Петър Москов"}
{"url": "http://www.cross.bg/silite-demonstranti-vlyazoha-1577221.html", "text": "/КРОСС/ Около 1000 демонстранти опитаха днес да преминат през защитните ограждения на украинския парламент и влязоха в сблъсъци със силите на реда. Ранени бяха няколко души, съобщиха властите, цитирани от RT.Протестиращите – ветерани от съветското нахлуване в Афганистан (79-89 г.), миньори и \"ликвидатори\", наети по време на аварията в ядрената централа \"Чернобил\" през 1986 г., искат достойни заплати и социални придобивки.Представители на минния сектор, изпаднал в трудно положение след четири години на въоръжен конфликт между армията и проруските сепаратисти в Източна Украйна, поискаха също така да им бъдат преведени неизплатените заплати.След като събориха защитно ограждение около сградата на парламента – Върховната рада, демонстрантите влязоха в стълкновение със силите на реда.Трима души са пострадали и най-малко един е задържан, каза Андрий Криченко от киевската полиция. На мястото са разположени около 500 полицаи.Заместник-председателят на парламента Ирина Герашченко се обърна в ефира на телевизия 112 към водачите на протеста с предложение да бъде създадена инициативна група. След това", "date": "2018.06.19", "title": "Сблъсъци между демонстранти и полиция пред Върховната рада в Киев"}
{"url": "http://www.cross.bg/radev-rymen-bulgariya-1577217.html", "text": "/КРОСС/ Още в началото на миграционната криза България имаше много по-трезво поведение от много европейски държави. Охраната на външните граници на ЕС трябва да се засили безкомпромисно. Това заяви президентът Румен Радев в Братислава, на съвместна пресконференция със словашкия си колега Андрей Киска. Българският държавен глава е на официално посещение в Словашката република, където беше посрещнат с тържествена церемония пред Президентския дворец. Румен Радев и Андрей Киска бяха единодушни, че ЕС се нуждае от единно решение по отношение на миграционната политика. „Европа най-сетне започна да осъзнава значимостта на тази криза. Всички вече установихме, че политиката на отворени врати е вредна не само за Европа, но тя е вредна особено и за държавите, от които идват мигрантите“, заяви българският президент и уточни, че мигрантите не бива да абдикират от решаването на проблемите в собствените си страни.Върховенството на закона беше друга тема от разговорите на двамата държавни глави. По думите на президента Радев, както обществото в България, така и в Словакия има интерес от установяване на високи антикорупционни практики. „За нас европейска интеграция означава приемане на европейски модели и стандарти в борбата с корупцията и престъпността“, заяви Румен Радев. Президентът Киска заяви, че България и Словакия трябва да изпълняват задълженията си, произтичащи от членството им в  ЕС и НАТО и да са непримирими в борбата с корупцията.Румен Радев и Андрей Киска се обединиха около мнението, че необходими условия за приемане на европейската валута са прозрачна среда на управление, строг банков надзор и решителни действия срещу порочни корупционни практики. Българският президент изтъкна необходимостта от детайлен анализ и национален план на действие при влизане в Еврозоната.Словакия може да сподели с България опита си за въвеждане на еврото, подкрепяме ви за влизането в Еврозоната и в Шенген, отбеляза словашкият президент.По време на срещата Румен Радев изрази интереса на страната ни за последващо задълбочаване на сътрудничеството със Словакия в сферите на автомобилостроенето, туризма, информационните технологии и енергетиката. Енергийният проект „Ийстринг“ е приоритет не само за България и Словакия, а и за ЕС, защото ще позволи диверсификация и обезпеченост на доставките чрез свързване на газопреносната мрежа на Централна, Западна и Югоизточна Европа, заяви Румен Радев.Като доказателство за добрите отношения между двете страни президентът Киска изтъкна факта, че всяка година 100 хил. словашки граждани посещават България и допълни, че принос за това имат двете директни самолетни линии между държавите ни. В присъствието на двамата президенти бяха подписани двустранни документи – договори за сътрудничество между Техническия университет-София и Техническия университет в Братислава, между Българската телеграфна агенция и Словашката телеграфна агенция, както и между УНСС и Икономическия университет – Братислава. По думите на Андрей Киска и Румен Радев документите ще дадат нов импулс на сътрудничеството в сферата на образованието и информацията.По време на срещата двамата президенти обсъдиха и процеса на модернизация на военно-въздушните сили на двете държави. Словашката република, както и България, е в процес на проучване на оферти за закупуване на нови изтребители. В отговор на въпрос за критериите за избор, зададен от словашки журналисти, Румен Радев заяви, че процедурата по покупка трябва да се проведе в условията на прозрачност, обективност и конкуренция, а политиците, които взимат решения, не бива да пренебрегват военната експертиза, защото те няма да са тези, които ще носят риска при полет, а поддръжката и разходите по самолетите ще продължат много дълго, след като те не са вече в политиката. „Обикновено превес вземат геополитическият критерий и финансовият, но не трябва да забравяме, че цената на покупката е много по-малка от цената, която се плаща за поддържането в течение на десетилетия след покупката на самолети“, заяви президентът.След срещата си двамата президенти положиха венци на паметника „Порта към свободата“, издигнат в памет на 400 души, убити на границите на Чехословашката социалистическа република в периода 1945-1989 г.По-късно днес президентът Радев ще проведе срещи с министър-председателя на Словашката република Петер Пелегрини, както и с председателя на Националния съвет Андрей Данко.В Братислава президентът Румен Радев ще се срещне и с представители на българската общност. ", "date": "2018.06.19", "title": "Президентът Румен Радев в Братислава: Охраната на външните граници на ЕС трябва да е безкомпромисна"}
{"url": "http://www.cross.bg/ii-ychastuk-krymovgrad-1577215.html", "text": "/КРОСС/ Подписан е договорът за рехабилитацията на участък от път II-59 Момчилград - Крумовград - Ивайловград. Програмата на Агенция „Пътна инфраструктура“ предвижда да бъдат основно ремонтирани общо 32 км от второкласния път. Инвестицията е за над 20 млн. лв. с ДДС.Ремонтът на път II-59 е разделен на два участъка. Първият е с дължина близо 6 км (от км 24+548 до км 30+439), а вторият е 26 км (от км 30+439 до км 56+861.68). Рехабилитацията на 6-километровата отсечка, в близост до село Карамфил, ще бъде изпълнена ДЗЗД „ИЗТОЧНИ РОДОПИ 3“, в което участват: „Пътстройинженеринг“ АД, „ПСК Виастрой“ ЕООД, „Пътища“ АД, БСК „Горна Оряховица“ АД и „Атлас Балкан“ АД. Стойността на договора е 3 398 995,7 лв. с ДДС, а срокът за изпълнение 8 месеца. Предвидена е рехабилиция на асфалтовата настилка и изграждане на две бетонови подпорни стени с обща дължина 25 метра.Строителният надзор ще бъде осъществен от „Строл 1000“ АД. Подписаният с тях договор е за 51 000 лв. с ДДС.Предстои подписването на договора и с изпълнителя на втория 26-километров участък. Строителните дейности ще бъдат възложени на Обединение „ПЪТ II-59“, в което са: „Джи Пи Груп“ АД и „Контратас Инглесиас“ АД. Срокът за изпълнение на ремонтните дейности на отсечката е 14 месеца. На участъка - от с. Карамфил до разклона за с. Белополци на път II-59, ще бъде извършена реконструкция на пътя в чертите на Крумовград и с. Полковник Желязово и обновяване на настилката.", "date": "2018.06.19", "title": "Подписан е договорът за ремонта на участък от път II-59 Момчилград - Крумовград - Ивайловград "}
{"url": "http://www.cross.bg/bulgaro-amerikanska-podgotovka-boiini-1577218.html", "text": "/КРОСС/ Съвместна българо-американска подготовка „Joint Training 2“ ще се проведе в района на учебен полигон „Ново село“ в периода 19 юни - 30 октомври 2018 година. Предвижда се в нея да участват военни формирования от Сухопътните войски, Съвместното командване на силите и служба „Военна полиция“. От въоръжените сили на САЩ в „Joint Training 2“  ще се включат до 400 военнослужещи с необходимата екипировка, щатно въоръжение и бойни припаси.По време на съвместната българо-американска подготовка ще бъдат използвани танкове М1А2 „Абрамс“, бойни машини на пехотата М2А3 „Брадли“, бронирани бойни машини АРС М113, самоходни гаубици М109А6 „Paladins“, както и спомагателна и ремонтна техника.Съвместната българо-американска подготовка е част от мерките за укрепване на сигурността в Черноморския регион.", "date": "2018.06.19", "title": "На учебен полигон „Ново село“ започва съвместна българо-американска подготовка"}
{"url": "http://www.cross.bg/yvrezhdaniya-horata-maiikite-1577213.html", "text": "/КРОСС/ „ Необходим е нов модел на грижата за хората с увреждания. Министерство на труда и социалната политика обсъжда три закона: Закон за хората с увреждания, Закон за социалните услуги и Закон за личната помощ. Би трябвало тези закони да го предложат.” Това заяви председателят на НС на БСП Корнелия Нинова на пресконференция в централата на партията. Тя добави, че това се показва и от решение на ВАС, който определя за незаконосъобразно обвързването на размера на месечната добавка с гарантирания минимален доход. „Единственият начин, по който тази добавка трябва да се определя, са индивидуалните потребности на съответния човек”, уточни председателят на БСП .Тя добави, че противоречията, свързани с новите законопроекти между различните организации, които представляват хората с увреждания и правителството, се задълбочават. „Ние редовно се срещаме с майките на децата с увреждания и тяхната заявка е, че ще протестират до приемането на Закона”, каза още Нинова. Тя добави, че  най-важен е Законът за социалните услуги. „В плана за интеграция и решенията на правителството на Бойко Борисов е записано, че такъв закон ще има до края на 2016 г. Сега е средата на 2018 г., затова настояваме до края на месец юли, този закон, обещан  преди две години, да бъде внесен”, заяви лидерът на левицата. Тя призова управляващите да не отлагат и да не лъжат хората с увреждания, че закон ще има до октомври-ноември. „Абсурд е майките и децата да стоят в палатките до ноември, затова ще внесем предложение- парламентът да няма ваканция това лято, да работи и през август. Не е човешко и нормално- депутатите да лежат по плажовете, а майките с децата да лежат в палатките и по жълтите павета”, каза Корнелия Нинова. „Това, за което претендират майките на деца с увреждания, беше обещано през миналата година. Тогава управляващите казаха, че промените в законите ще са готови до февруари, сега обещаха за октомври”- каза зам.-председателят на ПГ на „БСП за България” Антон Кутев. Той припомни, че  още на 15.07 миналата година, социалистите са внесли много предложения, които не бяха приети от ГЕРБ. „Ако те бяха приели нашите предложения, сега нямаше да сме в тази ситуация. Тогава говорихме за финансите, предвидени за 2018, услугите социален и личен асистент, програми за насърчаване и обучение, както и за развитие на собствен бизнес от хората с увреждания”, припомни Кутев. Народният представител изтъкна още, че тогава е обсъждана и визията на управляващите за ТЕЛК  и анализът на индивидуалните оценки на хората с увреждания. „Ако решението, което предложихме преди година, бе влязло в сила, нито една част от разговорите, които се водят в момента, нямаше да са актуални. Голяма част от проблемите щяха да са решени. Промяната, трябва да се случи бързо. Ако кабинетът не успее да я направи, ние ще го накараме”,  сигурен е Антон Кутев.", "date": "2018.06.19", "title": "Нинова: Не е човешко и нормално- депутатите да лежат по плажовете, а майките с децата- в палатките и по жълтите павета"}
{"url": "http://www.cross.bg/migratziyata-ninova-bezhantzite-1577214.html", "text": "/КРОСС/ „Питаме премиера Борисов- каква е позицията на България за миграцията.Европа се раздира от противоречия по въпроса. Германското правителство е изправено пред политическа криза. Германия, Италия и Австрия обявяват обща ос срещу нелегалната миграция, също и Вишеградската четворка, с нейните предложения и решения. САЩ посочиха миграцията като най-големия проблем пред Европа.” Това заяви председателят на БСП Корнелия Нинова по време на пресконференция в централата на партията. Тя настоява Бойко Борисов, преди да замине на заседание на правителствените ръководители на ЕС на 28-29-ти юни, да се яви в българския парламент и да информира българското общество- с каква позиция отива по тези въпроси.„Вътрешният министър на Германия, а и не само той, настоява бежанците да се връщат в държавите, в които мигрантите за първи път са пресекли границата на ЕС. Българското правителство съгласно ли е с тази позиция? Ако не е – какво ще предложи?”, попита председателят на БСП. Тя заяви, че бежанците, преминали за първи път през България, преди да стигнат Европа, са 44282 души по официални данни на Държавната агенция за бежанците. „Ако се приеме предложението на германския вътрешен министър, тези хора ще трябва да се върнат в България”, обясни тя.Корнелия Нинова припомни, че през 2017 г. Германия, Франция и Австрия вече са поискали да ни върнат такива хора – общо 7842 души, пак по данни на същата агенция. „България е приела обратно 3249-ма. Макар и бавно, този процес си върви. Защо правителството мълчи?”, попита Нинова. Тя сподели и позицията на БСП по тази тема. „Връщане на бежанците в държавата, от която са дошли, а не връщането им в България”, подчерта председателят на БСП.", "date": "2018.06.19", "title": "Корнелия Нинова: Премиерът Борисов да каже каква е позицията на България за миграцията?"}
{"url": "http://www.cross.bg/makedoniya-stranata-kotziyas-1577206.html", "text": "/КРОСС/Гърция иска да има на северната си граница приятел и партньор в лицето на Македония. Това заяви гръцкият външен министър Никос Коцияс, цитиран от македонското издание Фактор.През миналата седмица Македония и Гърция постигнаха споразумение за новото име на македонската държава. Коцияс подписа споразумение с македонския вътрешен министър Никола Димитров. Така страната прие името Северна Македония.„Това решение е по-добро от възможността Македония да стане общност, доминирана от Турция. Така страната може да се разпадне и да отвори път за Велика Албания и Велика България“, заявява Коцияс.Според него гръцкото правителство е взело предвид всички възможни сценарии на развитието на ситуацията. От там са взели решение, което е най-добро за гръцките национални интереси.През последните дни в Гърция и Македоняи има редица протести срещу споразумението между двете страни.Македонското правителство осъди призивите към насилие в страната. От там заявиха, че ще защитят сигурността на своето население.", "date": "2018.06.19", "title": " Ако няма Северна Македония, ще има Велика България!"}
{"url": "http://www.cross.bg/zaharova-rysiya-zapadut-1577203.html", "text": "/КРОСС/След края на Студената война Русия беше отворена към западните държави, но остана измамена. Това заяви говорителят на руското външно министерство Мария Захарова, цитирана от РИА Новости.Според Захарова Русия иска да развива търговските и културните си връзки със Запада, както и да се откаже от визовите ограничения. Тя смята, че Западът е обградил страната с бодлива тел.„Никой не ни беше нападнал, но Михаил Горбачов искаше да сложи край на надпреварата във въоръжението и на Студената война. Ние бяхме отворени към западните страни. Не получихме обаче отговор на това. Ние искаме да развиваме нашите отношения. Те могат да са икономически и културни“, заяви Захарова.През май руският президент Владимир Путин заяви, че Западът не бива да преминава определена червена линия. Според него Русия е станала заложник на вътрешни противоречия в САЩ.", "date": "2018.06.19", "title": "Мария Захарова: Западът измами Русия"}
{"url": "http://www.cross.bg/fandukova-problemi-pochistvaneto-1577207.html", "text": "/КРОСС/По време на проверка на почистването на участък от Владайска река след вчерашния потоп в София кметът Йорданка Фандъкова сподели пред журналисти, че няма данни за нанесени сериозни щети по инфраструктурата в града.\"Такъв обем като този на вчерашния дъжд не може да бъде поет от каквато и да е било канализация. Като цяло, мисля че за всички е ясно, че особено в града проблеми с оттичането почти нямаше. Там, където имаше, те бяха свързани или с подземни нива, каквито са подлезите и транспортните тунели, или са свързани с проблеми със самата инфраструктура. Преди няколко години тези участъци бяха над 100. Сега сме ги свели под 20. Разбира се не мога да кажа, че всички шахти са били на 100% изчистени и никой не би могъл да каже това\", каза още тя.\"По отношение на метрото искам да повторя, че метрото не е спирало да се движи. Имаше наводнени метростанции и входове към тях. Ясно е, че при тежки наводнения винаги може да се стече вода по стълбите, тъй като са под земята\", каза още кметът на София.\"Всяка година почистваме между 50 и 100 км речни корита на територията на Столична община. За тази сме заложили почистването на 85 км, като Столична община финансира почистването на 45 от тях. 19 км вече са почистени“, уточни Фандъкова.", "date": "2018.06.19", "title": "Фандъкова: Нямаше проблеми с канализацията"}
{"url": "http://www.cross.bg/tzvetovete-snimkata-sofiya-1577210.html", "text": "/КРОСС/ Паметникът на Съветската армия в София беше боядисан отново този път една от фигурите осъмна в розово а на друга бе забодено знамето на ''ЛГБТ общността''.Вандалският акт станал днес е направен от чужденци според автора на снимката качена в социалната мрежа.На снимката се вижда и човек с китара отиващ към поругания за поред път паметник.Припомняме,че паметника бе заливан с червена боя, бе правен в цветовете на екшън герой, бе боядисван как ли не и дори бе направен в жълто синьо цветовете на знамето на Украйна.Руското правителство също вече скочи ,срещу продължаващата вандалщина но ефект няма.Призоваваме Столична Община да вземе спешни мерки и на място да бъдат монтирани камери за видео наблюдение за да се спрат тези вандалски актове с историческия и културен паметник изобразяващ освободителите на България. ", "date": "2018.06.19", "title": "Отново поругаха Паметника на Съветската армия в София"}
{"url": "http://www.cross.bg/leva-singul-live-1577208.html", "text": "/КРОСС/Аржентина ще извоюва победа срещу временния водач в група „D\" - Хърватска, в среща от Световното първенство по футбол 2018 в четвъртък, показват коефициентите на „Еврофутбол\" (1.80 за символичния домакин срещу 3.44 за съперника им). Всички предложения на „Еврофутбол\" за двубоя вижте .Други интересни видове залог като Най-резултатна група, Най-добър европейски отбор, Да се класира на определени фази от надпреварата, Победител в групите, Брой спечелени точки, Голмайстор-отбор и други можете да намерите в , които „Еврофутбол\" предлага за Мондиала.Ето още от българския букмейкър и програмата на Мондиала в идните дни:Полша - Сенегал                                                  Сингъл, Live, ТОП „1\"- 2.38 „Х\"- 2.80 „2\"- 2.45Русия - Египет                                                       Сингъл, Live, ТОП „1\"- 2.13 „Х\"- 2.80 „2\"- 2.75Португалия - Мароко                                             Сингъл, Live, ТОП „1\"- 1.50 „Х\"- 3.12 „2\"- 4.66Иран - Испания                                                      Сингъл, Live, ТОП „1\"- 12.00 „Х\"- 4.45 „2\"- 1.12Дания - Австралия                                                 Сингъл, Live, ТОП „1\"- 1.73 „Х\"- 2.82 „2\"- 3.75Франция  - Перу                                                    Сингъл, Live, ТОП „1\"- 1.42 „Х\"- 3.34 „2\"- 5.05Мачовете от Мондиала започнаха да носят сериозни постъпления за играчите на „Еврофутбол\". Майстор на предвижданията от Кърджали, играл Краен изход на двубои от последните дни, спечели два пъти по или общо .Неговото постижение бе последвано от това на столичанин, който позна точния резултат на три срещи на Световното и само с 20 лева спечели . Друг участник от София изкара , а негов колега от с. Марково - Пловдивско, си тръгна с  от 4 мача в права колонка. Изненадващата победа на Мексико срещу Германия в неделя донесе на познавач от Пловдив  лева само с 10 лева залог. Той включи сблъсъка в своите 5 мача в права колонка.  Виртуалният футбол СПОРТМАКС също е източник на добри доходи за своите почитатели. Участник от Русе изкара общо  от Първо полувреме / Краен изход, друг от Павликени грабна  от Точен резултат, във Варна падна печалба от  от Първо полувреме / Краен изход, а в Бургас - от  от комбинация на Точен резултат, Първо полувреме / Краен изход и Секунда на първи гол.Натрупаната сума в Суперджакпот 15 към 13.00 часа на 19.06.2018 г. е , а срещите от него можете да намерите . Суперджакпот 13 е на стойност 9 631 лева, а мачовете от него са .30-те срещи от Световното първенство по футбол, включени в МАКСГОЛ, вижте .  ", "date": "2018.06.19", "title": "„Еврофутбол“: Аржентина ще пребори водача в D-група Хърватска"}
{"url": "http://www.cross.bg/yran-obednen-kamara-1577205.html", "text": "/КРОСС/Болни от рак в Сърбия ще съдят страни членки на НАТО заради бомбардировките с обеднен уран и първите жалби се очакват в края на септември и през октомври, съобщиха медии в западната ни съседка.Медиите цитират председателя на Гражданското сдружение \"Обеднен уран\" Свето Него. Жалбите ще се подават поотделно, обясни той.\"Ще съдим страните членки на НАТО за материални и нематериални щети. Ще започнем с жалби против пет държави\" и ще се договорим кои да бъдат те, каза Него.През следващите месеци ще бъдат формирани работни групи, които ще пишат жалбите. Зад проекта стоят Адвокатската камара на Сърбия, Адвокатската камара на Белград и част от Адвокатската камара на Ниш.Най-важно за сръбските граждани е, че италиански съд потвърди причинно-следствената връзка между обеднения уран и заболелите войници, които са се намирали в бомбардираната територия в Косово.\"Съдът в Италия определи компенсации на болните от рак войници и семействата им от 200 000 до 500 000 евро и ние ще искаме същите обезщетения за нашите граждани\", каза адвокат Сърджан Алексич, председател на организационния комитет на симпозиума за последиците от бомбардировките с обеднен уран.Белград е решен да докаже последиците от бомбардирането на Сърбия с обеднен уран, каза миналия месец председателката на сръбския парламент Мая Гойкович.Имаме задължение към гражданите след изчерпателна работа да им съобщим истината, тъй като това е престъпление без прецедент, заяви тя.", "date": "2018.06.19", "title": "Болни от рак сърби ще съдят НАТО"}
{"url": "http://www.cross.bg/pargov-fandukova-kaloyan-1577211.html", "text": "/КРОСС/ Шахтите в София не се чистят, а те са 35 000, посочи лидерът на БСП-София. Социалистите настояват за извънредна сесия на Столичния общински съвет заради щетите от.Лидерът на БСП-София Калоян Паргов поиска оставката на кмета Йорданка Фандъковае и извънредна сесия на Столичния общински съвет заради наводненията след дъжда в столицата на 18 юни вечерта.София се превърна във Венеция, бе изводът на Калоян Паргов.Бурята \"Фандъкова\" ни връхлетя за пореден път, каза Паргов и показа снимки, на които се виждат наводнените булеварди и подходи към метрото. Бурята \"Фандъкова\" изми всички постижения на г-жа Фандъкова и нейния екип, бе неговият извод.Паргов настоя за извънредна сесия на Столичния общински съвет, на която кметът да обясни как се готви градът за превенцията на подобни явления. Според Паргов кметът трябва да си подаде оставката. Фандъкова да ни освободи от собствената си буря, за да намерят софиянци кмет, който да решава проблемите, бе изводът на Калоян Паргов.Шахтите в София не се чистят, а те са 35 000, посочи лидерът на БСП-София. ", "date": "2018.06.19", "title": "Калоян Паргов: София стана Венеция, Фандъкова да подаде оставка, щом не се справя!"}
{"url": "http://www.cross.bg/marin-reshenieto-symata-1577204.html", "text": "/КРОСС/Общият съд на ЕС потвърди решението на Европейския парламент крайнодесният политик и бивш кандидат-президент на Франция Марин льо Пен да възстанови на ЕП 300 000 евро, предаде Reuters.На Льо Пен, която бе евродепутат между 2009 и 2017 г., беше наредено да плати, след като парламентът определи, че е използвала неправомерно сумата за фиктивно назначаване на асистент. Марин отнесе случая в Общия съд на съюза.\"С днешното си решение съдът отхвърля искането на Льо Пен и потвърждава решението на парламента за възстановяване на сумата\", заяви Общият съд.Льо Пен може да обжалва решението пред Съда на ЕС - върховната съдебна инстанция на съюза.", "date": "2018.06.19", "title": "Осъдиха Марин Льо Пен"}
{"url": "http://www.cross.bg/konkyrsa-dirbg-elitza-1577209.html", "text": "/КРОСС/  Звездно жури и фейсбук гласуване избраха фаворитките в конкурса на Dir.bg от цялата страна и чужбина се включиха в 12-ото поред издание на конкурса \"Най-красива абитуриентка\", организиран от Dir.bg. Всички те показаха своите щастливи и безценни мигове от бала, запечатани в общо .Елица Луканова от 118 СУ „Академик Людмил Стоянов“ в град София стана  . Победителката бе избрана от  — Ивайло Захариев, Дария Симеонова, Калоян Минев и „Най-красивата абитуриентка“ на 2017 година Мила Слепцова.\"Най-красивата абитуриентка на 2018\" Елица Луканова е имала двоен празник на бала си. Освен завършването, тя е отпразнувала и 19-ия си рожден ден. Елица мечтае да следва „Банкиране“. През лятото няма да си губи времето, като от следващия месец започва работа.                        Победителката  СПА ваканция за двама в апартхотел \"Лъки Банско\", включваща две нощувки в \"Студио Лукс\". Тя ще се окичи и с разкошно колие от авторската колекция на Goto Jewellery and diamonds, ръчно изработено от бяло злато, перла и четири диаманта. Всички финалистки получават от Refan Kомплект Refan Gold Collection, който включва парфюмна вода, душ-гел и лосион за тяло.Първите десет от  в конкурса \"Най-красивата абитуриентка\" бяха избрани от потребителите на Dir.bg. В продължение на 26 дни всеки имаше възможност да подкрепи своята фаворитка във фейсбук страницата на конкурса. Абитуриентките, които влязоха в топ 10 на снимките с най-много харесвания, продължиха директно към финала. Още 10 финалистки бяха класирани от Редакционния съвет на Dir.bg. А всички кандидатури бяха внимателно оценени от независимото звездно жури.Екипът на Dir.bg пожелава много образователни и творчески успехи на всички участнички в конкурса, както и на своята победителка - Елица Луканова. Очаквайте скоро още изненади с нея в Dir.bg!", "date": "2018.06.19", "title": "Избраха най-красивата абитуриентка на 2018 година"}
{"url": "http://www.cross.bg/sofiya-ofis-finansovi-1577212.html", "text": "/КРОСС/ До 2 юли 2018 г. включително годишните финансови отчети (ГФО) могат да бъдат подавани освен в Агенция по вписванията и в 13 офиса на Националната агенция за приходите в София.Във фронт офиса на Агенция по вписванията – гр. София работят допълнителен брой гишета за приемане на заявления за годишни финансови отчети.В офисите на НАП в столицата са обособени работни места за служителите на Агенция по вписванията, които приемат предварително подготвения пълен пакет от документи, 1. Офис Витоша гр. София - 1618, бул. Цар Борис III 215 2. Офис Възраждане гр. София - 1309, бул. Д. Петков 107 3. Офис Изток гр. София - 1574, бул. Шипченски проход 69А 4. Офис Красно село гp. София - 1606, бул. Македония 3, в сградата на „Републиканска пътна инфраструктура\"5. Офис Люлин гр. София - 1336, бул. Захари Стоянов 15 6. Офис Младост гр. София - 1784, бул. Цариградско шосе 111, в сградата на Изпълнителна агенция „Държавна собственост“ към Министерство на отбраната7. Офис Оборище гр. София - 1504, ул. Силистра 8 8. Офис Център гр. София - 1000, ул. 6-ти септември 10 9. Офис Красна поляна гр. София – 1330, бул. Възкресение 1А 10. Офис Илинден гр. София – 1309, ул. Билянини извори 10, вх. Б 11. Офис Надежда гр. София – 1220, бул. Илиенско шосе8 /в бившата административна сграда на ЗММ/ 12. Офис Сердика гр. София – 1202, бул. Кн. Мария Луиза 88 13. Офис Подуяне гр. София – 1517, ул. Константин Фотинов 2.", "date": "2018.06.19", "title": "Годишните финансови отчети се подават и в 13 офиса на НАП - София до края на юни"}
{"url": "http://www.cross.bg/kushti-istanbyl-magazini-1577196.html", "text": "/КРОСС/ Гръмотевична буря с пороен дъжд се разрази и в Истанбул.Снимки, публикувани в „Туитър”, показват размера на нощното бедствие. Приземните етажи на къщи и магазини са наводнени, съобщи турската телевизия НТВ.Най-много пострадали сгради има в кварталите „Бакъркьой” и „Йешилкьой”. Наводнени са и много закрити паркинги. Пожарни екипи започнаха работи по отводняване", "date": "2018.06.19", "title": "Порой наводни къщи и магазини в Истанбул"}
{"url": "http://www.cross.bg/snimki-ryse-dynav-1577198.html", "text": "/КРОСС/ 630 снимки, направени по поречието на Дунав, се състезават във фотоконкурса  на  Министерството на регионалното развитие и благоустройството „Една река – десетки райски кътчета“. Те бяха получени в периода от 3 май до 15 юни на електронната поща на министерството и сега предстои да бъдат избрани най-добрите от тях. Инициативата е посветена на Международния ден на р. Дунав, който се отбелязва на 29 юни.В конкурса се включиха над 200 души. Повечето от тях са изпратили по няколко  снимки - красиви пейзажи, исторически и природни забележителности, заснети през различните сезони на годината. Нощни кадри или направени с дрон, както и подводни фотоси. Най-много са от жители на Русе, следвани от Видин, София, Козлодуй, Свищов, Силистра, Плевен и Оряхово. Снимки са получени дори от Велико Търново и Етрополе. Най-младият участник в надпреварата е на 11 години, а най-възрастният –  на 72 години. Конкурсът цели да популяризира природните красоти на Дунав и да стимулира развитието на туризма. Най-добрите 12 снимки ще станат част от изложба, която ще бъде открита в Русе от министъра на регионалното развитие и благоустройството Николай Нанков на 29 юни, когато с различни инициативи в града по традиция се отбеляза международният ден на реката. За фотографиите на първо, второ и трето място ще има атрактивни награди. Подготвени са и много поощрителни награди.Някои от снимките ще бъдат изложени на „Моста на влюбените“ в София през октомври в експозиция, която ще е част от заключителното събитие за Българското председателство на Стратегията на ЕС за Дунавския регион - Седмия годишен форум и срещата на министрите с ресор туризъм. Акценти на форума са регионалният туризъм като генератор за икономически растеж и ключов фактор за справяне с екологичните, социално-икономическите и демографските предизвикателства, както и културното наследство в политиките на ЕС като ресурс за устойчиво развитие.Победителите в конкурса ще бъдат уведомени чрез предоставените от тях контакти, а наградите ще бъдат връчени при откриване на изложбата в Русе или ще се изпратят по пощата.", "date": "2018.06.19", "title": "630 снимки се състезават във фотоконкурса на МРРБ за река Дунав"}
{"url": "http://www.cross.bg/byri-zashtita-bulgariya-1577195.html", "text": "/КРОСС/ От гледна точка на мълниите, лятото е най-опасният период, тъй като по това време на годината често се разразяват бури, придружени с гръмотевици.- За защита на домакинските уреди и вътрешната електрическа инсталация е препоръчително да има монтирана катодна защита в ел. табло на сградата или устройства като UPS, протектори и разклонители с предпазител и/или катоден отвод.При отсъствие от дома за по-дълго през деня изключвайте от контакта електрическите уреди, които най-много се влияят от външно пренапрежение - телевизор, компютър, климатики др. С цел защита на сградата от пряко попадане на мълнии се препоръчва изграждане на мълниеприемници и мълниеотводи. Мълниезащитната инсталация на всяка сграда трябва да бъде заземена съгласно изискванията и периодично проверявана.В случай на повреда на електроуред съгласно нормативната уредба следва клиентът в кратки срокове да подаде писмено заявление с искане за проверка на място. При посещение на място от екип на дружеството се извършва технически оглед и проверка на повредения уред в присъствие на клиента като се съставя констативен протокол.   В случаи на авария клиентите на EVN България могат да сигнализират денонощно на телефон 0700 1 0007.", "date": "2018.06.19", "title": "В сезона на гръмотевичните бури EVN България съветва как можем да опазим електроуредите от повреди   "}
{"url": "http://www.cross.bg/videoigri-pristrastenostta-razstroiistvo-1577200.html", "text": "/КРОСС/ Световната здравна организация (СЗО) обяви пристрастеността към видеоигри за психично разстройство, съобщиха Асошиейтед прес и Ройтерс.„Разстройството на геймъра” е определено като „устойчиво или повтарящо се геймърско поведение”, което „взема превес над жизнените интереси”, като хранене, сън, образование и работа.Според представители на СЗО включването на пристрастеността към видеоигри в новото издание на Международната класификация на болестите ще „помогне на държавите да са по-добре подготвени да разпознаят този проблем”.Решението на СЗО да определи пристрастеността към видеоигри за психично разстройство срещна критики, най-вече заради опасения, че може да доведе до стигматизиране на младите играчи.", "date": "2018.06.19", "title": "СЗО: Пристрастеността към видеоигрите е болест"}
{"url": "http://www.cross.bg/sili-nova-kosmosa-1577202.html", "text": "/КРОСС/ Президентът на САЩ Доналд Тръмп обяви, че е наредил на Пентагона да бъдат създадени космически сили като независим род войски, съобщи АР.По време на обръщение пред Националния съвет за космоса стопанинът на Белия дом поясни, че това ще бъде нова част от въоръжените сили на САЩ.\"Ние ще имаме космически сили\", съобщи Тръмп и се закани САЩ да бъдат лидер в усвояването на далечния космос.Президентът подчерта, че американското присъствие в космоса е \"въпрос на национална сигурност\". Той добави, че е възродил съвета пред година и че продължава да инструктира администрацията си да осъвремени регулациите в областта на космонавтиката. Той изтъкна още, че ще се подпише под нова директива за изпълнение на нова работна рамка за управление на космическия трафик.", "date": "2018.06.19", "title": "САЩ готвят космическа армия"}
{"url": "http://www.cross.bg/makedoniya-imeto-skopie-1577199.html", "text": "/КРОСС/ Парламентът в Скопие обсъжда подписания в неделя между Атина и Скопие договор, с който се решава спорът за името на Македония.Съгласно споразумението тя ще се нарича Република Северна Македония.За приемането на проектозакона е нужно обикновено мнозинство, т.е. повече от половината присъстващи депутати.След това документът трябва да бъде подписан от президента Георге Иванов в седемдневен срок.Ако той наложи вето, както се очаква, договорът ще бъде върнат за второ гласуване от парламента.Окончателното решение ще вземат гражданите на Македония на референдум през есента.", "date": "2018.06.19", "title": "Споразумението за името на Македония: Какво предстои"}
{"url": "http://www.cross.bg/hip-hop-hoo-klyb-1577197.html", "text": "/КРОСС/Американската ексцентрична хип-хоп, хардкор, пънк и хорър банда  (Horror, англ. ) пристига за първи път в България за Бандата  е основана от чернокожите  и в Ню Джърси, САЩ през 2012 г., а двамата са силно повлияни и вдъхновени от хип-хоп културата и гангстер рапърите като  и . Като тийнейджъри често отскачали до Бруклин, за да гледат на живо пънк концерти на ,. и други. Но да са в публиката не било достатъчно за , както двамата описват себе си. През 2014 г. те вече са в Лос Анжелис и смело екпериментират с музиката си - комбинация от хип-хоп и хардкор пънк.  С обложката на първият си албум  ( искат да съобщят, че \". На сцената и в клиповете си залагат на визуалните ефекти и търсят нестандартно представяне, най-често повлияни от horror филмите (на които са фенове). С провокативно поведение и необичайни сценични решения - концертите на групата са пълни с рокенрол адреналин и хип-хоп свобода, което е гаранция за уникално преживяване за публиката. Най-смелите и любопитни фенове у нас ще имат възможност да видят за първи път ексцентричната банда на 27 юни в клуб “Терминал 1” от 22.00 ч. Вратите се отварят в 21.00 ч. Организатор е “Строежа”. за концерта на  на  се продават ексклузивно в системата на  на цена от . , а в деня на събитието, на място ще са по Можете да ги намерите още в: офисът на Евентим на ул.”6-ти септември” 58, Office 1 Superstore, OMV, Orange Center, Usit Colours, Билетен център в НДК, клуб Строежа, Български пощи, Вастелс България, Каса Арена Армеец, Технополис, Duende Travel София, книжарница „Бард“, книжарница „На спирката“.: \n\t\t\t\t\t\n\t\t\t\t", "date": "2018.06.19", "title": "Американската ексцентична хорър банда HO99O9 пристига  в София на 27 юни!"}
{"url": "http://www.cross.bg/protzenta-toploenergiyata-prirodniya-1577201.html", "text": "/КРОСС/ От юли топлоенергията и токът ще поскъпнат с повече от предвиденото, въпреки че енергийният регулатор намали до 11 на сто скокът на цените на природния газ. Това каза председателят на Комисията за енергийно и водно регулиране /КЕВР/ Иван Иванов.„Не може природният газ да нараства с 10 процента и той формира 60 до 70 процента от цената на топлинната енергия, и да се поиска средно увеличение 2-3 процента. Аз съм убеден, че ще постигнем цени, които са възможно най-ниските при това увеличение. По отношение на електроенергията, влиянието на цената на природния газ е опосредствано, чрез добавката \"задължение към обществото\" влиянието там ще бъде значително по-малко“, каза Иванов.Окончателното решение на цените на газа, топлоенергията и тока, регулаторът ще вземе на 1-ви юли.", "date": "2018.06.19", "title": "От юли топлоенергията и токът поскъпват с повече от предвиденото"}
{"url": "http://www.cross.bg/treta-akkyyu-tyrtziya-1577193.html", "text": "/КРОСС/Турският президент Реджеп Ердоган заяви, че страната му има намерение да построи трета атомна електроцентрала, предаде ТАСС.Няма да се ограничим само с проекта за АЕЦ \"Аккую\". Ще построим и трета АЕЦ. АЕЦ \"Аккую\" ще може да покрие 10 процента от нашите потребности от енергия. След като бъде пусната в експлоатация АЕЦ Синоп ще можем да удовлетворим още повече от нашите потребности от енергия, каза Ердоган.По думите му Турция също ще строи и собствени атомни електроцентрали.АЕЦ \"Аккую\" ще бъде построена близо до пристанище Мерсин на брега на Средиземно море от руската държавна компания \"Росатом\" и ще се състои от четири енергоблока с мощност по 1200 мегавата. ", "date": "2018.06.19", "title": "Турция ще строи трета ядрена електроцентрала"}
{"url": "http://www.cross.bg/huawei-telenor-otkrito-1577194.html", "text": "/КРОСС/Практическият семинар ще започне на 21 юни от 16:00 часа в столичния парк „Заимов\"Технологичният производител Huawei организира уъркшоп за продуктова фотография със смартфон, като част от програмата за офис на открито - Telenor Park Office. Семинарът ще се проведе в четвъртък, 21 юни, от 16:00 часа с водещ фотограф Вера Гоцева - Lomovera ().С този семинар Telenor и Huawei целят да помогнат на start-up комании, представители на малкия бизнес, медии, блогъри, фриленсъри, собственици на електронни магазини и други съвременни професии, в които една добра снимка се изплаща многократно и вече може да бъде направена с последно поколение смартфон, каквито са флагманите на Huawei Mate 10 Pro, P20 и P20 Pro.Снимането на продукти има своите специфични особености и същевременно е подчинено на основни правила във фотографията като цяло, които ще бъдат демонстрирани в приятна и вдъхновяваща обстановка в рамките на отворения за всички „Офис в парка\" на Telenor.Събитието на Huawei се организира в партньорство с Теленор по време на инициативата „Офис в парка\", която се състои тази седмица в парка „Заимов\" (до Драматичен театър „София\"). Нестандартното свободно пространство за работа под открито небе предлага всички необходими условия за успешна работа извън стените на обичайния офис - креативно пространство и бърза 4G интернет връзка.Пространството, с около 30 работни места, отвори врати на 18 юни и ще приютява всички желаещи да работят на открито всеки ден до 22 юни от 9 до 18 часа ", "date": "2018.06.19", "title": "Huawei и Вера Гоцева – Lomovera с уъркшоп за продуктова фотография в рамките на Telenor Park Office"}
{"url": "http://www.cross.bg/evro-prestuplenie-glava-1577188.html", "text": "/КРОСС/ Около 25% от българите, или почти всеки четвърти, е бил готов да съобщи за извършено престъпление или вандализъм на съответните органи. Това показват данни от мащабен анализ на Евростат за темата „Престъпност” през 2016 г.Средният показател за европейците, които са заявили желание да докладват на компетентните органи за видяно престъпление, криминален инцидент или вандализъм в техния регион, е около 15 на сто, отчита европейската статистика.Все пак анализът уточнява, че готовността да се докладва за видяно престъпление, е твърде субективен показател, тъй като във Великобритания, където се отчита най-нисък дял на убийства на глава от населението, е регистриран най-висок дял от хора, готови да съобщят за възникнало престъпление.И обратно – в Литва, където е регистриран най-висок процент на убийства, има най-нисък процент от хора, готови да съобщят за престъпление или вандализъм.Според друг акцент от анализа България е сред страните в ЕС със сравнително ниски разходи за правосъдие на глава от населението. Страната ни е отделяла приблизително по 50 евро на глава от населението за функционирането на съдебната система като цяло, при среден показател за ЕС от около 100 евро на глава от населението през 2016 г., отчита европейската статистика.По-малко от нас за правосъдие отделят в Кипър, Румъния, Естония и Литва, където разходите за противодействие на престъпността варират от 25до 50 евро на глава от населението.Анализът отчита и някои ключови моменти от широката палитра на престъпността, като на първо място се поставят умишлените убийства в ЕС и в частност, в България.За отчетения период умишлените убийства у нас са били 130 на брой, което представлява по 1,7 престъпления от подобен характер на 100 000 души население при среден показател за ЕС от 0,7 на сто.Регистрираните кражби у нас са били около 38 хиляди (по 530 на 100 хиляди души), а изнасилванията – около 120 на брой, или по 1,6 на 100 хиляди души.По готовност да се докладва за видяно престъпление, криминален акт или вандализъм България е безспорен лидер в ЕС с 25 на сто.Около 20% от италианците изразяват готовност да съобщят за видяно престъпление, както и около 18% от холандците и англичаните.На противоположния полюс едва 3 на сто от хърватите са били готови да съдействат на компетентните органи, както и 5 на сто от литовците и поляците.Изчисленията на Евростат за процента на хората, които са готови да докладват за възникнало престъпление, показва, че в градовете на ЕС почти всеки пети жител, тоест около 20%, са готови да съдействат за противодействие на престъпността. В селските райони този процент е близо три пъти по-нисък – едва около 7 на сто от живеещите в такава среда са били готови да съобщят за възникнало престъпление. Най-висок дял от средства за противодействие на престъпността се отделят в Швейцария - по 450 евро на глава от населението, отчита Евростат. Втората държава, където са заделени най-много средства за съдебната система, е Люксембург – по 200 евро на глава от населението. Следват Великобритания и Германия – по 180 евро, Швеция, Ирландия и Австрия –  по около 150 евро на глава от населението и др.Най-малко средства на глава от населението за съдебната система се заделят в Кипър и Румъния – по около 25 евро, Естония и Литва – по около 40 евро, България и Унгария – по около 50 евро и др.Общо в страните на ЕС през 2016 г. за съдебната система са били заделени над 50 милиарда евро, отчита европейската статистика.Един от основните акценти на анализа е причинената смърт чрез убийство – в страните на ЕС за отчетения период са регистрирани над 4300 убийства, което е значително по-малко от регистрираните в ЕС през 2008 г. над 5600 убийства.Най-висок е делът на убийствата в трите балтийски републики Литва, Латвия и Естония –  с по 7 смъртни случая на 100 хиляди души население.Най-нисък дял на убийства на глава от населението е регистриран във Великобритания и Австрия – под 0,5 на 100 хиляди души. Страната, в която са регистрирани най-много убийства е Франция – 1017 смъртни случая, или 1,5 на 100 хиляди души. В световен мащаб най-много убийства са регистрирани в Латинска Америка и конкретно в Хондурас – по 70 на 100 хиляди души население, показва анализът на Евростат.", "date": "2018.06.19", "title": "Евростат: Всеки четвърти българин готов да съобщи за извършено престъпление"}
{"url": "http://www.cross.bg/pekin-poseshtenie-chen-yn-1577179.html", "text": "/КРОСС/ Китайски държавни медии съобщават, че севернокорейският лидер Ким Чен-ун е пристигнал на двудневно посещение в Пекин, предаде CCTVNEWS.Това посещение последва историческата му среща с президента на САЩ в Сингапур миналата седмица, след която американецът изненадващо обяви, че ще прекрати общите американско-южнокорейски военни маневри.Според вестник японски медии Ким ще пътува до Пекин със самолет. Ако бъде потвърдено, това ще е третото посещение на Ким в Китай за три месеца.През март той направи в Пекин първата си визита в чужбина откакто дойде на власт през 2011 г., а през май посети град Далян в Североизточен Китай.ТАСС цитира телевизия NHK, че самолет Ил-76 на севернокорейската авиокомпания \"Еър Корьо\", в който може би е Ким Чен-ун, се е приземил в Пекин.", "date": "2018.06.19", "title": "Ким Чен-ун на изненадващо посещение в Китай"}
{"url": "http://www.cross.bg/dzhymhyr-kyins-dimitrov-1577187.html", "text": "/КРОСС/ Григор Димитров ще започне сезона на трева днес (19 юни). Българинът ще излезе на корта на турнира в \"Куинс Клъб\" по обяд. Очаква се срещата му с босненеца Дамир Джумхур, който е 29-ти в света, да започне в 14:00 ч., тъй като е първа на централната арена.Димитров и Джумхур са се срещали 2 пъти в кариерата си, като роденият в Хасково тенисист е бил краен победител в срещите. Те играха през 2017 г. в Пекин и 2016 г. в Делрей Бийч.При победа Григор може да срещне във втория кръг на турнира бившия номер 1 - Новак Джокович.Иначе турнирът в \"Куинс Клуб\" е един от любимите на българина. Той е шампион в надпреварата от 2014 г., а през 2017 г. достигна до полуфинал. Тази година Димитров е поставен под номер 2 в схемата. С по-предно класиране от него е единствено Марин Чилич.", "date": "2018.06.19", "title": "Григор срещу Джумхур днес по обяд"}
{"url": "http://www.cross.bg/purviya-liga-grypite-1577184.html", "text": "/КРОСС/ Днес от 13:00 часа ще бъде изтеглен жребият за първия квалификационен кръг в Шампионска лига. Именно от него участието си ще започне и българският първенец Лудогорец, който ще се опита да се класира за групите на турнира за трети път в своята история.Вчера от УЕФА разделиха 32 отбора на две групи по десет тима и една с 12. Във всяка от групите половината отбори са поставени, а другите непоставени.Вероятните съперници на \"орлите\" са Викингур (Фарьорски острови), Крусейдърс (Северна Ирландия), Корк Сити (Ейре), Валур (Исландия) или победител от мач от предварителния кръг.Първите мачове от първия квалификационен кръг на Шампионската лига ще се играят на 10/11 юли, а реваншите са на 17/18 юли.", "date": "2018.06.19", "title": "Лудогорец очаква първия си съперник по пътя към групите на Шампионска лига"}
{"url": "http://www.cross.bg/posochva-greshki-putya-1577185.html", "text": "/КРОСС/ България е на второ място в Европа по смъртност заради пътно-транспортни произшествия. Застрахователна фирма направи проучване на рисковото поведение зад волана – т.нар. Индекс за безопасно шофиране (Safe Drive Index).Според европейската статистика причина за 93% от пътнотранспортните произшествия с жертви през 2017 г. са човешките грешки.Дефиницията на човешка грешка е невъзможността да направим нещо, което сме наумили, посочва социологът Яна Спасова от компанията, изготвила изследването. То посочва три вида човешки грешки – пропуски; грешки, свързани с липса на познания или допълнителни умения; и нарушения – при които умишлено или неволно се пренебрегват законовите правила.Изследването показва още, че повечето хора се определят като нерискови шофьори, а останалите пътя – като рискови.Това самочувствие допринася за неправилно поведение на пътя, посочва Лазар Георгиев, изпълнителен директор на застрахователната фирма, поръчала изследването.", "date": "2018.06.19", "title": "Изследване: Къде грешим, когато шофираме"}
{"url": "http://www.cross.bg/makedoniya-pirinska-severna-1577186.html", "text": "/КРОСС/ Погледнато обективно, името Северна Македония крие опасности за определени претенции в някакъв момент. Това каза в предаването „Тази сутрин” по bTV доц. Даниел Вачков, директор на Института за исторически изследвания към БАН.Известно е, че Пиринска Македония чисто географски също се включва в това понятие Северна Македония. Разбира се, трябва да кажем, че никога Македония не е била делена по този начин – на Северна и Южна, а на Вардарска, Пиринска и Егейска, допълни доц. Вачков.Сега правителството в Скопие изглежда доста диалогично с България и дава заявки, че най-после там има готовност за някакъв диалог, което много отдавна не сме виждали, допълни той.Историкът е един от членовете в българо-македонската комисия, която трябва да обсъди общата история и образователните програми. По думите му самото име не е чак толкова застрашително. „Много отдавна обаче в техните учебници е заложена една абсурдна теза, абсолютно невярна, с която растат поколения. Записано е, че след подялбата на Македония между балканските държави след балканските войни македонците в Пиринска Македония били подложени на терор и денационализация. Децата учат, че техните братя в Пиринска Македония са под терор и под българска денационализация”, поясни доц. Вачков.„Основното е какво мислят тамошните хора, не толкова договорът и името”, категоричен е той.„Тези неща трябва да бъдат извадени от учебниците, първо, защото са исторически неверни, противоречията се виждат. Както казват, че Пиринска Македония е подложена на терор, в същото време признават, че след балканските войни в Първата световна над 200 000 македонци от Егейска и Вардарска Македония са се преселили в България. Всеки нормален човек ще си зададе въпроса защо, ако са подложени на терор, идват в България”, заяви доц. Вачков.", "date": "2018.06.19", "title": "Крие ли името Северна Македония опасности за определени претенции?"}
{"url": "http://www.cross.bg/okruzhen-vidinskiya-deloto-1577189.html", "text": "/КРОСС/ Видинският окръжен съд ще произнесе днес присъдите по наказателното дело за взрива във фабрика „Миджур” – Горни Лом, при който загинаха 15 души.Прокуратурата повдигна обвинения по делото срещу четирима души и съдебното дело след много прехвърляния между Видинския и Софийския окръжен съд започна в дунавския град през февруари 2017 г. Само през миналата година по мегаделото са проведени 35 заседания.Състав на Видинския окръжен съд е разпитал по делото близо 200 свидетели. Пред съда са застанали и 40 експерти вещи лица.Обвинения са повдигнати срещу собственика на завода Валери Митков, срещу бившата служителка в предприятието Палма Иванова, която е отговаряла за безопасността на труда, срещу бившия началник на отдел „Контрол на общоопасните средства” в МВР Божидар Василев и срещу Ивелина Бахчеванова – бивш директор в икономическото министерство. В процеса бяха конституирани 48 частни обвинители – наследници на загиналите. ", "date": "2018.06.19", "title": "След близо 3 години и половина: Произнасят присъдите за взрива в „Миджур”"}
{"url": "http://www.cross.bg/kyltyrata-pametnik-banov-1577190.html", "text": "/КРОСС/ Статутът на паметник на културата на Двойната къща в София е възстановен, след като тя вече беше съборена.Според министъра на културата Боил Банов това не граничи с абсурда. По думите му, след като, макар и разрушена, Двойната къща отново е обявена за паметник на културата, ще могат да се възстановят фасадите, „ще се възстанови и памет, а тя е най-важното”.Субстанцията я няма вече и това е проблем, но като визуална памет може да бъде съхранена, каза пред bTV Банов.„Тя е била със статут на паметник на културата, а след това минава обосновано решение, че вече не е паметник на културата. Тоест законосъобразно е разрушена към онзи момент”, отбеляза културният министър.Банов допълни, че собственикът има одобрен проект, с който надстроява, но запазва ключовите фасади и цялата визия. „Поел е ангажимент материалите, които ползва, да бъдат изцяло автентични и идентични на къщата. Със сигурност там ще остане една родова памет за поколенията”, увери министърът.", "date": "2018.06.19", "title": "Двойната къща – съборена, но с върнат статут на паметник на културата"}
{"url": "http://www.cross.bg/bulgariya-yvrezhdaniya-detza-1577191.html", "text": "/КРОСС/ „Не съм била на луксозна командировка в Ню Йорк, а имах удоволствието, честта и гордостта да участвам в XI сесия на Конференцията по изпълнение на Конвенцията по защита на правата на хората с увреждания, която е подписана от 177 държави, и X и XI сесия се председателстваше от България”,  коментира зам.-министърът на труда и социалната политика Росица Димитрова.Думите ѝ са по повод на информацията, че докато у нас майки на деца с увреждания протестират, нейното ведомство е  за самолетни билети само за една командировка.„Участието на българска делегация, която имах възможността да ръководя, и изказването в общите дебати и в двете панелни събития, организирани от българското председателство, дадоха възможност да се чуе какъв е напредъкът на България по изпълнение на Конвенцията”, добави тя.Димитрова призна, че обява за тази конференцията е дошла в Министерството още през март, но след като ведомството се е забавило да вземе решение до последния момент, билетите за пътуването вероятно са били по-скъпи.Зам.-министърът и един държавен експерт са пътували в първа класа, като един билет е струвал 8300 лв.„Най-вероятно е  след като съм видяла цената. Но не съжалявам, че съм отишла, защото това е най-големият форум, на който България имаше възможността да се представи, форум на който получи похвали от всички страни, от Върховния Комисариат по правата на хората с увреждания…”, каза още тя.На забележката, че в София майките на деца с увреждания протестират, тя отговори:„Ние сме в диалог, аз много се надявам той да се превърне в конструктивен диалог, с конкретни предложения и решения, които да ни позволят да направим комплексна всеобхватна политика, ориентирана към индивидуалните възможности и потребности на всеки човек с увреждания.”Запитана какъв е резултатът от събитието, тя посочи, че двамата представители на министерството са участвали в съпътстващо събитие (…), на което е представен опитът и напредъка на България по деинституционализацията на грижата деца в България, особено с акцента за закриване на всички институции за деца с увреждания.„Имаше и друго съпътстващо събитие за приобщаващо образование и обучението на хората с увреждани през целия им живот. Разбира се, че съм говорила на конференцията”, посочи още тя.„Не мога да отговарям за билета, защото най-важното е, че изпълняваме правителствената програма с пълна сила (…) Важното е, че сме имали участие в този най-голям форум. Това, което като реформа в момента сме стартирали, е наистина ефективно и ефикасно – да насочваме държавния ресурс към по-конкретни и видими резултати за хората, които подкрепяме”, каза още тя.  ", "date": "2018.06.19", "title": "Зам.-министър със самолетен билет за 8300 лв.: Не съм била на луксозна командировка"}
{"url": "http://www.cross.bg/moda-mladezhi-opasna-1577192.html", "text": "/КРОСС/ За нова опасна мода сред тийнейджърите съобщава Plovdiv24.bg.Читателка е изпратила снимка на младежи, катерещи се по рекламно съоръжение в центъра на Пловдив.Ето и какво е споделила жената: Опасната игра обаче може да има фатален край. На снимките не се виждат добре лицата на момчетата.Но те бяха безкрайно щастливи, че ги снимам и че някой изобщо им е обърнал внимание. Скъпи родители, говорете с децата си и им обяснете колко опасно е това и какви могат да бъдат последствията!Припомняме,че тази мода не е нещо ново а дори преди дни в София младежи се разхождаха по ръба на не посторена сграда.", "date": "2018.06.19", "title": "Нова опасна мода! Деца си играят със смъртта"}
{"url": "http://www.cross.bg/kotzev-boiiko-lavrov-1577183.html", "text": "/КРОСС/ Външният министър на Руската федерация Сергей Лавров прие посланика на България в Москва Бойко Коцев по повод приключването на неговата дипломатическа мисия, съобщава руското Външно министерство.По време на разговора са били обсъдени актуалните въпроси на българо-руското сътрудничество в духа на активизирането на политическия диалог между двете страни. Отбелязани са личните заслуги на посланика за засилването на сътрудничеството.Лавров е връчил на Бойко Коцев знак \"За взаимодействие\" за огромния му принос за укрепването и развитието на българо-руските отношения. ", "date": "2018.06.19", "title": "Сергей Лавров награди Бойко Коцев за приноса му като посланик"}
{"url": "http://www.cross.bg/ninova-leko-integratziya-1577180.html", "text": "/КРОСС/ „Борисов призовал да се затворят външните граници на Европа за мигранти. Но иначе подкрепя бюджета за следващия период, който увеличава средствата за интеграция на бежанци в Европейския съюз. Има леко противоречие, нали?” Това написа председателят на БСП Корнелия Нинова във Фейсбук.Тя припомня, че правителството му е приело постановление 208, с което се задължаваха българските общини да им осигуряват жилища, социални услуги, училища и лечение.„Сега иска да ги връща обратно. Има леко противоречие, нали? Когато обещахме, че ако спечелим изборите, ще отменим това постановление, ни посочиха като антиевропейска партия. Даже платени социолози и политолози обясняваха как сме загубили заради антиевропейско говорене.Днес, най-големите европейци се обявяват против мигрантите”, пише лидерът на левицата.Тя припомня, че преди две седмици, на срещата й с лидери на партии от Вишеградската четворка, се е обявила против увеличаването на средствата за интеграция на мигранти, за сметка на социалния стълб за бедни, болни и слаби. „Отново ме нарочиха за антиевропеец, който се среща с антиевропейски лидери. Какво стана сега? Просто Сенека се оказа прав: \"Времето показва истината\". И БСП се оказа права. Времето показа и това”, пише също Нинова в социалната мрежа.                         ", "date": "2018.06.19", "title": "Нинова: Борисов си прoтиворечи за затваряне на външните граници"}
{"url": "http://www.cross.bg/bistritza-ylitza-stroezh-1577172.html", "text": "/КРОСС/ Поройният дъжд вчера буквално отнесе улица „Стефан Стамболов” в Бистрица. Според местните хора проблемът идва най-вече от незаконен строеж.„Това е единственото село в района, в което се позволи построяване на къща на средата на улицата. Съответно водата няма къде да се оттича”, каза Мая Кръстева пред bTV.„Безспорно имаме незаконно възстановяване на поземлен терен и това са последствията от действията на имотната мафия”, заяви кметът на Бистрица Николай Гюров.По думите му естественото оттичане на деретата е преминавало точно в тази част. „След промяна на вертикалната планировка цялата вода е изкарана на улицата и от там тя се изля върху главната улица в Бистрица, където в момента тече ремонт”, отбеляза той.Кметът допълни, че водопроводът в участъка е подменен, отсечката е газифицирана, а вчера е започнало реденето на бордюри. До края на седмицата е имало график за асфалтиране на участъка, но в тази ситуация не е ясно кога това ще се случи.Щетите са за хиляди левове, тепърва комисия трябва да установява какви са те.Кметът се надява до края на седмицата да започнат дейностите по полагане на асфалта.„Дали ще има асфалт и той ще бъде отнесен от следващи порои, или ще е картината, която виждаме днес, разлика няма. Основната причина за състоянието на отсечката са тези безотговорни и откровено престъпни действия”, посочи обаче Гюров.По отношение на незаконния строеж той коментира, че до момента единствено е уволнен председателят на поземлената комисия. ", "date": "2018.06.19", "title": "Заради незаконен строеж: Пороят отнесе улица в Бистрица"}
{"url": "http://www.cross.bg/italiya-romite-tziganite-1577176.html", "text": "/КРОСС/ Вътрешният министър на Италия, който наскоро предизвика дипломатически скандал в ЕС с отказа да се приеме кораб с 630 мигранти, взе под прицел ромите в страната, информира Rai 24News.Матео Салвини заяви пред местна телевизия, че иска да се проведе преброяване на циганите в Италия за установяване на самоличността им.\"Поисках от министерството да подготви досие за ромският въпрос в Италия\", коментира той пред телевизията. Салвини определи настоящата ситуация с циганите като \"хаос\".Коментарите му веднага бяха разкритикувани от леви политици, които предупредиха, че Италия има \"ужасяваща\" история с преброяването на евреите по време на фашизма.", "date": "2018.06.19", "title": "В Италия ще броят ромите"}
{"url": "http://www.cross.bg/mita-kitaii-stoki-1577174.html", "text": "/КРОСС/ Президентът на САЩ Доналд Тръмп заплаши снощи, че ще наложи допълнително мита от 10% на вносни стоки от Китай за 200 млрд. долара, след като Китай обяви мита върху американски стоки за 50 млрд. долара в отговор на първите наложени от САЩ мита, предe Ройтерс.„Допълнителни мерки трябва да бъдат взети, за да се насърчи Китай да промени несправедливите си практики и да отвори своя пазар за американски стоки”, гласи комюнике на президента, цитирано от Белия дом.Тръмп е наредил на търговския представител на САЩ да подготви налагането на допълнителните мита, които ще влязат в сила, ако Китай въведе обявените от него мита.„Ако Китай увеличи митата си, ние ще отвърнем с налагане на допълнителни мита на още стоки за 200 млрд. долара”, се казва в комюникето, цитирано от CNBC.", "date": "2018.06.19", "title": "Войната на митата продължава: Доналд Тръмп заплаши Китай с ответни мерки"}
{"url": "http://www.cross.bg/rysiya-pytin-stranata-1577177.html", "text": "/КРОСС/Жителите на Русия не виждат алтернатива на Владимир Путин - половината искат да го виждат на президентския пост и след 2024 г., когато приключва сегашният му мандат. Това сочат данни от анкета на центъра \"Левада\", пише в. \"Ведомости\".Същевременно броят на желаещите мащабни промени в Русия е нараснал за година от 42 на 57 процента. Хората обаче нямат предвид смяна на властта, а вдигане на разходите за социална политика, отбелязва директорът на \"Левада\" Лев Гудков.\"Не се очертават никакви приемници (на държавния глава), хората се отнасят към това прагматично. При страха от промени те гледат на политиците с недоверие, а доколкото възприемат Путин като консерватор, смятат, че тъкмо той може да пази статуквото. Затова например, след като президентът не се изказа за пенсионната реформа, хората все още чакат той да си каже думата\", коментира Гудков.Очаква се Държавната дума да разгледа проектозакон за вдигане на пенсионната възраст в страната от 55 на 63 години за жените и от 60 на 65 години за мъжете. Същевременно Кремъл уверява, че подготвя мерки, чрез които пенсиите да се увеличават по-бързо от инфлацията.\"Народът ни свързва промените с Путин. Хората са недоволни от стандарта и корупцията, но смятат, че само той може да реши проблемите. Хората искат подобрен брежневски вариант\", смята икономистът Евгений Гонтмахер.Според него в Русия не може да съществува схемата \"добър президент - добро правителство\". \"Един добър президент е добър, защото сгълчава правителството\", казва експертът.В редакционен коментар \"Ведомости\" анализира шансовете за активни протести в Русия срещу вдигането на възрастта за пенсия. Според проучване на фонда \"Обществено мнение\" 82 на сто от хората в страната са против замисляната реформа.\"На фона на това тотално неприемане\" правителството - вносител на проекта, \"чака сега дали пасивното недоволство ще прерасне в активно, сиреч ще има ли протести. Засега обаче най-малкото не е сигурно, че ще има бунт - недоволството не излиза извън рамките на интернет и нито една реална политическа сила не би дръзнала да оглави протеста\", пише вестникът, цитиран от ВВС.През 2005 г., когато властите смениха ред социални придобивки с парични обезщетения, пенсионерите в цяла Русия излязоха на улиците. Сега обаче недоволство кипи само в Мрежата, при все че поводът засяга всички трудоспособни жители на страната, посочва изданието.Интернет е механизъм за изпускане на парата - дава възможност за изразяване на протест в ненасилствени форми, формално безопасни и за властта, и за недоволните. А за момента няма и желаещи да оглавят протеста, отбелязва политологът Евгений Минченко.", "date": "2018.06.19", "title": "Руснаците подкрепят Путин"}
{"url": "http://www.cross.bg/manevri-voenni-sedmitza-1577178.html", "text": "/КРОСС/ Пентагонът потвърди официално, че американско-южнокорейските военни маневри, насрочени за август, са отменени, както обяви миналата седмица президентът Доналд Тръмп, предаде AFP.\"В изпълнение на поетия от президента Тръмп ангажимент и съгласувано с нашия съюзник Южна Корея, американските въоръжени сили прекратиха всякаква подготовка за отбранителните военни игри \"Бранител на свободата\" през август, съобщи говорител на Пентагона.\"Не е взето никакво решение за следващи маневри\", казаха от Вашингтон и уточниха, че това решение не се отнася за другите военни маневри, предвидени в Пасифика.Уайт добави, че тази седмица в Пентагона ще се състои заседание с участието на министъра на отбраната Джим Матис, държавния секретар Майк Помпео и президентския съветник по националната сигурност Джон Болтън.", "date": "2018.06.19", "title": "Пентагонът потвърди: Спираме ученията на Корейския полуостров"}
{"url": "http://www.cross.bg/edin-zaginal-i-chetirima-raneni-pri-strelba-v-shvetziya-1577175.html", "text": "/КРОСС/Четирима души бяха ранени а един загина, след стрелба в центъра на шведския град Малмьо, съобщи полицията в страната, предава Ройтерс.Няма съмнения за терористична атака, но все още не се съобщава за заподозрян. На мястото на произшествието се води следствие. ", "date": "2018.06.19", "title": "Един загинал и четирима ранени при стрелба в Швеция"}
{"url": "http://www.cross.bg/protiv-depytat-konservator-1577181.html", "text": "/КРОСС/Британското консервативно правителство заяви, че ще подкрепи официално законопроект, с който се забранява снимането под полите на жените без тяхно знание, след като опитът на опозиционни депутати да въведат такава забрана беше блокиран от депутат от Консервативната партия, предаде BBC News.Действията на депутата консерватор предизвикаха възмущение в обществото. Той се обяви против гласуването на законопроекта, което доведе до блокирането му, въпреки че правителството беше изразило подкрепата си за него.Според правилата за работа на британския парламент, за блокирането на законопроект, внесен от един депутат, а не от правителството, е достатъчно възражението на един депутат.По-късно депутатът консерватор заяви, че възразява не против съдържанието на закона, а против начина, по който е внесен в парламента. Законът предвижда наказание до 2 години затвор за воайори, правещи снимки под поли или рокли на жени. ", "date": "2018.06.19", "title": "В Лондон: Не снимайте под полите на жените"}
{"url": "http://www.cross.bg/sigyrnost-velkov-slychaii-1577182.html", "text": "/КРОСС/ \"Като опозиция, използваме правото си, и утре внасяме вот на недоверие в сектор сигурност, с акцент на вътрешната сигурност и онази част от нея, която наричаме гражданска сигурност. Знаем какво става в държавата и неспособността на управляващите да се справят с това предизвикателство\". Това каза пред bTV народният представител от ПГ на БСП за България ген. Славчо Велков.  За случая Пелов той зави, че оставките, които са били подадени след него, не са достатъчни, защото Областната дирекция на МВР не е единствената структура, която носи отговорност.Според него случаят Пелов не е изолиран криминален случай. \"Това е знаков случай по отношение на състоянието на системата за сигурност в страната, включително и в местата за изпълняване на наказания. Това е показен случай, че правосъдие може да се раздава и извън правосъдната система. Когато в средно голям град, като Ботевград, се стрелят безразборно двама души, от които единият, избягал от затвора, особено опасен рецидивист, а другият- криминално проявен, задържан малко преди това за незаконно притежание на оръжие, нещата са извън контрол\", категоричен бе депутатът от левицата. Велков подчерта, че друга важна тема утре ще бъде и освобождаването на проф. Плочев, което не е успяло в петък, въпреки опита на мнозинството. Той обясни, че в пленарна зала ще представи излъгалите за огромните дългове на НЗОК. \"Проф. Плочев имаше смелостта да покаже дългове на НЗОК за над 270 млн. лв. към чужди здравно-осигурителни каси. Това вече коства много на българските граждани, особено на онези, които търсят лечение в чужбина\", обясни Велков.", "date": "2018.06.19", "title": "Славчо Велков: Управляващите са неспособни да се справят с предизвикателствата пред националната ни сигурност"}
{"url": "http://www.cross.bg/pishe-sofiya-vestnikut-1577169.html", "text": "/КРОСС/ Борисов пак призова Европейския съюз да затвори границите си, пише във водещото си заглавие \"Сега\". Изданието припомня, че тази идея е предложена от Борисов още през 2016 г. Над 90 на сто от заловените у нас мигранти успяват да избягат безпрепятствено в Западна Европа, пише още вестникът.Темата е водеща и за \"Земя\" - \"Берлинска стена за мигрантите\".Новото име не създава риск за териториални претенции, казва вицепремиерът Екатерина Захариева за \"Стандарт\". Правителството и премиерът подкрепяме Заев, защото искаме стабилен регион, добавя тя. Според бившия директор на Националния исторически музей Божидар Димитров, не името е важно, а ребългаризацията.След втората половина на 2019 година, две хиляди души ще вземат пенсия над 1 040 лева, информира вестник \"24 часа\". Миньори, летци и офицери очакват да отпадне таванът за пенсии.\"Губим милиони за наука от корупция\", заявява в интервю за \"Труд\" професор Лъчезар Аврамов. Директорът на Института по електроника в БАН разказва за организирани конкурси за определен победител. Оказва се, че продавач на медицински изделия е оценявал проект с автор 20 професори.Извънредна помощ за розопроизводителите, информира \"Стандарт\". Парите се отпускат за стимулиране на отрасъла след протестите за ниската изкупна цена.Гръмотевична буря се изви над София, улиците станаха реки, пише \"Труд\".\"Всеки дъжд започна да се превръща в бедствие\", коментира \"Сега\". Гражданите повсеместно се чудят защо канализацията не смогва да поеме водата.Според \"24 часа\" за един час в София е паднал дъжд колкото е нормалното количество за един месец.\"Врачански села събират пари да асфалтират\", съобщава \"Дума\". Жителите на две села вече не вярват и не разчитат на държавата, пише вестникът./КРОСС/ ", "date": "2018.06.19", "title": "Вестниците днес"}
{"url": "http://www.cross.bg/chasa-provede-sofiyaot-1577166.html", "text": "/КРОСС/ София.От 9.30 часа в ректората на СУ „Св. Климент Охридски\" ще бъде открита дискусия на тема „Въздействието на Брекзит върху България - Какво ще се промени и какво ще остане същото\", организирана от Българска търговско-промишлена палата. В дискусията ще участват вицепремиерът и министър на външните работи Екатерина Захариева, Н.Пр. г-жа Ема Хопкинс, посланик на Обединено Кралство Великобритания и Северна Ирландия в България, г-н Ивайло Калфин, специален съветник на европейския комисар по бюджет и човешки ресурси Гюнтер Йотингер, председателят на БТПП Цветан Симеонов, представители на бизнеса и др.***София.В 9.00 часа участниците в Пленарната среща на Конференцията на комисиите по европейските въпроси на парламентите на Европейския съюз ще обсъдят темата „Силна и ефективна Кохезионна политика след 2020 г.\" В 14.00 часа председателят на Комисията по европейски въпроси и контрол на европейските фондове Кристиан Вигенин и първият заместник-председател на Европейската комисия Франс Тимерманс ще дадат пресконференция в зала 6 на НДК.***София.От 9.00 часа параклис \"Преп. Паисий Хилендарски\" в двора на 67 ОУ \"Васил Друмев\" ще бъде отслужена архиерейска св. Литургия.***София.От 10.00 часа кметът на София Йорданка Фандъкова ще провери дейностите по почистване на участък от река Владайска при бул. „Сливница (кръстовището при Сточна гара).***София.От 10.00 часа в сградата на КЕВР (бул. „Княз Ал. Дондуков\" 8-10, ет. 4) ще се проведе открито заседание за обсъждане на доклад за одобряване на бизнес план за развитие на дейността на „ВиК Йовковци\" ООД-Велико Търново. От 10.10 часа ще се проведат и две обществени обсъждания. Първото е на решение за одобряване на бизнес плана на „Лукойл Нефтохим Бургас\" АД и за утвърждаване на одобряване на цени на ВиК услуги. Второто е на проект на решение за одобряване на бизнес плана на „ВиК Йовковци\"-Велико Търново и утвърждаване и одобряване на цени за услуги.***София.От 11.00 часа в „Гранд Хотел София\" ще се проведе бизнес закуска по повод официалното представяне на първото издание на изследователския проект SDIndex - Safe Drive Index (Индекс за безопасно шофиране). На събитието ще присъстват заместник-министърът на вътрешните работи Стефан Балабанов, представители на Отдел „Пътна полиция\" при Главна дирекция „Национална полиция\", Държавно-обществената комисия по безопасност на движението по пътищата, Министерство на транспорта и неправителствени организации.***София.От 11.00 часа в Националния пресклуб на БТА Дружба „Родина\" ще обяви създаването на дружество „Побратими от Батак и Барутин\". Участие ще вземат акад. Георги Марков, акад. Стефан Воденичаров, Янка Такева и др.***София.От 11.30 часа в сградата на Висшия съдебен съвет ще се проведе заседание на Съдийската колегия на Съвета.***София.От 12.00 часа в Националния пресклуб на БТА Съюзът на международните превозвачи (СМП) ще даде пресконференция във връзка с отказа на Европейския парламент да даде мандат на транспортната си комисия за преговори с ЕК и Съвета на Министрите.***София.От 12.30 часа в централата на ПП АБВ (ул. „Врабча\" 23) ръководството на партията ще даде пресконференция.***София.От 14.00 часа в Сити Марк Арт Център (бул. Янко Сакъзов\" 30) ще се проведе Деветия национален зелен форум. Той ще бъде открит от министърана околната среда и водите Нено Димов.***София.От 15.00 часа до 17.00 часа в постоянната приемна на БСП-София (ул. „Леге\" 10\", ет. 1) лидерът на градската структура на партията Калоян Паргов и народният представител от „БСП за България\" Георги Свиленски ще проведат приемна за граждани.***Асеновград.От 10.00 часа в параклиса „Св. Св. Козма и Дамян\" ще се проведе поклонение пред паметната плоча на атонския монах Паийсий Хилендарски.***Благоевград.В 9.30 ч. зам.-председателят на ГЕРБ ще се срещне в сградата на Община Петрич с кмета Димитър Бръчков. В 10:45 ч. в партийния офис на ГЕРБ в Петрич, ул. „Цар Борис III\", ще започне срещата на Цветан Цветанов с общинското ръководство. В 12.00 ч. в сградата на Община Сандански Цветан Цветанов ще разговаря с кмета на Сандански Кирил Котев. В 14.30 ч. в заседателната зала на хотел „Карелия\", Струмяни, ще започне срещата с общинското ръководство на ПП ГЕРБ в Струмяни. В 15.50 ч. Цветан Цветанов ще се срещне с общинското ръководство на партията в Кресна. Срещата ще се проведе в партийния офис. В 17.00 ч. в сградата на Община Симитли ще се проведе среща с кмета на общината Апостол Апостолов.***БургасВ 7.30 часа на кръговото на Равда жителите на Ахелой ще се съберат, за да изкажат гледната си точка, за това, че е затапен пътя до града след изграждането на новия път.***БургасВ 11.00 часа в сградата на „КАРИЕРЕН ЦЕНТЪР\" КЪМ ДРСЗ-БУРГАС УЛ. „ПАТРИАРХ ЕВТИМИЙ\" № 35 А ще се проведе съвместната пресконференция на ДРСЗ - Бургас, ДБТ-Бургас, РДСП - Бургас и ДОИТ - Бургас.***Варна.От 14.00 до 16.00 часа в офиса на ПП ГЕРБ във Варна (ул. „Георги Бенковски\" 1) общинският съветник Николай Малев ще проведе приемна за граждани.***Видин.От 10.30 часа във Видинския окръжен съд ще бъде прочетена присъда по случая с взрива в с. Горни Лом, при който загинаха 15 души.***Враца.От 10.30 часа в „Пътна полиция\"-Враца ще се проведе брифинг по повод началото на акцията \"Ваканция! Да пазим живота на децата на пътя\".*** Монтана.От 18.00 часа в голямата зала на Младежкия дом председателите на 39-ото Народно събрание проф. Огнян Герджиков и доц. Борислав Великов ще присъстват на литературно-музикален спектакъл по авторската книга на проф. Герджиков „Аз не бях политик\". Преди това от 17.30 часа двамата ще дадат брифинг за медиите.***Перник.От 12.00 часа в местността Калужерец край село Кралев дол ще се проведе „Ден на Паисий\".***Пловдив.От 16.00 часа до 18.00 часа в офиса на ГЕРБ в район „Тракия\" в бл. 91 общинският съветник Иван Вичков ще проведе приемна за граждани.***Стара Загора.От 19.00 часа в Драматичния театър ще се проведе Песенна вечер с избрани романси на Чайковски и Рахманинов.*** Шумен.От 10.00 часа в зала 203 на общината ще се проведе редовен брифинг ", "date": "2018.06.19", "title": "Предстоящи събития в страната за 19 юни"}
{"url": "http://www.cross.bg/aheloii-trase-avtobysite-1577173.html", "text": "/КРОСС/ Десетки жители на Ахелой се събраха на протест заради новия път към курортния комплекс „Слънчев бряг”, който беше официално открит в петък.Жителите на курортното градче твърдят, че с това трасе достъпът до къщите им е отрязан – шофьорите трябва да правят много опасна маневра, за да се включат в стар път, по който да стигнат до домовете си.Още по-сериозен е проблемът за хората, които разчитат на автобусите, за да се приберат или да отидат на работа – оказва се, че някои от автобусите вече изобщо не спират в Ахелой.Според местните хора при изграждането на новото трасе има недомислици.От агенция „Пътна инфраструктура” обаче обещаха, че до месец ще има нов път до Ахелой. Работите по него щели да започнат още следващата седмица.", "date": "2018.06.19", "title": "В Ахелой протестират: Новият път за „Слънчев бряг” им отрязал пътя до дома"}
{"url": "http://www.cross.bg/trump-sreshtata-rysiya-1577170.html", "text": "/КРОСС/ Столицата на Австрия – Виена, се обсъжда като място за евентуална среща между президентите на Съединените щати и Русия Доналд Тръмп и Владимир Путин. Това съобщи Ройтерс, като цитира информирани източници.Според източниците е възможно Тръмп и Путин да се срещнат преди срещата на върха на НАТО на 11 и 12 юли в Брюксел.Пред журналисти в петък Тръмп, че е възможно това лято да се срещне с руския президент.На срещата на Г-7 в Канада по-рано този месец Тръмп предложи Русия да се върне в групата на най-развитите индустриални държави, но тази идея не се хареса на други лидери, присъстващи на срещата.Русия бе изключена от Г-7 през 2014 г. заради анексията на Крим.", "date": "2018.06.19", "title": "Тръмп и Путин може да се срещнат преди срещата на върха на НАТО през юли"}
{"url": "http://www.cross.bg/rodeni-na-yuni-1577168.html", "text": "/КРОСС/ Александър Паунов, депутат от БСП в 44 НС Андрей Калудов, режисьор Кристина Милева, манекенка Майстор Миро, сръбски кулинар Маргарит Тодоров, създател на „Домейн Бойар\" Румен Бояджиев-син, музикант и композитор Сергей Цветарски, председател на НСИ София Касидова, финансов експерт Проф. д.ик.н., ректор на УНСС, заместник-председател на Съвета на ректорите, член на УС на БНБ Тотю Младенов, бивш министър на труда и социалната политика", "date": "2018.06.19", "title": "Родени на 19 юни"}
{"url": "http://www.cross.bg/bolen-tzeliyat-svyat-1577162.html", "text": "/КРОСС/ “То целият свят е болен, синко. Едни от това, други от онова. Няма здрав човек на света. Гледаш тялото желязно, а душата – гнила.” Елин Пелин “Спасова могила”", "date": "2018.06.19", "title": "То целият свят е болен..."}
{"url": "http://www.cross.bg/paisiii-iyda-nego-1577161.html", "text": "/КРОСС/ Св. ап. Иуда, брат Господен. Преп. Паисий Велики. Преп. Паисий Хилендарски. Св. мчк Зосима СозополскиСвети апостол Иуда принадлежи към числото на дванадесетте ученици на Господа. Той произхождал от коляното на Давид и Соломон. Свети Иуда се родил в галилейския град Назарет от праведния Иосиф, на когото след това била поверена Пречистата Дева МарияНе е известно с точност коя е била майката на Иуда. Според някои това била Саломия, дъщеря на Агей, син Варахиин, брат на свети Захарий, бащата на светия пророк и предтеча Господен Иоан.Иуда бил брат на свети апостол Иаков праведни, предстоятел на Иерусалимската църква. Свети апостол Иуда обикновено се нарича Иуда Иаковов, тоест брат на апостол Иаков. Той приел това име поради своето смирение, защото смятал себе си за недостоен да се нарече брат Господен по плът, още повече, че бил съгрешил пред Господа, първо, със своето маловерие, и второ, с небратолюбие. За това, че Иуда съгрешил с маловерие, свидетелства свети Иоан Богослов, казвайки: \"нито братята Му вярваха в Него\" (Иоан. 7:5).Обяснявайки това място от Евангелието, свети Теофилакт под Христовите братя разбира децата на Иосиф. И затова той казва:Хулели Го ­ Христа ­ и братята, и децата на Иосиф (между които бил и Иуда); откъде у тях такова неверие към Него? ­ От собствената им зла воля и от завист, защото на роднините е присъщо да завиждат на своите повече, отколкото на чуждите.И така, оттук става ясно, че Иуда съгрешил пред Господа със своето маловерие.Но Иуда освен това проявил към Христа и небратолюбие, както се казва за това в житието на Иаков, брат Божий. Когато Иосиф, след връщането си от Египет, започнал да дели земята си между своите деца, родени от първата му жена, той пожелал да отдели и част на Господа Иисуса, роден свръхестествено и нетленно от Пречистата Дева Мария, Който тогава бил още малко дете. Но тримата сина на Иосиф не искали да приемат Христос да има дял с тях като роден от друга майка; само четвъртият син ­ свети Иаков, Го приел в съвместно владение на своята част и поради това бил наречен брат Божий. Съзнавайки тези свои грехове ­ маловерие и небратолюбие ­ Иуда не се осмелявал да се нарече брат Божий, а се наричал само брат на Иакова, както пише в своето послание: \"Иуда, раб на Иисуса Христа, а брат на Иакова\" (Иуд. 1:1).Освен името Иуда Иаковов апостол Иуда има и други имена. Евангелист Матей го нарича Левей и Тадей. Тези имена са дадени на апостол Иуда не без причина, а именно: думата \"левей\" означава \"сърдечен\". По отношение на апостол Иуда това име има смисъл, че той, след извършените от него поради незнание грехове против Христа Бога, когато се уверил, че Иисус е истинният Месия Христос Бог, се съединил с Него с цялото си сърце.Апостол Иуда се нарича още и Тадей, което значи \"хвалещ\", защото той прославял и изповядвал Христа Бога и проповядвал Евангелието на много народи.За живота и дейността на свети апостол Иуда е известно твърде малко. Знае се само, че в края на царуването на Домициан двамата внуци на Иуда, занимаващи се с обработване на земята със собствените си ръце, били доведени по клевети на еретиците при този император като потомци на Давид и родственици на Господа; но когато императорът се убедил, че те не представляват никаква политическа опасност за него, били пуснати на свобода.Апостол Иуда, подобно на другите \"братя на Господа\" по плът, понесъл много благовестнически трудове, разпространявайки Христовото Евангелие. Скоро след възнесението на Господа Иисуса Христа на небето, апостол Иуда, както и всички Христови апостоли, тръгнал да проповядва Евангелието. Според свидетелството на църковния историк Никифор\"божественият Иуда, не Искариотски, а друг, който се наричал Тадей и Левей, син на Иосиф, брат на Иаков, хвърлен от крилото на иерусалимския храм, проповядвал Евангелието и разпространявал християнството най-напред в Иудея, Галилея, Самария, Идумея, след това в Арабия, Сирия и Месопотамия, накрая дошъл в град Едеса, принадлежащ на цар Авгар, където още преди него проповядвал Евангелието друг Тадей, един от седемдесетте апостоли. Тук апостол Иуда довършил и поправил това, което не било завършено от този Тадей\".Има сведения, че свети апостол Иуда проповядвал християнството и в Персия, откъдето и написал на гръцки език своето съборно послание. Като причина или повод за написването на това послание било обстоятелството, че в обществото на вярващите се вмъкнали нечестиви хора, които при възможност обръщали Божията благодат в беззаконие и под предлог на християнска свобода си позволявали всякакви мерзки дела.Това кратко послание включва в себе си много дълбоки и поучителни мисли. В него се съдържа част от догматическото учение: за тайнството на Света Троица, за въплъщението на Иисуса Христа, за различието между добрите и злите ангели и за бъдещия Страшен Съд; част от нравственото учение: увещание за избягване на греховната нечистота ­ плътската, хулите, гордостта, непослушанието, завистта, ненавистта, коварството и лукавството; апостолът съветва всеки да бъде постоянен в своята длъжност, във вярата, в молитвата, в любовта, съветва да се грижим за обръщане на заблудените, да пазим себе си от еретиците, чиито душевредни нрави изобразил ясно и обявил, че тези еретици ще погинат, подобно на жителите на Содом (Иуд., ст. 7 и следв.).Освен това в своето послание свети апостол Иуда казва, че за спасението не е достатъчно само да бъдем обърнати от езичеството в християнството, но трябва, вярвайки, да вършим добри дела, подобаващи на християнската вяра и достойни за спасение, и посочва като пример наказаните от Бога ангели и хора. Ангелите Бог свързал с вечни окови и ги пази за Страшния Свой Съд, за това, че не запазили своето достойнство (ст. 6). А хората, изведени от Египет, Бог погубил в пустинята за това, че паднали в разврат, живеейки не по закона Божий (ст. 5). Така апостол Иуда в своето послание в малко думи ни разкрива велики истини.Апостол Иуда посетил много различни страни, проповядвайки Евангелието, обръщайки народите към Христовата вяра и поучавайки ги по пътя на спасението. В такива трудове той достигнал Араратските страни и отвръщайки много хора от идолопоклонството, ги направил християни. Тук апостолът силно въоръжил против себе си идолските жреци: те го хванали и след различни мъчения го приковали на кръст и пронизали със стрели. Така завършил своя подвиг и живот свети апостол Иуда и отишъл при Христа Бога, за да получи от Него венеца на вечната награда на небесата. Животът на великия подвижник преп. Паисий Велики е описан от друг пустинножител, също така известен с добродетелния си и строг живот, преподобни Йоан Колов. Разказвайки за чудесата, чрез които Господ прославил преподобни Паисий, Йоан прибавя:\"Никой да не се усъмни, като чува за него славни и свръхестествени неща, никой да не помисли, че аз съм прибавил нещо от себе си за по-голяма чест на обичния ми отец. Той е по-горе от всякаква човешка чест и не иска от по-долните хваление, защото е похваляван горе от светите ангели. Но разказвам за полза на слушащите и желаещите да му подражават на добродетелите и предавам онова, което видях с очите си и чух с ушите си\".Преподобни Паисий се родил в Египет през ІV век. Родителите му били благочестиви люде, които възпитавали в закона Господен многобройната си челяд. Но голяма скръб постигнала семейството. Бащата на Паисий умрял, когато още не всички деца били пораснали и многобройното семейство останало на грижите на майката. Тя много се безпокояла за бъдещето на децата си, особено била загрижена за най-малкия Паисий. Веднъж нощем на сън й се явил ангел, който й казал: \"Бог, баща на сираците, ме прати при тебе. Защо се предаваш на безмерна скръб и безпокойство за децата? Нима само ти се грижиш за тях. Бог не ги ли пази? И тъй, остави твоята скръб и посвети на Бога един от синовете си и чрез него ще се прослави името Господне!\"- Всички мои деца принадлежат на Бога - отговорила майката, - нека вземе Той, което му е угодно!Ангелът хванал за ръка малкия Паисий и казал: \"Ето тоя е угоден на Бога\".- Вземи едно от ония, които са по-големи и по-добри от него! - казала майката.- Не! - отговорил ангелът, - Нима не знаеш, че Божията сила се проявява в немощните. Тоя, най-малкият от всички, е избран от Господ и той му е угоден.С тия думи ангелът станал невидим, а майката, като се събудила, започнала да се моли, казвайки: \"Да бъде Твоята милост, Господи, върху нас и върху твоя раб Паисий!\"Оттогава майката особено се грижела за духовното образование на най-малкия си син и го поверила на църковнослужителите. Малкият Паисий прилежно изучавал закона Господен, чел Свещеното Писание и сърцето му се изпълнило с любов към Бога. Когато пораснал, той пожелал съзерцателен духовен живот и бил приет от преподобни Памво в числото на учениците му. Преподобни Памво бил един от великите подвижници на Нитрийската пустиня. Цял предаден на Бога, той водел най-строг живот, спазвал строг пост, мълчание и искал от учениците си смирение и съвършена покорност на волята на по-големия заради Господа. Под ръководството на тоя свят подвижник Паисий живял в манастира до самата смърт на преподобни Памво. Тук също живял и преподобни Йоан, който след това е написал житието му.След известно време Паисий пожелал съвършено усамотение в пустинята. Йоан му казал:- \"Брате Паисий, виждам, че желаеш безмълвен живот. Аз имам същото желание, но не зная, угодно ли е това на Бога. Нека се помолим, щото Господ по Своята воля да устрои живота ни и да ни посочи, какво да правим!Те усърдно се молили цяла нощ и към сутринта им се явил ангел, който им казал: \"Ти, Йоане, остани тук и за мнозина ще бъдеш спасителен наставник! Ати, Паисий, иди към западната пустиня и ще се съберат при тебе множество иноци, и ще бъде построен манастир, където ще славят името Божие.\"След като се отдалечил ангелът, светите подвижници още дълго се молили и благодарили на Господа. Йоан останал в манастира и по-късно станал игумен, а Паисий отишъл по-далече в Нитрийската пустиня, издълбал си в планината пещера и дълго живял съвършено сам, цял предаден на молитва. След това започнали да го посещават люде, които искали да получат от него наставление. Сред лишения и трудове Господ го подкрепял чрез чудесни явления и му дарувал свръхестествена сила да прави чудеса и да узнава скрити помисли. Чрез това той оказвал голяма помощ на всички, които искали неговия съвет и ги наставлявал по пътя на спасението. След известно верме около преподобни Паисий се събрали много подвижници, които той ръководел, като определял всекиму нужното, понеже прозорливо знаел, какво е нужно и полезно за всекиго.Смиреният подвижник се отегчавал от многолюдство и слава, затова отишъл още по-далече в пустинята и прекарал три години в пещера, непосещаван от никого. Но след това благочестиви люде го намерили и почнали отново да идват и да се заселват около него. Той приемал всички с любов, макар и да се отегчавал от оказваната му почит. Той не обичал добрите му дела да стават известни. Когато някой негов подвиг ставал известен, той веднага го оставял и започвал нещо друго. Запитан от учениците си, защо така постъпва, Паисий отговорил: \"За да не повредя на делото чрез похвала, а да го запазя недокоснато и чисто, защото голяма вреда нанася човешката похвала. Този, който се труди заради нея, няма да се спаси, защото се труди заради суетна слава, която му донася вреда. А Господ е казал: \"Да не знае лявата ти ръка, какво прави дясната\". На братята, които го питали коя е висшата добродетел той отговорил: \"Добродетелта, която се извършва тайно\".Веднъж един от учениците на преподобни Паисий се отдалечил от манастира. Той срещнал по пътя един евреин, който влязъл с него в разговор, започнал да хули Христа и да говори, че Иисус Христос бил обикновен човек, а Месия тепърва щял да дойде. Ученикът, като изслушал евреина, отговорил равнодушно: \"Може би и да е така!\" Когато се върнал при преподобни Паисий, той забелязал, че преподобният се отнася към него не съвсем така, както преди, а се отвръща и не говори с него. Това го огорочило и той запитал: \"Защо, отче светий, презираш своя ученик?\" - \"А кой си ти? - запитал го Паисий. - Аз не те познавам\" - \"Как да не ме познаваш? Нима аз не съм твоят ученик?\"- Оня бе християнин - отговорил Паисий - и имаше на себе си благодатното кръщение. Ако пък ти не си оня същият, защо благодатта е отстъпила от тебе и християнският ти образ е отнет? Какво се е случило с тебе? Разкажи!- Нищо не съм сторил - казал огорченият ученик. - Прости ми, отче светий!Но преподобният не смукчил гнева си и казал на ученика:- Махни се далеч заедно с отреклите се от Бога!Ученикът заплакал и почнал отново да уверява, че той нищо не е направил.- А с кого ти говори по пътя? - запитал го преподобни Паисий.- С един евреин.- Какво ти каза той и какво му отговори ти?- Той ми каза: \"Оня, Когото вие почитате, не е Христос, а Христос тепърва ще дойде\". Аз пък му отговорих: \"Може би и да е така!\"Тогава старецът извикал: \"А какво може да бъде по-лошо от твоите думи, с които ти си се отрекъл от Христа и от светото кръщение? Плачи за греха си, защото отсега Господ е написал името ти при ония, които са се отрекли от Него\".Ученикът сега разбрал, колко тежко е съгрешил. Той паднал на колене и със сълзи замолил стареца да му прости и да измоли за него прощение от Бога. Преподобният видял, че разкаянието му е искрено, затворил се в пещерата си и дълго се молил за своя ученик и Господ във видение му открил, че той рощава на отреклия се поради лекомислие.Преподобни Паисий доживял до дълбока старост. Той много дружал с един свят подвижник, когото наричали Павел, и умрял малко преди него. Преподобни Исидор Пилусиот взел светите мощи на двамата свети подвижници, пренесъл ги в своята обител близо до Пилусия и над гробниците им построил великолепна църква.Господ рекъл на Своите апостоли: \"идете, научете всички народи\", и още: \"идете по цял свят и проповядвайте Евангелието на всички твари\". Чрез слизането на Светия Дух Той им изпратил дара да говорят чужди езици, за да проповядват на всеки народ по лицето на земята и проповедта им да бъде разбрана от слушащите. По Своя промисъл 800 години след Своите спасителни страдания и смърт Той въздигнал Константин философ, в монашеството Кирил, за равноапостол на славянската реч, да преведе Евангелието и да започне да учи славяните на християнско благочестие на разбираемия славянски език. Произлезли от солунските българи и превели Библията на български език, България прие техните ученици, отвсякъде гонени, и тук процъфтя славянското просвещение, оттук излязоха славянските книги и достигнаха чак до велика Русия. Но заради греховете на българските праотци България падна под агарянско робство, което продължи около 500 години. Тогава гърците си присвоиха Българската църква и навсякъде поставяха на българите владици и свещеници от гръцки произход, които по гръцки извършваха божествените богослужения и по гръцки проповядваха на българския народ, който съвсем не разбираше гръцкия език. Така в продължение на много години българите забравиха не само древната просияла слава на своята държава и църква, на своите царе и патриарси, но поради неразбиране на гръцкия език станаха невежи в Писанията и изпаднаха в крайна беда и униние. Българите си бяха всякога благочестиви, обичаха Божията църква и всичко жертваха за храмове и манастири, както и за бедни страдалци, но това благочестие беше дошло до тях по предание от древните отци и праотци, а сами си бяха невежи в Писанията, макар и някога да са преподали на всички славяни книги и благочестие. Заради това мнозина започнаха да се срамуват от своя български произход, да се присламчват към гърците и да се наричат гърци, а болшинството от народа униваше - както е писано - в тъмнина и смъртна сянка.В това положение божественият промисъл избра и вдъхнови преподобния отец Паисий, йеромонах на Хилендарската Атонска обител, който истински възлюбил Бога, възлюби и своя ближен, защото, който не обича ближния си, той не може и Бога да обича, както казва апостолът. Сърцето му скърбеше поради тежкото положение на своя български народ и той възнегодува срещу несправедливата гордост на гърците и другите, които клеветяха българите и превъзнасяха своя народ. Затова, като събра от много книги древната слава на българската държава и църква, написа \"История славянобългарска\" в 1762 г. \"за полза на българския народ и за слава и похвала на Господа Иисуса Христа\", където смело повишава глас, изобличава и казва: \"О неразумни юроде, защо се срамуваш да се наричаш българин, не четеш и не говориш на свой език?... Ти, българино, не се мами! Знай своя род и език, и се учи на свой език\"! И след като разказваше и поучаваше много, сам понесе своята книга по цялата българска земя, предлагаше я на своите сънародници да я четат и преписват, по който начин - с Божията помощ - помогна на народа да излезе от дълбините на унинието и даде начало на българското духовно Възраждане, докато българите успяха да възстановят своята древна Българска автокефална църква и училища, където пак на свой език да слушат божествените богослужебни последования, проповедта на Евангелието и изучаването на науките, а още по-нататък освободиха и своята земя от турското робство с проливането на много своя кръв и с помощта на руските православни братя.Този будител на българския народ се роди в 1722 г. в град Банско от много благочестиви родители. Тяхното благочестие се вижда от това, че брат му Лаврентий, който беше 20 години по-голям от него, прие монашество в Хилендарската обител на Атон и стана игумен на същата обител. Другият му брат - Вълчо, извърши поклонение на светите места в Палестина поради благочестие, а после със свои средства обнови и изписа храма \"Свети Иван Рилски\" в Хилендарската обител в 1757 г., обнови цялата Зографска обител в 1758 г., а в 1764 г. съгради храм на името на Пречистата Богородица в същата обител.Имащ такива родители и братя, и сам той, като стана на възраст, презря суетата на този свят, отрече се от всичко и отиде най-напред в близката Рилска обител, където под благодатта на великия наш отец Иван порасна духом и известно време прекара в послушание при някои опитни старци. След това отиде при брат си в Хилендар, на 23-годишна възраст прие монашеско пострижение с името Паисий и остана там, докато тръгна по България да проповядва на българския народ своята книжка. Виждайки бедата и страданието на своя народ под тежкото турско иго; слушайки разказите на поклонници, пристигащи в разните Атонски обители за поклонение или за работа от всичките краища на българската земя, за печалното състояние на всички българи; гледайки надменната гордост на гърците, които превъзнасяха своя род заради древната елинска и византийска слава, а българите унижаваха като прости, неграмотни и нямащи история - ревността му пламна като огън и не си даде почивка, нито позволи достатъчен сън на очите си, докато не събра от много книги и не написа \"История славянобългарска\". След като прегледа цялата Хилендарска библиотека, той беше изпратен по работа в град Сремски Карловци, където също събра, колкото можа, после премина от Хилендар в Зограф, където също намери и вписа много нещо в своята книжка. Така завърши своята история и тръгна сам сред българите, носейки я със себе си като скъпоценно съкровище и давайки я на българските хора да я четат и преписват: в Рилския манастир я преписа монах Никифор, в град Самоков - свещеник Алексей Велкович, в град Котел - иерей Стойко, който овдовя и стана епископ Софроний Врачански, и много други. Къде умря и от каква смърт, остана неизвестно: не умря ли от мъченическа смърт, подобаваща на светите апостоли, понеже така тайно изчезна от попрището на земния живот, без някой да види и да знае нещо за него? В кондиката на Хилендарската обител с дата 3 юли 1798 г. е написано: \"йеромонах Паисий поклонник, старец хилендарски, умря в Самоков и вече не се завърна в Света Гора, и го положиха в гроба на отца Никола иерея, и всички казаха три пъти: Бог да го прости!\" Но няма откъде да се види, дали този е Паисий, писателят на \"История славянобългарска\", защото тогава имаше мнозина на Атон, които се наричаха с това име, както и всякога.Самият преподобен отец Паисий се отличаваше с доброто си възпитание: с кротък нрав, както подобава на добрия монах, но изпълнен с огнена ревност за своя български народ в тогавашното му унижение, както и за миналата и бъдещата му слава. Беше много въздържан по отношение на храната и питието, поради което получи стомашно страдание, както сам изповядва в своята книга, както древните свети отци повредили стомаха си поради прекаления пост: свети Василий Велики, свети Йоан Златоуст и много други. Въздържан беше и в съня, за да може и в църква да присъства заедно с другите монаси и плътта да подчини на духа чрез неспане и молитва, но да има и време за четене на книги и писане на историята, откъдето получи главоболие, както разказва сам за себе си.По онова време Атон беше истинско духовно поле, където растяха цветя с духовно благоухание, и подвижниците се поощряваха един друг към все по-големи подвизи. В 1745 г. в Атонската Света Гора дойде преподобният Писий Хилендарски, а в 1746 г. дойде великият подвижник на руската земя, Паисий Величковски. Преподобни Паисий Хилендарски написа своята \"История славянобългарска\" в 1762 година и излезе от Атон да проповядва на българите своята книжка, а преподобни Паисий Величковски напусна Атонската Света Гора и се пресели в Молдо-Влахия заедно с учениците си в 1763 г. Този свят мъж беше вдъхновен от Бога да възкреси унилото монашество на Молдо-Влахия и Русия дори до днес, като даде на монасите крилете на светоотеческата мъдрост и опитността да се подвизават усърдно. Когато извършваше божествената литургия, той не можеше да изговаря възгласите на своите молитви от сълзи на умиление. Всички, които тогава се подвизаваха на Атон, се стичаха на неговите свети служби, заедно с него плачеха пред Бога, и така умиваха душите си с покаяние и се усъвършенстваха в добродетелите. Мнозина го молеха да ги приеме сред своите ученици - и гърци, и руси, и българи, и сърби, и власи, сред които беше и българинът иеросхимонах Спиридон, който с негово благословение написа в 1792 г. втората след Паисий \"История вкратце за българския народ славянски\". Затова най-вероятно е, че и преподобни Паисий Хилендарски не е избегнал благодатното влияние на великия Паисий Величковски, а напротив - много нещо е възприел от него за полза на душата си, която е търсела спасение в Христа Иисуса.Но на Атон по времето на Паисий Хилендарски имаше и много други подвижници, най-вече преподобномъченици, които преди с неразумната си воля или под турско насилие са се отричали от Христа, но после, подбуждани от съвестта, се подготвяха за мъченичество в Атонските манастири, и когато ставаха готови, излизаха в разни градове, изповядваха Христа пред турските съдии, порицаваха Мохамеда, лъжливия пророк на агарянската вяра, и биваха мъченически убивани за християнската вяра. Ето духовният въздух, който дишал нашият преподобен отец Паисий Хилендарски, поради което самият той беше изпълнен с ревност по Бога, подвизаваше се за Христовата добродетел, до разболяване се въздържаше от угаждането на плътта и не се уплаши от несгодите, нито от самата смърт, когато отиде да послужи на своя народ в името на неговото благочестие и свобода.Така подвизавал се, той завърши живота си на земята, но паметта му пребивава навеки сред българите, защото най-напред от него започна божественият промисъл - делото на нашето освобождение, което накрая се увенча със самостоятелна патриаршия и независима държава. Затова Негово светейшество българският патриарх Кирил и Светия синод на Българската православна църква решиха, че той е достоен да бъде причислен към лика на светците, което и направиха с тържествен акт от 26 юни 1962 г. Заради неговите молитви, Христе Боже, съхрани и занапред нашия народ от всякакви беди и чрез доброто познаване на Писанията го утвърди в православното благочестие за вечни векове. Амин.", "date": "2018.06.19", "title": "Св. ап. Иуда, брат Господен. Преп. Паисий Велики. Преп. Паисий Хилендарски. Св. мчк Зосима Созополски"}
{"url": "http://www.cross.bg/zhivo-zashto-petur-1577165.html", "text": "/КРОСС/БНТ, „Денят започва \"Солени глоби. Солени глоби за нарушителите на пътя. Къде са най-строги санкциите, ако пътуваме в съседни държавиКазус с варненско училище. Защо чисто ново училище, построено преди 6 години, се руши - всички гледни точки на живо от ВарнаВаксините. Между закона, отговорността и страха на майките - казусът с ваксините и делото срещу бившия здравен министър Петър Москов и заместника му Адам ПерсенскиБежанци. Напрежение в Европа заради приема на мигранти - каква промяна в политиката за бежанците ще очертаят европейските лидериДенят започва с футбол в 8:30. Какви са прогнозите на режисьора и писател Петър Крумов.БТВ, \"Тази сутрин\"Ще бъде ли спасено читалището в Шипка? Гостува министърът на културата Боил Банов;Защо свалиха с белезници пътник от градския транспорт - на живо от София?Защо опозицията внася вот на недоверие за сектор „Сигурност\"? В студиото Славчо Велков;На живо - как хората от Ахелой се оказаха блокирани заради новата пътна връзкаРазбраха ли се майките на деца с увреждания и социалният министър? Ще продължат ли протестите? В студиото заместник-министър Росица Димитрова и на живо от палатковия лагер;Нова телевизия,  „Здравей  България\"Тема: София под вода. Природно бедствие или поредица от човешки грешки?Тема: Прикривани ли са лекарски грешки в болници? Ексклузивно: освободеният шеф на \"медицинската ДАНС\" Златица Петрова отговаря на обвиненията.Селски кмет с подкуп! За какво е поискал парите?Белезници за пътник без билет. На живо - защо се е стигнало до ареста?Видеорегистратор във всеки автомобил. Ще срещне ли идеята подкрепа и ще спрат ли случаите на агресия на пътя?Защо в Ахелой излизат на протест веднага след откриването на разширения път към Слънчев бряг?Арестуваха изпълнителния директор на \"Ауди\". Фалшифицирани ли са тестове за вредните емисии на автомобилите?Музикантът Калин Вельов празнува рождения си ден с Никол Станкулова. ", "date": "2018.06.19", "title": "Теми и гости в ефира днес"}
{"url": "http://www.cross.bg/pravitelstvo-mira-frantziya-1577160.html", "text": "/КРОСС/  1269 г. - кралят на Франция Луи IX постановява всички евреи, които не носят отличителния знак Звездата на Давид да заплащат глоба.1829 г. - Руско-турската война (1828-1829): Руските войски завладяват Силистра.1862 г. - Конгресът на САЩ премахва робството в САЩ.1867 г. - В Керетаро, Мексико, е екзекутиран чрез разстрел император Максимилиан I1868 г. - По настояване на сръбското правителство Любен Каравелов е арестуван в Нови Сад (тогава в Австро-Унгария) във връзка с убийството на княз Михайло Обренович III.1912 г. - в САЩ е приет със закон 8-часовият работен ден.1919 г. - Мустафа Кемал Ататюрк открива турския Национален конгрес в Анкара, който отхвърля решенията на Версайския договор, засягащи съдбата на Турция.1933 г. - Франция дава политическо убежище на изгонения от СССР Лев Троцки.1938 г. - националният отбор на Италия по футбол за втори път става световен шампион, побеждавайки на финала Унгария с 4:2.1944 г. - Втора световна война: Започва битката за Филипинското море, в която САЩ нанасят големи поражения на японската флота и авиация.1953 г. - Световният съвет на мира награждава посмъртно с „Почетна награда на мира\" български поет Никола Вапцаров.1961 г. - Кувейт официално провъзгласява независимостта си от Великобритания.1986 г. - Министър-председателят Георги Атанасов съставя ново правителство на България.1987 г. - ЕТА извършва един от най-кървавите си атентати, при който избухва бомба, разположена в супермаркет в Барселона, като убива 21 човека и ранява други 45 души.1990 г. - Започват преговори на МВФ с българското правителство, ръководено от Димитър Попов.", "date": "2018.06.19", "title": "19 юни в историята"}
{"url": "http://www.cross.bg/pomosht-lichnata-horata-1577171.html", "text": "/КРОСС/ Националният съвет за хората с увреждания се очаква да обсъди днес финансовите параметри на новия закон за личната помощ.Законопроектът ще бъде представен от националния омбудсман Мая Манолова и протестиращите майки. Основното в него е индивидуалния подход към нуждите на хората с увреждания.Според КНСБ ще трябват между 150 и 200 млн. лв., за да бъдат обхванати всички най-тежки случаи, които се нуждаят от чужда помощ.Според синдиката законът за личната помощ няма да реши проблемите на хората с увреждания, а протестите ще продължат до приемането му, категорични са майките.", "date": "2018.06.19", "title": "Обсъждат финансовите параметри на новия закон за личната помощ"}
{"url": "http://www.cross.bg/signala-sofiya-ylitzi-1577167.html", "text": "/КРОСС/ Вследствие на падналия обилен дъжд снощи в столицата служителите на пожарната служба са реагирали на над 250 сигнала за наводнение улици, мазета, приземни етажи, подлези, ресторанти, детски градини и други. Сред засегнатите обекти - хотел \"Шипка\", метро станция \"Витоша\", \"Сердика\",  Мол Парадайс, църквата в подлеза на хотел \"Балкан\", подлезите до Централна гара и Министерство на младежта и спорта, 184 ЦДГ в кв. \"Лозенец\",  района на \"Лъвов мост\", банка \"ДСК\" на ул. \"Княз Александър І\", Театър \"199\", болница \"София мед\", онкологична болница в кв. \"Дървеница\", болница \"Свети Наум\" до 4-ти километър, ЦСМП - София (Сточна гара), Министерство на туризма, подлеза пред Министерство на външните работи, Информационен център на МО, гаража на СДВР, фонотеката на БНР на бул. \"Драган Цанков\", театър \"Българска армия\", заведение в подлеза на булевардите „България“ и “Гоце Делчев“, мазетата на ИА по лекарствата, заведения и ресторанти на приземните етажи.По информация на НИМХ-БАН, количеството на падналите валежи в района на центъра на град София е около Снощи в РД ПБЗН – Кюстендил са получени сигнали  за разрушени, откъснати и трудно проходими пътища и улици в няколко населени места на община Кюстендил:с. Николичевци – разрушен пътя към траурен парк, непроходимо за МПС;с. Вратца – разрушени няколко улици,  не може да се преминава;с. Преколница и с.Церовица – между двете села пътят е откъснат, не може да се преминава;с. Бобешино и с. Црешново – откъснат пътя между двете села – трудно проходим и за високо проходима техника. Получени са общо 6 сигнала за наводнени приземни етажи и мазета. В гр. Благоевград са отработени 5 сигнала, а в гр. Симитли 1 сигнал..", "date": "2018.06.19", "title": "Обстановката след потопа в София"}
