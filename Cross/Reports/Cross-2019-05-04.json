{"url": "http://www.cross.bg/zhyliet-pismo-dvizhenieto-1603422.html", "text": "/КРОСС/ Филмовите звезди Жулиет Бинош и Еманюел Беар се присъединиха към протеста на „Жълтите жилетки“, заедно с много други свои колеги. Двете актриси поставиха подписите си под отворено писмо, публикувано в левия вестник „Liberacion”. Под името „Жълтите жилетки: не сме изиграни!“, документът се обявява против опитите да бъде дискредитирано движението и подкрепя исканията на протестиращите. Общо 1400 артисти, певци и художници са подписали писмото, пише АФП. В него се искат още по-голяма социална и фискална справедливост, както и радикални мерки за борба с „екологичната кризисна ситуация“.Отвореното писмо също заклеймява „нарастващо репресивните мерки“ срещу движението на Жълтите жилетки и отбелязва, че международни организации като ООН и ЕС също са изразили своята загриженост.", "date": "2019.05.04", "title": " Жулиет Бинош и Еманюел Беар подкрепиха „Жълтите жилетки“"}
{"url": "http://www.cross.bg/trakiya-borisov-dobavi-1603419.html", "text": "/КРОСС/ \"Строително-ремонтните дейности по автомагистрала „Тракия“ ще приключат до началото на туристическия сезон\", това увери премиерът Бойко Борисов, който днес инспектира лично работата на строителите.„Стотици хора работят в момента, защото искаме на 1 юни, когато почва курортния сезон и вече трафикът на туристи е масиран, да отворим мостовете по „Тракия“. Не са били изчислени изобщо за земетресения, сега на всичките им поставяме амортисьори буквално. Наново колони, наново плочи, разширяваме ги, за да могат при земетръс да удържат“, каза Борисов при визитата си в Раковски. „Строят хората, и в интерес на истината 90% от работещите от работещите навсякъде са роми. Сега цели бригади от Ветрен работят на мостовете. Няма събота, няма неделя, извънреден труд им се плаща, защото не са само такива като във Войводино разбойници, дето са се сбили“, добави премиерът.Преди това правителствената пресслужба съобщи, че той е инспектирал строително-ремонтните дейности на виадукта при 20-ия км на автомагистрала „Тракия“ край Вакарел.Ремонтът се извършва в дясното платно и обхваща горното и долното строене на пътното съоръжение. Виадуктът е един от трите моста на магистрала „Тракия“, които в момента се ремонтират от  държавното дружество „Автомагистрали“ ЕАД.Борисов заяви пред работниците на обекта, че е искал да види при какви условия работят, дори в събота и то на 70 метра от земята. „Исках да уверим хората, че като тръгнат за курортите, ще е готово. Работете, но се пазете“, добави премиерът.Работниците казаха на министър-председателя, че дейностите по горната част на виадукта включват авариен ремонт на асфалтовата настилка, хидроизолация, изравнителна бетонова плоча, тротоарни конзоли и др. А долното строене се укрепва срещу земетръс със специални устройства и се усилват устоите.Премиерът добави, че е инспектирал ремонтите и на автомагистрала „Хемус“, където също усилено се работи.", "date": "2019.05.04", "title": "Ремонтите по магистрала „Тракия“ приключват на 1 юни, увери Борисов"}
{"url": "http://www.cross.bg/makedoniya-strana-frantzisk-1603414.html", "text": "/КРОСС/ Папа Франциск, точно преди своето Апостолско посещение в Северна Македония на 7 май в Скопие, изпрати послание до всички нейни граждани.„След като вашата страна стана независима, Светият престол искаше да установи приятелски и дипломатически отношения с вас. Днес, повече от всякога, в Европа и по света има нужда да се развие културата на контактите, културата на братството, и аз ще дойда сред вас, за да засеете това семе. Сигурен съм, че земята ви е добра, че ще отгледате това семе и ще ожънете плодове“, се казва в посланието.Специфичната красота на вашата страна се дължи на различните култури, етноси и религии, които живеят в нея, отбелязва папа Франциск. Разбира се, съвместното съществуване не винаги е лесно, знаем го, но си струва да се положат тези усилия, защото най-красивите мозайки са онези, които имат много цветове, добавя Светият отец.В посланието той подчертава, че посещението му е посветено на един велик светец, роден на територията на съвременна Македония – майка Тереза, която чрез Божията благодат стана смел мисионер на Христовата милост в света, давайки утеха и достойнство на най-бедните сред бедните.", "date": "2019.05.04", "title": "Папа Франциск: Македония е добра страна, най-красиви са мозайките с много цветове"}
{"url": "http://www.cross.bg/izrael-gaza-ivitzata-1603420.html", "text": "/КРОСС/ В отговор на ракетните удари от тази сутрин Израел затваря своите гранични пропускателни пунктове за преминаването на хора и стоки с Ивицата Газа, информира АФП.Припомняме, тази сутрин от Ивицата Газа бяха изтреляни над 100 ракети към Израел. Десетки от тях са прихванати от израелска противовъздушна система \"Железен купол\".По-късно изрелската армия информира, че ракетите са били над 150.Последва и въздушни удари в отговор от страна на Израел. По предварителни данни при нападенията нямаше сериозно пострадали. Впоследствие беше съобщено, че при ответния удар е загинал един палестинец, а други най-малко 4 души са пострадали.Нападението за пореден път поставя под въпрос крехкия мир между двете държави.До него се стигна след ескалацията на напрежението вследствие на масовите протести на палестинци в петък вечер, при които загинаха няколко души.Освен ГКПП-тата Израел затваря и зоната за риболов.", "date": "2019.05.04", "title": "Израел затваря КПП-тата си с Ивицата Газа"}
{"url": "http://www.cross.bg/bulgariya-putyvane-severna-1603421.html", "text": "/КРОСС/ Ден преди да потегли на обиколка в България и Северна Македония папа Франциск написа в Туитър кратко съобщение за предстоящото пътуване, съобщава сайтът Фамилия кристиана.Моля ви да придружите с молитва моето пътуване в България и Северна Македония, което започвам утре като поклонник на мира и на братството, написа папата в акаунта в Туитър. Папата ще бъде в България и Северна Македония от 5 до 7 май.Преди двете посещения той отправи и отделни послания към българите и македонците. ", "date": "2019.05.04", "title": "Папа Франциск с туит: Придружете с молитва моето пътуване в България"}
{"url": "http://www.cross.bg/dolapa-aviv-izpael-1603411.html", "text": "/КРОСС/ Teл Aвив e втopият пo гoлeминa гpaд в Изpaeл c нaceлeниe oт 430 xиляди дyши, a cъщo тaĸa e cpeд нaй-cĸъпитe мecтa зa живoт пpeз 2019 гoдинa. Toй e пpитeгaтeлнa тoчĸa зa тexнoлoгични cтapт-ъпи, ĸaĸтo и зa ĸyпyвaчи нa лyĸcoзни имoти и тoвa гo пpaви eднa oт любимитe дecтинaции нa милиapдepитe oт Близĸия Изтoĸ.Cpeд cyпepбoгaтaшитe, живeeщи тaм, ca имoтният мaгнaт Eял Oфep и Шapи Apиcoн, ĸoятo e нaй-зaмoжнaтa жeнa в cтpaнaтa. Oт Вuѕіnеѕѕ Іnѕіdеr paзĸaзвaт ĸaĸвo e дa живeeш тaм ĸaтo eдин oт тaзи гpyпa xopa c милиoни и дopи милиapди в личнитe cи cмeтĸи.Изpaeл e дoм нa 106 дyши oт тяx ca милиapдepи c нeтнo бoгaтcтвo oт cpeднo 1,07 милиapдa дoлapa. Πoчти пoлoвинaтa oт тяx живeят имeннo в Teл Aвив, твъpдят oт Тhе Тіmеѕ оf Іѕrаеl.Haй-зaмoжният чoвeĸ в cтpaнaтa в мoмeнтa e Poмaн Aбpaмoвич, чиeтo cъcтoяниe ce изчиcлявa нa 13,3 милиapдa дoлapa. Toй пoлyчи гpaждaнcтвo пpeз 2018 гoдинa.Ocвeн нeгo тaм живee и Шapи Apиcoн, чиeтo нeтнo бoгaтcтвo e в paзмep нa 5 милиapдa дoлapa. Tя нacлeдявa бaщa cи, ĸoйтo e ocнoвaтeл нa ĸoмпaниятa зa ĸpyизни пътyвaния Саrnіvаl. Caмaтa тя дъpжи дял oт нaй-гoлямaтa изpaeлcĸa бaнĸa Ваnk Нароаlіm.Eдин oт нaй-жeлaнитe paйoни в Teл Aвив ce ĸaзвa Heвe Tзeдeĸ. Cпopeд Тhе Wаll Ѕtrееt Јоurnаl дa cи ĸyпиш aпapтaмeнт тaм cтpyвa мeждy 1,5 и 2 милиoнa дoлapa.Ocвeн c лyĸcoзнитe cи бyтици гpaдът впeчaтлявa и c изиcĸaнитe cи pecтopaнти. Πpeз гoдинитe Teл Aвив ycпявa дa cи cпeчeли cлaвaтa нa cвeтoвнa гacтpoнoмcĸa cтoлицa. Taм мoгaт дa бъдaт пoceтeни мнoгo pecтopaнти cъc звeзди \"Mишлeн\". ", "date": "2019.05.04", "title": "Гpaдът в Изpaeл, ĸъдeтo живeят пoлoвинaтa милиoнepи в cтpaнaтa"}
{"url": "http://www.cross.bg/bozhankov-vlastta-samo-1603408.html", "text": "/КРОСС/ „В началото на скандала с \"Апартаментгейт\" нещата изглеждаха, вероятно на повечето хора, на битово ниво, но се оказа, че тези имоти са възел. В него са заплетени търговия с влияние, лобизъм и промяна на законодателство.\" , това заяви по БСТВ народният представител от ПГ на „БСП за България” Явор Божанков. „Българските граждани са наясно как се използват европейските средства и че се усвояват от едни и същи лица, близки до властта. Това компрометира  имиджа на страната ни навън. Правителството произвежда само скандали”, добави още Божанков. Той цитира случай, в който къща за гости в Горна Оряховица е на първия братовчед на кмета на града. Човекът е бил известен само с това, че работи в железниците, а не като предприемач с високи доходи. „Къщата стана популярна миналата година. Местен ежедневник писа, че най-скъпата къща в региона е за продан. Тя е построена от фирма, спечелила обществени поръчки в региона за 2,7 млн. лева. Въпросният братовчед на кмета, работещ в железниците, е придобил фирмата само за 500 лева. На петата година от своята програма, къщата е обявена за продан за 400 000 лева. Проверката ни показа, че къщата не е имала интернет сайт или телефон, за да може да бъде наета”, обясни Божанков случая от Горна Оряховица. Той попита дали братовчедът на кмета на града не е подставено лице и дали градоначалникът има  съпричастност към луксозния имот и има ли собствено участие в проекта. Той продължи да пита в ефира на БСТВ и дали има злоупотреби с евросредства. „Единствено разследващите могат да се произнесат и ние ще изчакаме становището им”, допълни Божанков. По думите му само близки до властта усвояват евросредствата. „Само БСП може да промени този порочен кръг, който злоупотребява с европейските пари”, добави депутатът. По думите му, на върха на айсберга са апартаментите на властта, но надолу е същинската корупция.", "date": "2019.05.04", "title": "Българите вече знаят, че евросредствата се усвояват от лица, близки до властта"}
{"url": "http://www.cross.bg/dzheiimi-dornan-opori-1603417.html", "text": "/КРОСС/ Популярният актьор от „Петдесет нюанса сиво“ Джейми Дорнан се поддържал във форма, като в паузите в снимачния си ден правел по сто лицеви опори, съобщава сайтът Контактмюзик.36-годишният екранен любимец на дамите държал винаги да изглежда добре и редовно посещавал фитнес салона, най-малко четири пъти седмично. Но когато работният му график ставал прекалено претрупан, Дорнан не губел време и тренирал на място на снимачната площадка.„Понякога чувствам, че имам излишък от енергия и не знам какво да правя с нея, коментира Джейми. Тогава залягам на пода и започвам да правя лицеви опори, като стигам до сто. Така горя част от излишната си енергия!“ Актьорът се хвали с отличния си метаболизъм.Той от малък си падал по спорта, даже си мислил, че ще направи кариера в спортната област, но нещата тръгнали по друг начин за него. Но и досега, докато си е вкъщи, скачал на батут през ден за час и половина.", "date": "2019.05.04", "title": "100 лицеви опори: Тайната за мускулите на Джейми Дорнан"}
{"url": "http://www.cross.bg/malovichko-stand-krasnodar-1603407.html", "text": "/КРОСС/В тежко пътно-транспортно произшествие близо до Краснодар, Русия, на 3-ти май са загинали звездите на руското развлекателно шоу Stand Up - Денис Маловичко и Елена Зуева. Те пътували за концерт в Краснодар с автомобил, управляван от 60-годишен шофьор, който оцелял и е в болница, но го грози съд.Денис Анатолиевич Маловичко е любимец на руската публика. Той е високобразован випускник на факултета по чужди езици към Адигейския университет и човек с уникален комедиен талант и добро сърце. От 2010-а година, паралелно с телевизионните си изяви, работел и за Центъра за дистанционно образование на деца-инвалиди към Адигейската републиканска гимназия.В последните години става популярен покрай телевизионния проект Stand Up на телевизия ТНТ.Колежката му Елена Зуева влиза в тв проекта след кастинг - била избрана сред огромен брой кандидати. Двамата с Маловичко стават любимци на публиката и започват да изнасят самостоятелни концерти.Хиляди руснаци поднасят съболезнованията си на близките на загиналите тв звезди чрез Инстаграм.По непотвърдена информация във втората кола загиналите са трима, но тяхната самоличност още не е обявена официално.", "date": "2019.05.04", "title": "Нелепа смърт на звездите от шоуто Stand Up в Русия "}
{"url": "http://www.cross.bg/gorna-oryahovitza-godini-1603406.html", "text": "/КРОСС/ 26-имата афганистанци, които бяха задържани вчера в покрайнините на горнооряховското село Янтра, са платили на каналджиите по 1200 евро на човек, за да бъдат преведени през България.Групата от млади мъже и непълнолетни обяснили при разпитите, че е трябвало да стигнат до София, а крайната им цел е била Франция. Влезли са в страната през турската граница, като на този етап не може точно да се установи областта на преминаване, заявиха за „Хоризонт“ от Районната прокуратура в Горна Оряховица.Цялата група е говорила на пущунскси диалект, с което се потвърждава твърдението на мигрантите без документи за самоличност, че са от Афганистан.Чужденците обяснили, че били взети от района на Гурково и докарани до село Янтра, където в нивите изчаквали да бъдат претоварени на друго превозно средство.От задържаните трима каналджии, обвинение за трафик на хора, включително и деца, е повдигнато само на един от тях - 50-годишен мъж от Стражица, за който прокуратурата има данни, че за подобно престъпление е лежал в затвора преди години в Унгария.Предстои Районният съд в Горна Оряховица да реши дали да го остави за постоянно в ареста. Законът предвижда за трафик на хора лишаване от свобода от 1 до 6 години и глоба от 5000 до 20 000 лева.Мигрантите са болни от краста установили лекарските прегледи. Тази сутрин те бяха транспортирани от Горна Оряховица към бежанския център в Любимец.", "date": "2019.05.04", "title": "По 1200 евро на човек платили 26-имата афганистанци на каналджии"}
{"url": "http://www.cross.bg/vera-kozhata-akne-1603412.html", "text": "/КРОСС/ Близо 9,4% от популацията по света страда от акне. Това нарежда кожния проблем на девето място по разпространение сред населението.Появата на акне по кожата зависи от начина ни на живот. Замърсяването в околната среда, консумация на вредни храни, прекомерно тютюнопушене, неправилно или недостатъчно почистване на лицето, хормонален дисбаланс, са основните фактори, причиняващи възпаление и образуване на пъпки.Алое вера е един от най-популярните продукти в грижа за кожата. Освен че хидратира и омекотява, гелът от растението действа оздравително. Ето защо се използва и за лечение на неприятното акне при тийнейджъри и възрастни.Растението съдържа вещества, които имат антиоксидантни и противовъзпалителни свойства. Гелът от алое вера има около 75 активни съставки като аминокиселини, салицилова киселина, лигнини, витамини, минерали и ензими. Те стимулират синтеза на колаген в кожата и подобряват състоянието ѝ при акне и рани. Другото им предимство е, че предпазват от вредните UV лъчи и предотвратяват образуването на бръчки.Необходима ви е 1 лъжица гел от алое вера. Много магазини за биохрани или растения продават готов. Измийте добре лицето си предварително и нанесете плътен слой от гела преди лягане. На сутринта измийте добре с хладка вода. Може да повторите същото още 2-3 пъти през седмицата, за да имате по-голям ефект.Смесете 2 лъжици гел от растението, 4 лъжици мед, както и половин чаена лъжичка канела. Ще получите каша, с която намазвате добре лицето. Изчаквате около 10-15 минути, за да може съставките да навлязат в дълбочина в кожата. После измийте с хладка вода и подсушете с мека гъба. Може да усетите леко пощипване заради канелата.Трябват ви 2 супени лъжици гел от алое и 1 супена лъжица прясно изцеден сок от лимон. Намазвате пъпките със сместа и изчаквате около 10 минути. Накрая измивате добре. Лимонът и алоето са мощни антиоксиданти, които омекотяват кожата и намаляват възпалението в клетките, тъй като почистват замърсяванията. Витамините в сока подпомагат процеса на зарастване на раните.От тези три съставки се получава чудесен скраб за лице, който помага при пъпки. Смесете няколко капки масло от жожоба с 1 чаена лъжичка кафява захар и 2 супени лъжички алое.С получената смес масажирайте добре почистеното си лице с кръгови движения. По този начин ще насърчите циркулацията на кръвта в кожата на лицето. След измиване порите ще бъдат по-чисти, а пъпките ще започнат да завяхват.", "date": "2019.05.04", "title": "Алое вера при акне"}
{"url": "http://www.cross.bg/krug-madrid-vtori-1603413.html", "text": "/КРОСС/ Първата ракета на България Григор Димитров започва срещу квалификант на старта на тенис турнира от сериите Мастърс 1000 в Мадрид. Миналата година той отпадна във втори кръг от Милош Раонич в три сета.", "date": "2019.05.04", "title": "Джокович чака Димитров във втори кръг в Мадрид"}
{"url": "http://www.cross.bg/pantofkite-gucci-s-pricheskata-na-trump-1603416.html", "text": "/КРОСС/ Срещу „скромните“ 1 800 долара и вие може да се сдобиете с прическата на Доналд Тръмп. Бонусът е, че няма да е на главата, а върху краката ви.Говорим за емблематичните вече пантофки на Gucci, които по всичко личи, че са вдъхновени от прическата на американския президент, макар от бранда да отказват да потвърдят тези информации.Естествено, пантофите не са направени от човешка коса, макар доста да прилича на такава. Използвана е козината на коза, за да се спретне тази интересна „прическа за крака“.", "date": "2019.05.04", "title": "Пантофките Gucci с прическата на Тръмп"}
{"url": "http://www.cross.bg/petrich-gabriel-ademov-1603410.html", "text": "/КРОСС/ Водачът на листата на ГЕРБ и СДС за изборите за Европейски парламент  Мария Габриел и кандидатът за евродепутат Асим Адемов ще посетят гр. Петрич на 5 май (неделя) по случай празника на града. Те ще бъдат  придружени от областния координатор на ГЕРБ-Благоевград и народен  представител в 44-ото Народно събрание Даниела Савеклиева.Събитието ще се проведе от 20.00 часа на централния градски площад.", "date": "2019.05.04", "title": "Мария Габриел и Асим Адемов ще посетят гр. Петрич на 5 май "}
{"url": "http://www.cross.bg/livurpyl-machove-podoben-1603400.html", "text": "/КРОСС/ Битката за титлата във Висшата лига между \"Манчестър сити\" и \"Ливърпул\" вече е в своята финална фаза. Двата претендента за отличието имат да изиграят само по още две срещи, които ще решат кой ще бъде шампион в най-интересното футболно първенство. Дотук битката между съперниците премина през множество обрати, а след 36 кръга разликата е само една точка – 92 за \"Сити\" срещу 91 за \"Ливърпул\".В последните два кръга шампионите от Манчестър се изправят срещу \"Лестър\" на своя \"Етихад\", след което гостуват на \"Брайтън\" в последния ден. \"Ливърпул\" гостува на \"Нюкасъл\" и приема \"Уулвърхемптън\" следващата неделя.Възможно ли е обаче след тези мачове \"Сити\" и \"Ливърпул\" да бъдат с равни точки? Експертите в Англия разгледаха подобен сценарий и веднага се обърнаха към правилника, за да видят какво ще стане в подобен случай.В английския футбол правило за разглеждане на баланса в директните мачове не съществува. В случай на равни точки между два тима се гледа головата разлика, която те са постигнали. Ако и тя е еднаква то значение има кой тим е вкарал повече голове.При ново равенство се играе плейоф, който определя победителя. Той се провежда на неутрален терен. \"Клубовете трябва да играят един или повече решаващи мачове на неутрален терен, като форматът, времето и мястото им се определят от Борда на Висшата лига\", гласи правилникът.В момента \"Сити\" има голова разлика 90:22 (+68), а \"Ливърпул\" е с 84:20 (+64). Беше разгледан именно подобен сценарий, при който след 38 кръга тимовете на Пеп Гуардиола и Юрген Клоп завършват с абсолютно еднакви показатели.", "date": "2019.05.04", "title": "Ще види ли Висшата лига най-вълнуващия завършек на битката за титлата?"}
{"url": "http://www.cross.bg/godinata-bolest-behterev-1603404.html", "text": "/КРОСС/ НДК ще свети тази вечер в синьо в подкрепа на 30 000 души с болест на Бехтерев в България по случай Световен ден на болестта,съобщават от пациентската организация. Пациентите настояват за подобряване условията за провеждане на рехабилитацията. В момента тя е 7 дни в годината по клинична пътека, което е изключително недостатъчно според тях и искането им е да провеждат физиотерапия 2 пъти в годината по 10 дни .", "date": "2019.05.04", "title": "НДК ще светне в синьо в подкрепа на болните с болест на Бехтерев"}
{"url": "http://www.cross.bg/lamansha-tynel-miteran-1603401.html", "text": "/КРОСС/ Тунелът под Ламанша \"празнува\" 25 години, предаде \"Франс прес\". На 6 май 1994 г. британската кралица Елизабет Втора и френският президент Франсоа Митеран откриха съоръжението, свързващо под водата двете страни.След серия от провали, колебания и непредвидени ситуации, строителният проект на века на стойност 100 милиарда френски франка (15.2 милиарда евро), днес осигурява транзита на една четвърт от стоките между Обединеното кралство и Европа.Идеята за подобна подводна връзка датира от 1802 г. Тогава френският инженер Албер Матьо-Фавие предлага на Наполеон Бонапарт първи план за тунел.Мостове, диги, тръбопроводи, изкуствени острови ... около 100 проекта за връзка през Ламанша се появяват през 19 век. Един от тях получава одобрението на кралица Виктория и на Наполеон Трети през 1855 г. Това е проектът на французина Еме Томе за локомотив, който да преминава през пробит тунел. Британецът Уилям Лоу пък решава трънливия проблем с вентилацията на тунела. Близо два километра галерии са пробити от едната и от другата част на Ламанша между 1878 г. и 1883 г. Но поради стратегически причини, изтъкнати от британското правителство, и Голямата депресия, проектът постепенно е \"погребан\".Той \"възкръсва\" 75 години по-късно след двете световни войни. През 1957 г. е създадена изследователска група, която да проучи възможностите за реализация на тунела под Ламанша благодарение на Европейската икономическа общност, създадена същата година.През 1973 г. 300 метра са пробити край град Сангат, във френския департамент Па дьо Кале, и 400 метра - близо до Дувър. Но британското правителство се сменя и заради бюджетни причини Харолд Уилсън изоставя работите през 1975 г. С идването на власт през 1979 г. на Маргарет Тачър и на Митеран през 1981 г. проектът е подет отново. Четири предложения са предложени на обсъждане - пътно-железопътен мост, железопътен тунел, пътно-железопътен тунел, пътно-железопътен мост и тунел. Мнозинството от британците предпочитат пътните връзки, докато французите предпочитат железопътните връзки. Накрая се решава да има двоен подводен железопътен тунел с дължина 50,5 километра. Това решение е \"подпечатано\" с британско-френски договор, сключен в Кентърбъри на 12 февруари 1986 г.Най-големият строителен проект на Европа мобилизира до 15 000 работници. От френска страна са наети 4100 работници. От другата страна са наети почти двойно повече служители. На месец пробивните машини напредват с по 500 метра. На 1 декември 1990 г. в 12,12 ч. двама работници - французинът Филип Козет и британецът Роберт Греъм Фаг - пробиват първа дупка и се срещат \"под водата\". Снимката им със знамена в ръка обикаля света.Обектът е предаден през декември 1993 г. По време на строителството най-малко девет работници загиват, от които седем са британци.За церемонията в Кокел в Па дьо Кале по откриване на тунела на 6 май 1994 г. британската кралица Елизабет Втора идва с кралския \"Ролс Ройс\", преминал в тунела под Ламанша със скорост 160 километра в час. Кралицата заявява, че тунелът е плод на съчетанието на британския прагматизъм и на френския ентусиазъм. Митеран пък изтъква, че двете страни вече имат и сухопътна граница. После кралицата и президентът се качват на кралския \"Ролс Ройс\", който е натоварен на влака-совалка, отиващ до терминала в Шерингтън в графство Кент. Зад\" Ролс Ройса\" във влака-совалка се качва и \"Мазерати\" на Елисейския дворец, в което са съпругът на кралицата - принц Филип, и първата дама на Франция Даниел Митеран. По време на 25-минутното пътуване официалните представители и журналистите, излезли от колите си, обикалят из влака-совалка и разменят впечатленията си на първи пътници под Ламанша.", "date": "2019.05.04", "title": "Тунелът под Ламанша работи вече 25 г."}
{"url": "http://www.cross.bg/godina-bagazh-evro-1603386.html", "text": "/КРОСС/ Допълнителните приходи на авиокомпаниите през 2018 година са достигнали 83,5 милиарда евро, от които 25,2 милиарда евро (над 30% от багажни такси. Това сочат данни на две платформи за услуги за въздушния транспорт - IdeaWorksCompany и CarTrawler, цитирани от френското икономическо издание \"Капитал\".Сумата не престава да нараства - през 2017 година таксите за багаж са били 21,2 милиарда евро, а през 2014 година - 12 милиарда евро.Двете компании уточняват, че постъпленията от багаж идват от три основни източника: регистрираните багажи в багажното отделение на самолета, допълнителните такси за тежък и извънгабаритен багаж, както и заплащането на ръчен багаж при някои авиокомпании.Нискотарифните авиопревозвачи не са единствените, които прилагат стриктна политика за багажите, предаде БТА. Тенденцията е отражение на стратегията на традиционните авиокомпании за допълнителни приходи с предлагане на условия за по-ниска цена на клиентите в един променен пазар, изтъква Айлийн Маккормак, търговски директор в КарТролър. Тя отбелязва, че стойността на приходите от опции, които клиентите могат да прибавят към билетите си, е нараснала със 128 процента между 2014 и 2018 година.Като част от общите печалби на авиокомпаниите таксите за багаж са се увеличили до 3,2 на сто през 2018 година спрямо 1,8 на сто през 2014 година.", "date": "2019.05.04", "title": "Вашите багажи правят авиокомпаниите все по-богати"}
{"url": "http://www.cross.bg/papata-dvizhenieto-tzentura-1603387.html", "text": "/КРОСС/ Живеещите в зоните, в които движението и паркирането е ограничено, ще бъдат компенсирани като ще имат право да паркират безплатно в синя и зелена зона до 7 май, когато приключва визитата на папата.Заради повишени мерки за сигурност в центъра от МВР и НСО съветват желаещите да видят папата и неговия папамобил, да пристигат на събитията най-малко три часа по-рано заради проверките.От МВР съветват да не се използват лични автомобили, а градският транспорт. Няма да има промени в неговото разписание. Единствено ще бъдат променени спирките на нощния транспорт - те ще бъдат изместени на ъгъла на улиците \"Сердика\" и \"Париж\".Заради посещението на папа Франциск в Раковски, на 6 май ще има поетапно спиране на движението на магистрала \"Тракия\". ", "date": "2019.05.04", "title": "Компенсации за живеещите в центъра на София заради визитата на папата"}
{"url": "http://www.cross.bg/sektzii-germaniya-bulgariya-1603385.html", "text": "/КРОСС/ Благодарение на усилията на Министерството на външните работи и посолството ни в Берлин за първи път българските граждани в Германия ще могат да гласуват в 13 допълнителни секции по време на изборите за членове на Европейски парламент от Република България на 26 май, след като федералните власти уважиха желанието на страната ни за разкриване на още секции.В столицата Берлин ще се гласува в сградата на посолството, като ще се влиза от входа на „Лайпцигер щрасе“ 19. Консулските ни представителства в Мюнхен и Франкфурт на Майн ще открият избирателни секции на адресите си „Валхалащрасе“ 7 и „Екенхаймер ландщрасе“ 101 съответно. В Хамбург българите могат да гласуват в офиса на почетния ни консул на улица „Алстертор“ 15. В Дармщадт секцията ще е на адреса на почетното консулство на „Хилпертщрасе“ 3, а в Магдебург – на „Хекелщрасе“ 9. Избирателни секции ще имаи в почетните консулства на България в Мюнстер – „Бисмаркалее“ 1 (Търговска камара) и в Щутгарт –„Мьорикещрасе“ 11. Всички секции ще бъдат отворени за гласуване между 7.00 ч. сутринта и 20.00 ч. вечерта на 26 май.Отделно българската държава ще организира отварянето на избирателни секции в градовете Аахен, Бремен, Дортмунд, Дрезден, Ерфурт, Фрайбург, Хановер, Карлсруе, Кьолн, Констанц, Лайпциг, Нюрнберг и Регенсбург. Те ще бъдат отворени за гласуване между 7.00 и 20.00 ч. на 26 май, а адресите им ще бъдат своевременно съобщени на интернет-сайта на посолството ни в Берлин и на интернет-сайта на МВнР. Българите, които ще гласуват в Констанц, следва да знаят, че няма да има възможност за паркиране на автомобили до секцията в града.Всеки български гражданин, който има актуален адрес в Германия, може да гласува в изброените 21 града, стига да не е упражнил правото си на глас същия ден в България, както и обратно – никой, гласувал в Германия за европарламент българин не може да гласува повторно у нас.Политическа дейност от страна на български граждани във Федерална република Германия е разрешена само според предписанията и в границите на действащото германско законодателство.", "date": "2019.05.04", "title": "13 допълнителни секции в Германия за българите, които ще гласуват на евроизборите"}
{"url": "http://www.cross.bg/korneliya-ninova-vsichki-1603388.html", "text": "/КРОСС/ По повод честванията по случай 116 години от смъртта на Гоце Делчев, председателят на БСП Корнелия Нинова и водачът на листата на БСП за евроизборите Елена Йончева поднесоха цветя пред паметника на революционера в град Гоце Делчев.„Поздравявам всички българи и им пожелавам да бъдат здрави и да имат сили и вяра в себе си.Режимът „Борисов” си отива и започва възстановяването на България.Обръщам се към всички разумни, смели и честни българи: нека се съберем и заедно да започнем възстановяването на икономиката и производството, на образованието, на здравеопазването, на правосъдие за всеки и равенство пред закона на всички”, заяви Корнелия Нинова. По думите ѝ това минава през активно гласуване на 26 май. „Не оставяйте бъдещето да мине покрай вас –бъдете активни, излезте и дайте своето желание и своята воля за това – да се обединим за истинското възстановяване на нашата страна и връщането на нейното достойнство пред Европа”, добави още тя.По-късно Корнелия Нинова и Елена Йончева посетиха Втория кръг от автомобилното състезание - Национален шампионат по планинско изкачване на България.", "date": "2019.05.04", "title": "Корнелия Нинова: Режимът „Борисов” си отива"}
{"url": "http://www.cross.bg/bulgarskata-armiya-rymen-1603389.html", "text": "/КРОСС/ На  президентът и върховен главнокомандващ на Въоръжените сили Румен Радев ще вземе участие в тържествената програма за отбелязване на Деня на храбростта и празник на Българската армия. държавният глава ще участва в тържествения водосвет на бойните знамена и знамената светини на Българската армия и ще положи венец пред Паметника на Незнайния воин на пл. „Свети Александър Невски“ в София. президентът Румен Радев ще приеме почетния строй на представителните части на Българската армия на пл. „Княз Александър I“ в столицата.Държавният глава ще произнесе тържествено слово по случай Деня на храбростта и празника на Българската армия. ще се проведе традиционният Гергьовденски парад на Въоръжените сили.", "date": "2019.05.04", "title": "Румен Радев ще вземе участие в честванията за 6 май"}
{"url": "http://www.cross.bg/pokolenie-stana-krist-1603393.html", "text": "/КРОСС/  27-годишна адвокатка стана Мис САЩ.Чесли Крист спечели уважението на журито, след като изрази възгледите си за нейното поколение: „Моето поколение е първото, което гледа напред, приема разнородността, има сила, а жените са влиятелни. Надявам се моето поколение непрекъснато да върви напред“, допълни тъмнокожата красавица от сцената в Рино, Невада.Първа подгласничка на Крист стана Алехандра Гонсалес от Ню Мексико, а на трета позиция е Триана Браун от Оклахома.", "date": "2019.05.04", "title": "Умна и красива – 27-годишна адвокатка стана „Мис САЩ“"}
{"url": "http://www.cross.bg/evropa-stolichna-biblioteka-1603391.html", "text": "/КРОСС/  на Нов български университет и организират през месец май 2019 г. следните прояви по своя голям -  На , вторник, от  в зала „София“ на Столична библиотека на площад „Славейков“ ще бъде открита тематична изложба„Европа“със стари пощенски картички и албуми от цяла Европа от колекциите на проф. Михаил Неделчев. При откриването на изложбата ще говорят доц. Васил Гарнизов и доц. Йордан Ефтимов.Изложбата цели да покаже по какъв начин се съотнасят общоевропейските големи центрове с българските градове, които също имат европейски облик. В нея са представени 10 тематични кръга от местата за отдих и за общуване с водата – плажове, пристанища и градини – до персоналистическите култове – от общоевропейския Наполеонов култ до българските култове за революционерите-европейци. Стремежът при подбора на картичките е да се представят градовете по-скоро от интимната им същност, отколкото чрез тяхната грандиозност.-   На , вторник, от  с участието на членове на Школата, на представители на други академически институции и на писатели, ще се състои конференция на литературноисторическата школа „Д-р Кръстьо Кръстев“ на тема „България в Европа, Европа в България“. Ще бъде представен специално издаден за дните .-   На , сряда, от  в Клуба на Столична библиотека с водещ  Пламен Дойнов ще се проведе поетическо четене на тема „Европа“с участието на членове на Сдружение на български писатели.", "date": "2019.05.04", "title": "Дни на Европа в Столична библиотека"}
{"url": "http://www.cross.bg/polk-sili-bulgarskata-1603390.html", "text": "/КРОСС/ По традиция Денят на храбростта и празник на Българската армия – 6 май ще бъде отбелязан с военен парад в гр. София. Той ще започне в 10.00 ч. на  площад „Княз Александър I”. В него ще участват  над 1 000 военнослужещи от Въоръжените сили, 48 верижни и колесни бойни машини на Сухопътните войски и зенитно-ракетните формирования на Военновъздушните сили и 10 вертолета и самолета от състава на военната ни авиация. На площада ще премине и ретро техника от времето на Втората световна война, предоставена от колекционери от страната. За първи път в празничния ден жителите и гостите на столицата ще  могат да разгледат образци военна техника на Сухопътните войски на статичен показ на ул. „Княз Александър I“, а който проявява интерес към службата в редиците на Българската армия ще може да получи информация на щанда на Централното военно окръжие - част от националната кампания „Бъди войник”.Военният парад ще бъде командван от заместник-командващия на Съвместното командване на силите генерал-майор Иван Лалов. В парада ще участват Гвардейският представителен духов оркестър с духовите оркестри на видовете въоръжени сили; знаменен взвод на Националната гвардейска част със знамената-светини и 10 представителни блока с бойните знамена на: Военна академия „Георги Стойков Раковски”, Националната гвардейска част, Националния военен университет „Васил Левски”, 61-ва Стрямска механизирана бригада и 101-ви Алпийски полк – Смолян от състава на Сухопътните войски, на Военновъздушните сили, Военноморските сили, 68-ма бригада „Специални сили, Мобилната комуникационно-информационна система от състава на Съвместното командване на силите и  Служба „Военна полиция“. При изпълнението на националния химн по време на парада ще бъдат изпълнени 20 артилерийски салюта.В 12.00 ч. пред сградата на Администрацията на президента на Република България ще бъде извършена тържествена смяна на почетния гвардейски караул.Отбелязването на Деня на храбростта и празник на Българската армия ще започне на 6 май от 9.00 ч. с тържествен водосвет на бойните знамена и знамената-светини пред паметника на Незнайния воин. Той ще бъде отслужен от Негово Светейшество Българският патриарх Неофит. В ритуала ще участват представителни формирования на Националната гвардейска част и знаменен взвод със Самарското знаме, щандарта на Първи конен полк, знамето на 30-ти пехотен Шейновски полк, знамето на 23-ти пехотен Шипченски полк, знамето на 15-ти пехотен Ломски полк, знамето на 13-ти пехотен Рилски полк, знамето на 6-ти пехотен Търновски полк и знамето на 25-ти пехотен Драгомански полк. В честванията на празника ще участват президентът и върховен главнокомандващ въоръжените сили Румен Радев, вицепремиерът и министър на отбраната Красимир Каракачанов, началникът на отбраната генерал Андрей Боцев, висши офицери от Българската армия. Поканени са да присъстват представители на държавното ръководство, Дипломатическия корпус, военно-патриотичните съюзи. Официални гости на тържествата, посветени на Деня на храбростта и празник на Българската армия, ще бъдат също заместник-министърът на отбраната на Република Северна Македония Беким Максути и директорът на Генералния щаб на Армията на Република Северна Македония генерал-майор Зоран Милески. Денят на храбростта и празник на Българската армия ще бъде отбелязан във всички гарнизони в страната.", "date": "2019.05.04", "title": "Хиляда военни, 48 бойни машини и 10 самолета излизат на големия парад утре"}
{"url": "http://www.cross.bg/godini-koli-markata-1603392.html", "text": "/КРОСС/ Поршетата по улиците в страната ни с български регистрационни номера са се удвоили през последните пет години, сочи официалната статистика на МВР.В средата на 2014 г. броят на луксозните возила на немската марка е бил 1958, сега почти пет години по-късно баровските коли с изправен кон на капака стигнаха 3616. Само от началото на годината са били регистрирани 175 коли, като 22 от тях са нови.Куриозно звучи, но за да плащат нисък данък, собствениците на 6 от тях са ги регистрирали като лекотоварни, пише „Монитор“.От началото на годината са регистрирани дванадесет бентлита, като едно от тях е с категория микробус. Вероятно става дума за луксозна лимузина с повече от 8 места за сядане. 195 бентлита се подвизават в родината ни, като през тази година са внесени 12, две от тях чисто нови.Любимата марка суперспортни автомобили на българите с възможности остава \"Ферари\". За пет години фераритата от 72 вече са 85 с български номера, 21 от тях са до 5 години. През първите пет месеца на годината у нас са регистрирани 5 броя спортни коли от марката, всичките употребявани.Продажбите на луксозни автомобили в България продължават да са около 10% от всички на нови коли и през 2018 г., като сред тях има екзотични и скъпи модели на \"Бугати\", \"Макларън\", \"Ламборгини\", \"Астън Мартин\", \"Ролс-Ройс\" и други.Официалните данни в сайта на МВР показват, че в България преди пет години в статистиката не са фигурирали луксозни марки като “Ламборгини”, защото не са надвишавали бройката от 40 автомобила. Сега вече са 60 по родните улици, а най-много бройки от мощните коли е имало през 2016 г. - 74. В регистрите от началото на годината са влезли пет ламборгинита.Иначе български номера в КАТ са сложени на един \"Ролс-Ройс\", като от марката в страната вече има 54 коли. Колите с тризъбеца на Maserati също не са много - общо 217, като 32 от тях са на възраст до 5 години. За половин десетилетие хората с възможности, които харесват марката, почти са се удвоили.По-достъпните, но луксозни машини от марката “Ягуар” вече са 2465 в България, като 231 от тях са на възраст от 0 до 5 години. Луксозните всъдеходи на “Ланд Роувър” са предпочетени от 15 897 българи, като през първите 6 месеца на годината са купени чисто нови 163 бройки и 432 употребявани.Огромните американски джипове с марка “Хамър” за пет години са се увеличили с 31 до 220, като нито един от тях не е до възраст 5 години.През 2018-а за първа регистрация в страната е минало едно чисто ново \"Бугати\", а друго от началото на тази година няма. Към момента единственият актуален модел на марката е \"Широн\", с цена около 5 млн. лв. От данните на Пътна полиция не става известно колко автомобила от марката има към момента в страната.От други популярни премиум брандове няма регистрации от началото на годината, но през изминалата година два нови \"Астън Мартин\" и пет втора ръка са регистрирани в България, като общият им брой е 26. Новите макларъни също са два, но няма данни колко са като цяло за страната.Мощна инвазия на мотоциклети от култовата американска марка “Харли-Дейвидсън” може да се види у нас - от 357 мотоциклета през 2014 до 681, като 150 са на възраст до 5 г.Любопитното е, че нито една от изброените суперлукс марки няма официално представителство в България и те стигат до пазара през автокъщи или се купуват от чужбина. Също така статистика от края на миналата година на Столична община показва, че болшинството от скъпите коли не са регистрирани в столицата.", "date": "2019.05.04", "title": "Суперлуксозните коли са все повече, мнозинството не са в София"}
{"url": "http://www.cross.bg/zlato-kypila-rysiya-1603394.html", "text": "/КРОСС/ Русия е държавата, която е купила най-много злато през първото тримесечие на 2019 г., сочат данните на Световния съвет по златото (WGC). За първите три месеца на текущата година държавата е купила 145.5 тона злато. Това е със 68% повече в сравнение със същия период на миналата година.По този начин международните резерви на Русия в благородния метал нарастват до 489.5 млрд. USD. Сред другите най-активни купувачи са Китай, Казахстан, Турция, Еквадор, Колумбия и Катар.Основната причина за ръст в покупката на злато е, че държавите искат по този начин да намалят зависимостта си от американския долар.", "date": "2019.05.04", "title": "Русия е държавата, която е купила най-много злато през първото тримесечие"}
{"url": "http://www.cross.bg/bira-prodazhbite-yvelichili-1603379.html", "text": "/КРОСС/ Германските пивоварни са продали повече бира през първото тримесечие. Според Федералната статистическа служба продажбите са се увеличили с 2,4% на годишна база до около 2,0 млрд. литра бира. В Германия,  която представлява около четири пети от бизнеса, е имало увеличение от 1,7% до 1,6 милиарда литра.81,0% от общите продажби на бира са били предназначени за вътрешно потребление и са обложени с данък, пише investor.bg. Балансът на износа е смесен. Докато продажбите за бизнес извън Европейския съюз са се увеличили с 20,1%, за ЕС има спад от 6,9%.През миналата година браншът се възползва от Световното първенство по футбол и много горещото лято. В сравнение с 2017 г. продажбите са се увеличили с 0,5 милиона хектолитра до 94 милиона хектолитра. Въпреки това пивоварната индустрия не вижда скорошно връщане към старите много славни за бирата времена.Бирените миксове - бира, смесена с лимонада, кола, плодови сокове и други безалкохолни добавки - представляват 71,7 милиона литра, или 3,6% от общите продажби на бира през първото тримесечие на 2019 година. В сравнение с първото тримесечие на 2018 г. са продадени 16,7% повече бирени миксове.", "date": "2019.05.04", "title": "Германците консумират все повече бира  "}
{"url": "http://www.cross.bg/botzev-suobshti-bulgariya-1603376.html", "text": "/КРОСС/ Модернизацията на българската армия е необратима и се надяваме трите най-големи договора - за авиацията и сухопътните войски, да бъдат сключени до края на годината. Това заяви ген. Андрей Боцев, началник на отбраната, пред БНТ.Генералът посочи, че \"през последните 30 г. не се правеше почти нищо и сега е много трудно да се навакса\".Той съобщи, че на 6 май за САЩ заминава работната група, която ще преговаря за закупуването на новите изтребители F-16. Основната им цел е да подобрят условията по заплащането и да договорят времето за доставка. Освен това България иска у нас да се обучава личният състав и да се извършват ремонтните дейности по обслужването на самолетите, за което е необходимо да се осигури апаратура.По проекта за модернизация на въоръжението на Сухопътните войски ген. Боцев съобщи, че забавянето на изпълнението му се дължи на големия брой машини, за който става дума. По проекта целта на България е да се сключи договор за индустриално сътрудничество, като бойните машини се сглобяват у нас.Остава проблемът с неокомплектоването на армията, като 20% от местата остават незаети. Особено тежко е положението в Сухопътните войски.„Нашите момичета и момчета правят чудеса не само в изпълнение на задълженията си, но и в издигане на имиджа на България пред нашите партньори въпреки остарялото въоръжение, техника и оборудване“, каза генерал Боцев.Преговорите за F-16 почват през май, до 2024 г. ще имаме 8 изтребители10 представителни блока с над 1000 военнослужещи и 48 вида въоръжение и техника ще участват в Гергьовденския парад на 6 май. Военните се надяват на хубаво време, за да могат гражданите да видят прелитащите над София самолети и хеликоптери.Ген. Боцев съобщи, че планираното участие на рота и оркестър от Северна Македония няма да се осъществи, тъй като в последния момент се е оказало, че те не са успели да се подготвят.Средствата за Гергьовденския парад на 6 май са предварително планирани в бюджета за армията и допълнителни пари не са похарчени, увери началникът на отбраната.", "date": "2019.05.04", "title": "Ген. Боцев: Модернизацията на армията ни е необратима!  "}
{"url": "http://www.cross.bg/hristov-izbori-bulgariya-1603375.html", "text": "/КРОСС/ „Предстоящите евроизбори изглеждат абстрактно за мнозина, тъй като Европа е далеч не само за българите, а и за всички европейци. Тя се е обградила с един напълно неразбираем език и е загубила контакт с гражданите.Същевременно, обаче, тези избори са ключови за България. Те ще предопределят дали ще има условия за нови предсрочни парламентарни избори. Считам, че ако ГЕРБ победи с обичайните изборни технологии, ще се бетонира отново във властта. Затова победа за „БСП за България“ е спасителна за българската демокрация“. Това каза пред бургазлии кандидатът за евродепутат от листата на левицата Иво Христов.По думите му, у нас демокрацията е все по-условно понятие. „Виждате, че всичко в държавата се решава по едноличната воля на премиера. Когато един човек и една партия владеят медиите, влияят на съда, договарят се с прокуратурата, упражняват се с държавния бюджет и т.н., това не може да се нарече демокрация\", коментира Христов.Той подчерта, че последният шанс да коригираме тази тенденция , която ще ни доведе до официализиране на автокрацията, е левицата да победи на предстоящите избори на 26 май. Христов коментира още, че или ще отворим перспектива за спасяване на българската демокрация, или примирено ще наблюдаваме как тя си отива.\"Затова считам, че на 26 май е необходима тотална мобилизация и е необходимо да гласуваме единствено и само за листата на „БСП за България“, категоричен бе Христов.Той заяви, че промъкването на други кандидати не крие никакъв риск за статуквото. По думите му, всички други партии са бивши или настоящи коалиционни партньори на ГЕРБ. \" Към момента единственият инструмент за демонтаж на тази опасна партия, която се установява в България, е БСП. Само БСП представлява алтернатива“, заключи Иво Христов.", "date": "2019.05.04", "title": "Победа за „БСП за България“ е спасителна за българската демокрация"}
{"url": "http://www.cross.bg/tzveta-gleda-evropa-1603377.html", "text": "/КРОСС/ Европа гледа вътрешните ни разправи и това не води до нищо добро, каза председателят на НС Цвета Караянчева в Златгорад.", "date": "2019.05.04", "title": "Цвета Караянчева: Европа гледа вътрешните ни разправии"}
{"url": "http://www.cross.bg/izbori-dvete-brekzit-1603380.html", "text": "/КРОСС/ Премиерът на Великобритания Тереза Мей и лидерът на опозицията Джереми Корбин обещаха да търсят политическо решение за излизане от кризата около Брекзит, след като избирателите наказаха двете основни партии на местните избори, пише \"Гардиън\".Консерваторите изгубиха повече от 1300 места в сравнение с резултатите от 2015 г., което е най-голямата загуба от управлението на премиера Джон Мейджър (1990-1997). С вота избирателите показаха разочарованието си от управлението на консерваторите.Лейбъристите се очакваше да спечелят на местните избори, но в крайна сметка се наредиха до консерваторите, като в няколко съвета партията изгуби контрола си.Най-много спечелиха от изборите либералдемократите (+676 места), те поемат контрол над 10 общински съвета. Зелените (+185 места) и независимите (+285) също се представиха неочаквано добре.Социологическо проучване на експерта Джон Къртис за Би Би Си показва, че двете големи партии са с изравнени позиции с 28% подкрепа, като преди година те бяха подкрепени от 35 на сто. Ако такъв бъде резултатът на парламентарни избори, вероятно нито една партия няма да има мнозинство в парламента.Къртис отбелязва, че резултатите показват, че през последните 12 месеца лейбъристите са засегнати толкова силно от Брекзит, колкото и дълбоко разделената Консервативна партия.", "date": "2019.05.04", "title": "Торите с най-слабия резултат на местни избори на Острова от повече от 20 г."}
{"url": "http://www.cross.bg/denvur-pobeditelite-borbi-1603384.html", "text": "/КРОСС/ Портланд и Денвър сътвориха паметник на баскетболната лудост с исторически мач от плейофите на НБА.Двата тима останаха на игрището 80 минути, след като нормалите 4 части по 15 не стигнаха за разрешаване на спора, а после не бяха достатъчни и три допълнителни. Чак в четвъртото продължение Портланд надделя със 140:137 и поведе с 2:1 в серията.Редовните 60 минути завършиха 102:102, първият овъртайм не излъчи победител при 109:109, след втория резултатът бе 118:118, а след продължение №3 - 129:129. Луд мач!Изключителната драма, която четири пъти завършваше наравно въпреки опити за победен кош със сирената, бе решена в последните 6 секунди.Тогава центърът на Денвър Никола Йокич пропусна един от двата си фаула, с което остави резултата 138:137 в полза на домакините, които добавиха още 2 т. в края. Йокич бе страхотен в двубоя с трипъл-дабъл (33 т., 18 борби, 14 асистенции).Джамал Мъри вкара 34 за Денвър, а за победителите най-резултатни бяха Си Джей Макълъм с 41 т. и Деймиън Лилард с 28.Това е вторият мач изобщо в историята на НБА, който се решава след четири продължения. Първият е между Бостън и Сиракуза през далечната 1953 г.В другия двубой за вечерта Милуоки удари Бостън Селтикс със 123:116 и поведе също с 2:1 в серията.Янис Антетокумпо бе звездата за победителите с 32 т. и 13 борби.", "date": "2019.05.04", "title": "Исторически мач в НБА"}
{"url": "http://www.cross.bg/mareshki-volya-veselin-1603382.html", "text": "/КРОСС/ „Посещението на Негово Светейшество Папа Франциск ще постави България в световните новини с нещо позитивно. Това работи за нашия международен имидж като държава на духовността”, коментира лидерът на ВОЛЯ Веселин Марешки. Той ще бъде сред официалните гости по посрещането на главата на Римокатолическата църква в София.„Неслучайно в обръщението си към българите той акцентира върху делото на светите братя Кирил и Методий. Трябва много да работим именно в тази посока- светът да разбере за нашето изключително духовно наследство –вярата, големите ни духовни водачи, Възраждането, нашата уникална иконопис, древните ни църкви и манастири”, каза още Марешки.„Запознах се с папата преди две години във Ватикана. Човек винаги може да се научи на мъдрост такива големи личности. Споделям неговите категорични позиции по отношение на т.нар. джендър идеология. Той даже е доста краен, определяйки проблема като нов нацизъм. Както знаете, ние от ВОЛЯ сме категорично против такива вредни идеологии, с пагубни последици, да бъдат натрапвани на децата ни и да ги объркват. Затова няма да спрем да се противопоставяме и да защитаваме семейните ценности, вярата, доброто”, заяви Веселин Марешки.Ще припомним, че за Великден Веселин Марешки посети Зографския манастир и се помоли за България, заедно с игумена архимандрит Амвросий. Лидерът на ВОЛЯ е чест гост и при Вселенския патриарх Вартоломей. Има отлични контакти и с българския патриарх Неофит, с когото неотдавна обсъдиха предизвикателствата пред българската православна църква в нашето съвремие. ", "date": "2019.05.04", "title": "Марешки: Посещението на Папа Франциск е позитивно за България"}
{"url": "http://www.cross.bg/bulgariya-petkov-bulgariya-1603381.html", "text": "/КРОСС/ „Аз мисля, че двете теми са неделими”, това заяви в интервю за предаването „Седмицата” по Дарик радио председателят на „АБВ” Румен Петков. „За съжаление, в момента отсъстват и двете. В момента битката между ГЕРБ и БСП цели да убеди обществото, че са те, че няма други. Но всъщност и действително, на терена на къщите за гости и апартаментите, и терасите, и сауните без пари, са само те, или главно те. И хората, в крайна сметка, трябва да разберат, че това е един грабеж и че авторите на грабежа са БСП и ГЕРБ. И, че днес, тези които гласуват, тези които подкпрепят БСП и ГЕРБ, стават съучастнииц в този грабеж. И ние от „Коалиция за България”, с номер 10, искаме да предложим на хората силна алтернатива”, категоричен беше Петков. По думите му, скандалите с апартаментите, терасите, барбекютата, къщите за гости се превръщат в основна тема на евроизборите. „Някак си, от обществото бяга анализът на това, което направихме до сега. Европа има специална политика за регионите. България, при 12-годишното си членство, от които 8 управлява ГЕРБ, 4 – БСП, разполага с около 8-9 млрд. евро за развитие на регионите. Видимо е, че някои от регионите ни потъват, пропадат – Видин, Монтана, Враца”, коментира Петков. „Ние от „Коалиция за България” предлагаме специална програма за развитие на Северозапада. Т. е., отварянето на ножицата между регионите в България става все по-брутално. И това хората трябва да го видят. И трябва да е ясно, че всичките ни досегашни евродепутати са съучастници. Такъв тежък провал на евродепутати няма друга държава. Нашите евродепутати гласуват срещу „Северен поток” или не са в залата, до един. Утре ние ще искаме от Германия, от Франция, от Италия, от Холандия да ни подкрепят за пряка доставка на газ за България, защото всички тези ни докараха до там, да си вземаме руска газ от Турция. Нашите евродепутати, гласувайки против „Северен поток”, гласуваха против България”, акцентира Петков. Едно от основните послания на „Коалиция за България” на тези избори, според Петков е мирът: „Ние сме единствените, за съжаление, които говорим за мир, за недопускане на преосмисляне на базите, които са на наша територия, недопускане на разполагане на нови контингенти на наша територия, категорична декларация, правителството да заяви, че на българска територия няма да се разполагат ядрени оръжия. Да кажем достатъчно ясно и категорично, че България ще бъде стожер на мира и на Балканите, и в Черно море”. „Второ, край на двойните стандарти. Защото Европа, за съжаление, стана съучастник в нарушаване на международното право и в налагане на двойните стандарти. И трето, много е важно силна България в силна Европа, България, която може да защитава собствения си интерес”, каза още Румен Петков.", "date": "2019.05.04", "title": "Румен Петков:  „Коалиция за България” предлага силна алтернатива"}
{"url": "http://www.cross.bg/mariya-gabriel-detzata-1603383.html", "text": "/КРОСС/ Водачът на листата на ГЕРБ-СДС за депутати в ЕП Мария Габриел посети  хасковското основно училище „Шандор Петьофи“.​ ​ Учебното заведение е  реновирано по проект „Подобряване на образователната инфраструктура чрез  реконструкция, обновяване и въвеждане на мерки за енергийна ефективност  в училища и детски градини в град Хасково” на ОП„Региони в растеж”. По  същия проект е реновирана още една учебна сграда, тази на ОУ„Св.Иван  Рилски” и четири детски градини и ясли в Хасково. Общата стойност на  проекта е​ ​ 17 милиона лева.​„Две години след обновяването му училище „Шандор Петьофи“ е много  по-уютно и топло, защото вече не е само една ремонтирана сграда, а дом на знанието и на децата“, каза областният координатор на ГЕРБ Хасково Делян Добрев. Директорът на училището Антоанета Петрова подчерта, че с  всеки изминал ден децата и учителите създават нови условия за учене и  творчество. Вече има модерна библиотека​ ​ с „Поща за приказки“, а всяка  година провеждат​ ​ инициативата „Подари книга вместо цвете на учителя“. Така​ ​ фондът на библиотеката се обновява, а децата са ангажирани с  нейното опазване, подчерта директорът. Тя изтъкна, че най-атрактивни за  децата са Клубовете по Роботика и по Екология. В компютърния свят на училище „Шандор Петьофи“ Мария Габриел видя на практика внедрени новите  технологии, работа с 3D​ -макети и дори с робот, изработен от учениците. „Интересът на децата към новите технологии е много позитивен. Трябва да  стимулираме този интерес , но и да работим за безопасност на он- лайн  пространството. Затова ние искаме да насърчим критичното мислене у децата и да провокираме нуждата от знание. Защото новите технологии са  преди всичко възможност, а не заплаха“, подчерта еврокомисар Мария  Габриел.В рамките на визитата си в Хасково тя и народният представител от ГЕРБ  Евгения Ангелова се срещнаха и с директора на ДГ“Слънце“ Ана Йорданова. В работата си с най-малките педагогът изтъкна, че новите технологии също  намират приложение, но преди всичко детските педагози искат да развиват  емоционалната интелигентност на децата.В Хасково Мария Габриел беше специален гост на откриването на Изложба и  награждаване на лауреатите от 10-я юбилеен международен конкурс за  компютърна рисунка и колаж \"Творчество без граници\". Той се организира с  подкрепата на Еврокомисаря по цифрова икономика и общество Мария Габриел  и се реализира,благодарение на творческата работа на Компютърна школа  „Вале“ Хасково.", "date": "2019.05.04", "title": "Мария Габриел: Инвестициите в образованието са инвестиции в  бъдещето"}
{"url": "http://www.cross.bg/ppez-bednoct-liniyata-1603351.html", "text": "/КРОСС/ Πyблиĸyвaнитe пpeз тaзи ceдмицa дaнни нa HCИ зa coциaлнoтo вĸлючвaнe и ycлoвиятa нa живoт (ЕU-ЅІLС) пpeз 2018 г. пoтвъpждaвaт няĸoи oтдaвнa ycтaнoвeни зaвиcимocти, нo пoднacят и няĸoи изнeнaди.Πpeз 2018 г. линиятa нa бeднocт ocтaвa нeпpoмeнeнa cпpямo 2017 г., ĸoeтo e изнeнaдвaщo, нa фoнa нa пpoдължaвaщoтo yвeличeниe нa дoxoдитe. Πpeдвид pъcтa нa зaплaтитe пpeз 2017 г., ĸoятo e peфepeнтнa зa дoxoдитe, oчaĸвaниятa бяxa нacoчeни ĸъм пo-нaтaтъшнo пoĸaчвaнe нa линиятa нa бeднocт. B cъщoтo вpeмe oтнocитeлният дял нa бeднoтo нaceлeниe cпaдa oт 23,4% нa 22%, ĸoeтo e нaй-ниcĸoтo нивo oт 2015 г. нacaм. Лeĸ cпaд oтбeлязвaт и дpyгитe двa индиĸaтopa зa дoxoднoтo нepaвeнcтвo, нaблюдaвaни oт HCИ - cъoтнoшeниeтo мeждy дoxoдитe нa нaй-бoгaтитe и нaй-бeднитe 20% oт нaceлeниeтo, ĸaĸтo и ĸoeфициeнтът нa Джини.C дpyги дyми, мaĸap пpoмeнитe в блaгocъcтoяниeтo нa дoмaĸинcтвaтa пpeз peфepeнтнaтa зa дoxoдитe 2017 г. дa нe ca oĸaзaли влияниe въpxy мeдиaнния дoxoд (и cъoтвeтнo линиятa нa бeднocт, ĸoятo e paвнa нa 60% oт нeгoвия paзмep), нepaвeнcтвaтa в иĸoнoмиĸaтa лeĸo ca ce cвили.Haй-гoлямo пoдoбpeниe в дaннитe ce виждa в ĸoмбиниpaния индиĸaтop - oтнocитeлният дял нa лицaтa, живeeщи в pиcĸ oт бeднocт и coциaлнo изĸлючвaнe. Πpeз 2018 г. тe нaмaлявaт c 450 xиляди дyши и вeчe ca 2,3 млн. (32,8% oт нaceлeниeтo). Toзи индиĸaтop вĸлючвa лицaтa oт вcичĸи дoмaĸинcтвa, пpи ĸoитo ce e мaтepиaлизиpaл eдин oт тpитe вoдeщи pиcĸa - бeднocт, мaтepиaлни лишeния и ниcъĸ интeнзитeт нa иĸoнoмичecĸaтa aĸтивнocт. Πoдoбpeниeтo в дaннитe пpeз пocлeднитe гoдини e нaй-знaчитeлнo имeннo пpи мaтepиaлнитe лишeния. Πpeз 2018 г., в чacтнocт, живeeщитe в мaтepиaлни лишeния нaмaлявaт oт 30% нa 21% - peĸopднo ниcĸa cтoйнocт зa cтpaнaтa ни, ĸoятo ce дължи ĸaĸтo нa oбщoтo пoдoбpeниe в блaгocъcтoяниeтo нa дoмaĸинcтвaтa, тaĸa и нa пpoмeнитe пpи cъбиpaнeтo нa дaннитe.Pиcĸът oт бeднocт нaмaлявa пpи вcичĸи oт тpaдициoннo пo-cилнo зacтpaшeнитe типoвe дoмaĸинcтвa, вĸлючитeлнo и в нaй-зacтpaшeнaтa гpyпa - дoмaĸинcтвaтa c двaмa възpacтни и тpи или пoвeчe зaвиcими дeцa (cпaд oт 65% нa 51%). Πoдoбpeниe ce нaблюдaвa oщe пpи eднoчлeннитe дoмaĸинcтвa (вĸлючитeлнo възpacтнитe, пpи ĸoитo cпaдът e oт 55% нa 49%) и дoмaĸинcтвaтa cъcтoящи ce oт eдин poдитeл cъc зaвиcими дeцa (cпaд oт 36% нa 30%).Paзбивĸaтa пo eтничecĸи пpизнaĸ пoĸaзвa, чe бългapитe ocтaвaт нaй-мaлĸo зacтpaшeни oт бeднocт (15,6% пpeз 2018 г.), нo нaй-гoлямo пoдoбpeниe пpeз 2018 г. e ĸoнцeнтpиpaнo пpи тypцитe (cпaд oт 37,7% нa 31,6%) и poмитe (cпaд oт 77,2% нa 68,3%). Teзи дaнни, нapeд cъc cпaдa нa oтнocитeлния дял нa нaceлeниeтo, живeeщo в дoмaĸинcтвa c ниcъĸ интeнзитeт нa иĸoнoмичecĸa aĸтивнocт, пoдcĸaзвaт чe eĸcпaнзиятa нa тpyдoвия пaзap нaй-вepoятнo e oбxвaнaлa и чacт oт eтничecĸитe мaлцинcтвa.Индиpeĸтнa пoдĸpeпa зa тoвa пpeдпoлoжeниe мoжe дa тъpcим ĸaĸтo в cпoмeнaтия вeчe cпaд нa pиcĸa oт бeднocт пpи мнoгoдeтнитe ceмeйcтвa, тaĸa и oт дaннитe нa HCИ oт Haблюдeниeтo нa paбoтнaтa cилa. Πpeз 2018 г. бpoят нa зaeтитe c нaчaлнo и пo-ниcĸo oбpaзoвaниe ce e yвeличил c 10 xиляди дyши (pъcт oт 22%), ĸoeтo c гoлямa дoзa нa вepoятнocт вĸлючвa пpeдимнo члeнoвe нa eтничecĸитe мaлцинcтвa.Зa пoтвъpждeниe нa тeзи пpoцecи щe тpябвa дa изчaĸaмe пoлyчaвaнeтo нa дocтъп дo aнoнимизиpaнитe дaнни oт пocлeднoтo изcлeдвaнe ЕU-ЅІLС, нo пpeдпoлoжeниятa излoжeни тyĸ мoгaт дa oбяcнят и yпopитo виcoĸия дял нa paбoтeщитe бeдни (10%).Tъй ĸaтo бeднocттa нe e личнa xapaĸтepиcтиĸa, a xapaĸтepиcтиĸa нa дoмaĸинcтвoтo, зaeтocттa нa eдин или пoвeчe oт нeгoвитe члeнoвe нe пpeдпoлaгa aвтoмaтичнo пpидoбивaнe нa \"нe-бeдeн\" cтaтyт, ocвeн aĸo лицeтo нe живee caмo. Гoлямa чacт oт днeшнитe paбoтeщи бeдни нaй-вepoятнo cъвceм дocĸopo ca били бeзpaбoтни и oщe пo-бeдни, пopaди ĸoeтo фиĸcaциятa в тoзи индиĸaтop e cбъpĸaнa нa нe eднo нивo.Paвнocмeтĸaтa зa 2018 г. e cмeceнa. Πpи eдин идeaлeн вapиaнт нaмaлявaнeтo нa oтнocитeлния дял нa бeднитe би билo cъпътcтвaнo c yвeличaвaнe нa мeдиaнния дoxoд и cъoтвeтнo нa линиятa нa бeднocт. Πoдoбнa ĸoмбинaция oбaчe мoжe дa ce oĸaжe нeвъзмoжнa зa иĸoнoмиĸaтa ни, пoнe aĸo гoвopим зa ycтoйчивa тeндeнция, тъй ĸaтo нoв pъcт нa мeдиaнния дoxoд пpeз 2019 г. в peзyлтaт нa нapacтвaщи тpyдoви дoxoди нeминyeмo щe \"бyтнe\" чacт oт пeнcиoнepитe пoд линиятa нa бeднocттa. Дeмoгpaфcĸитe peaлнocти в cтpaнaтa oзнaчaвaт, чe pъcтът нa дoxoдитe oт пeнcии тpyднo мoжe дa cлeдвa тoзи нa тpyдoвитe дoxoди, пopaди ĸoeтo eвeнтyaлeн нoв pъcт нa oтнocитeлния дял нa бeднитe пpeз 2019 г. нe би тpябвaлo дa ни изнeнaдвa. ", "date": "2019.05.04", "title": "Линията на бедност остава без промяна, бедните намаляват"}
{"url": "http://www.cross.bg/imperator-yaponski-naryhito-1603354.html", "text": "/КРОСС/ Новият японски император Нарухито, който седна на престола на 1 май, в събота за първи път приветства публично японците, предаде ТАСС.Императорът се появи на специално оборудван балкон в императорския дворец, за да отправи приветствията си към събралите се хора. В течение на днешния ден е планирано монархът да се появи шест пъти пред народа.\"Дълбоко съм ви благодарен за поздравленията по случай сядането ми на трона. Моля се вие да бъдете здрави и щастливи. Моля се също така страната ни заедно с другите страни да продължи да се стреми към мира и да може да постигне още по-голям разцвет\", заяви в речта си императорът.В района на двореца от началото на деня са засилени мерките за сигурност. Хиляди японци се събраха, за да приветстват императора и другите членове на императорското семейство. Почетният император Акихито и съпругата му Митико не присъстваха на мероприятието, отбелязва ТАСС.Нарухито е първият японски монарх, роден след капитулацията на Япония във Втората световна война. Той се възкачи на японския императорски престол на 1 май. С възцаряването на новия император в Япония започна и година първа на новата ера, наречена Рейва (ерата на Прекрасната хармония).", "date": "2019.05.04", "title": "Новият японски император Нарухито приветства публично японците"}
{"url": "http://www.cross.bg/evropa-bulgariya-stanishev-1603368.html", "text": "/КРОСС/ „По данни на НСИ 22% от българите в 21 век живеят под линията на бедността. Още 20% живеят в големи материални лишения. Почти половината българи едва свързват двата края и това трябва да се промени“, заяви категорично президентът на ПЕС Сергей Станишев и кандидат за евродепутат от \"БСП за България\" по време на откриването на предизборната кампания на социалистите в Пловдив. Членове и симпатизанти на левицата го посрещнаха на Пловдивската главна, а младите социалисти, под звуците на „Бела чао“, настояха за промяна сега. „Тя ще се случи и само социалистите могат да я осъществят“, каза още Станишев. Той подчерта, че именно социалистическото движение е носител на надеждата. „Надеждата за по-добър живот, за качествено образование, достъпно здравеопазване и достойни доходи за всеки човек. Това е нашето верую“, посочи Станишев и обясни важността на предстоящите избори. По думите му залогът е голям и той се изразява в следното – българското общество ще направи избор, от който ще проличи дали предпочита статуквото или промяната сега. „Не вярвайте, че лявото в Европа е в упадък“, апелира президентът на европейските социалисти и демократи и се обоснова с примери. \"В Испания социалистическата партия спечели с ясен план за бъдещето. Преди това победиха социалистите във Финландия\", посочи той. По думите му такива са прогнозите и за левицата в Дания. „Ние ще бъдем с най-много премиери и еврокомисари. Затова е изключително важно да спечелим и най-много места в Европейския парламент. Така ще имаме силно ядро на прогресивен, социален и проевропейски алианс, силна група за ново начало и за желаната промяна“, каза в обръщението си към пловдивчани Сергей Станишев. В заключение той пожела на пловдивските социалисти да излъчват увереност, самочувствие и убедителност, за да знаят хората, че БСП и левицата в Европа имат план за бъдещето. Пловдивчанинът в листата с №18 Тодор Стоилов сподели, че съгражданите му са смазани от ежедневните несгоди, от ниските доходи, от липсата на перспектива. По думите му те нямат усещането за достойнствата на най-стария жив град в Европа и заради скандалите с титлата „Европейска столица на културата“. 31-годишния мениджър призова за повече ангажираност на 26 май, защото решенията, взети в ЕС, пряко рефлектират върху живота на всеки българин. „В края на този месец Европа ще може да сключи нов договор за по-социална и справедлива среда, за Европа на мнозинството, а не на малцинството. Нека на 26-ти излезем и покажем, че желаем повече Европа в България и повече България в Европа. Да заявим, че освен древен, искаме Пловдив да бъде и вечен, като гласуваме с № 18 за справедливост сега!“, завърши Тодор Стоилов. Лидерът на пловдивските социалисти Красимир Трифонов официално заяви, че активът на партията има тежката и отговорна задача да опази честен изборния процес. Победа на БСП и успех в кампанията на двамата кандидати пожелаха днес в Пловдив също Калоян Паргов, председател на ГС на БСП – София, и Александър Паунов, председател на Комунистическата партия в България.", "date": "2019.05.04", "title": "Сергей Станишев: На 26 май изборът е между статуквото или промяната сега"}
{"url": "http://www.cross.bg/bulgariya-borisov-papata-1603370.html", "text": "/КРОСС/ Мисля, че не е важно аз какво ще му кажа, важно е присъствието му в България. Важно е той в своето обръщение към света какво ще каже. Така че да не се правим на съизмерими с папата, ние сме по-скромни хора. Ще може българските граждани да го видят, да го пипнат. Това е изключително хубав жест към светите братя Кирил и Методий.", "date": "2019.05.04", "title": "Борисов за папата: Важно е присъствието му в България!"}
{"url": "http://www.cross.bg/vustanie-aprilskoto-dryzhestvo-1603372.html", "text": "/КРОСС/ В габровския квартал Новата махала, някога село, днес родолюбци от Националното дружество „Традиция“ ще пресъздадат историческите събития от времето на Априлското въстание от 1876 година.С живи картини от сформирането на четата на Христо Патрев и водената битка от времето на Априлското въстание повече от 60 родолюбци от дружество \"Традиция\" от цялата страна с помощта на местните хора ще върнат паметта за историческите събития в някогашното село Нова махала. След възстановката, наречена \"Последните пушки на Априлското въстание\",  в двора на църквата \"Свети Архангел Михаил\" ще бъде открита паметна плоча на мястото, където са погребани двамата свещеници, посрещали четниците.", "date": "2019.05.04", "title": "С възстановка в Габрово спомнят Априлското въстание"}
{"url": "http://www.cross.bg/lopes-madyro-voenni-1603359.html", "text": "/КРОСС/ Лидерът на опозицията във Венецуела Хуан Гуайдо призова за мирни демонстрации пред всички военни бази в страната в събота, с призив към армията да изостави президента социалист Николас Мадуро. На този етап въпреки многобройните опити да бъдат привлечени на страната на протестиращите, военните все още подкрепят президента Мадуро. В усилията да убеди висшите военни да подкрепят Хуан Гуайдо се включи и неговият ментор Леополдо Лопес, който бе арестуван по време на протест през 2014 г. и преместен под домашен арест 3 години по-късно. Във вторник той се появи на първия многохиляден митинг заедно с Гуайдо и с десетки войници, след като избяга от дома си, а после потърси убежище в испанското посолство. След неуспешния опит да бъде свален Мадуро, съдът отново издаде заповед за ареста му с мотива, че той е нарушил мярката за неотклонение - домашен арест, както и забраната да говори на публично място. Това даде повод на испанския външен министър Жозеп Борел да каже в Бейрут:\"Господин Лопес не е поискал политическо убежище, защото не може да го направи. Според нашия закон политическото убежище трябва да бъде поискано, когато лицето е на испанска територия. Въпреки това няма да предадем Леополдо Лопес.\"След като Лопес обяви, че се е срещал с висши военни, първият дипломат на Испания и бивш председател на Европейския Парламент Жозеп Борел уточни:\"Испания няма да допусне посолството й да се превърне в център на политическа дейност. Убедени сме, че при тези условия Венецуела ще уважава дипломатическия имунитет на територията на испанското посолство.\"Последните изявления на Лопес бяха направени 2 дни след драматичните събития, при които загинаха 4 души, а стотици бяха ранени или задържани. Като намекна, че продължава координацията с важни личности от въоръжените сили в кампанията за сваляне на Мадуро, Лопес каза, че се подготвят нови \"военни ходове\". ", "date": "2019.05.04", "title": "Гуайдо призова за мирни демонстрации пред казармите"}
{"url": "http://www.cross.bg/produlzhenie-minyti-tempo-1603360.html", "text": "/КРОСС/ Кой казва, че фитнес уредите са единственото комбинирано средство за влизане в добра форма и/или поддържане на красива и стройна фигура?! Стига времето да е хубаво, природата е чудесно място да се раздвижите и погрижите за своето физическо и психическо здраве.Започнете да ходите с бавни до умерени темпове в продължение на 2 минути, след което ускорете, но не прекалено много, че да не ви стига въздуха. Ходете така още 2 минути. След това ускорете още повече, като поддържате третото темпо в продължение на 4 минути. Трябва да почувствате леко ускоряване на дишането и сърдечната си честота, но така, че да можете още да се включвате в разговор.Това упражнение увеличава притока на кръвта и енерегизира мускулния тонус. Повторете този цикъл два или повече пъти. Започнете с ходене с умерени темпове в продължение на пет минути, докато почувствате, че тялото ви се загрява. След това ускорете, така че все още да можете да водите разговор, но така, че сърдечната ви честота да започне да се повишава и да започнете да се потите. Задръжте това темпо в продължение на три минути. Намалете темпото на разходка в продължение на една минута и повторете. Повторете четири минутния цикъл общо пет пъти.Изберете маршрут с пейка в парка. Загрете тялото си, ходейки при умерено до бързи темпове в продължение на пет минути.Спрете и продължете да се движите, като изпълнявате напади в продължение на една минута. Направете крачка напред с десния крак и го свийте в коляното на 90°. Изправете се и същото направете и с левия крак. Отново започнете да се движите с първоначалното темпо за още пет минути и след това се спрете пред пейка. Стъпете върху пейката с левия си крак. А след това с десния и отново се върнете в начална позиция. След това повторете движението с десния крак напред, последван от левия. Повтаряйте движението в продължение на една минута. След това застанете с лице към пейката, подпрете ръцете си върху седалката, а краката опънете назад. Свийте лактите към пейката и отново ги изтласкайте в изходна позиция Направете две серии от 15-20 лицеви опори.Следва разходка с умерено темпо в продължение на пет минути. Започнете да ходите със спокойно темпо в продължение на пет минути, фокусирани върху всяка стъпка. Концентрирайте се върху това как краката ви се чувстват, докато са в контакт със земята. Ръцете трябва да са отпуснати свободно от двете ви страни.В същото време се концентрирайте и върху дишането си – то трябва да е дълбоко, като вдишвате през носа и издишвате през устата. Продължете да ходите с по-бавни темпове, поддържайки равномерно дишането си.Дръжте гръбнака си изправен. Ускорете темпото постепенно и поддържайте умерен ход в продължение на пет минути. Само една малка промяна в темпото може допълнително да засили производството на ендорфини, което ще помогне за облекчаването на стреса.Протегнете горната част на тялото си, като поставите стъпалата си на ширината на раменете си. Докато ходите, вдигнете ръцете си нагоре, с преплетени длани, обърнати нагоре. Дишайте дълбоко, спрете и бавно извийте горната част на тялото на дясно. Задръжте за пет секунди преди да се върнете в централна позиция и повторете същото движение на ляво. Стречингът оказва не само релаксиращ ефект, но също така помага и за подобряването на притока на кръв към мускулите и обхвата на движение на ставите.След това продължете да ходите в продължение на пет минути с умерено темпо, стараейки се да дишате дълбоко и равномерно.", "date": "2019.05.04", "title": "Има време за лятно тяло"}
{"url": "http://www.cross.bg/malyma-purvi-bulgariya-1603365.html", "text": "/КРОСС/ Колумбийският изпълнител Малума идва за първи път в България. Концертът ще се състои на 10 юли в зала \"Арена Армеец\".След броени дни започва новото световно турне на Малума, с което ще промотира албума си 11:11. Преди около два месеца бяха обявени повечето дати за концерти, а от събитие във Facebook разбираме, че в последствие към обиколката на изпълнителя е добавена и българската столица.Организатори на концерта са Old Music Group, а билетите вече са налични в мрежата на Eventim на цени между 80 и 120 лева.  ", "date": "2019.05.04", "title": "Малума с първи концерт в България"}
{"url": "http://www.cross.bg/ofitzersko-visshe-radev-1603374.html", "text": "/КРОСС/ В навечерието на Деня на храбростта и празника на българската армия – 6 май, държавният глава Румен Радев удостои трима български военнослужещи с висше офицерско звание.На официална церемония президентът удостои бригаден генерал Венцислав Мутафчийски с висше офицерско звание генерал майор. Той освободи контраадминал Митко Петев от  длъжността командир на Военноморските сили и го назначи като военен представител на началника на отбраната във Военния комитет на НАТО и във Военния комитет на Европейския съюз.Държавният глава го удостои и с висше офицерско звание „вицеадмирал“. Румен Радев назначи и полковник Деян Дешков на длъжността командир на 61-а механизирана бригада.Той получи и  висше офицерско звание „бригаден генерал“. Президентът Радев отправи и приветствие към военните:„Уважаеми, господа офицери! Искам още веднъж да ви поздравя с новите пагони, новите назначения. Да ви пожелая много здраве, сили, вяра и енергия във вашата високоотговорна дейност.“Държавният глава изтъкна, че към удостоените офицери има високи очаквания за съхраняване на авторитета на армията.", "date": "2019.05.04", "title": "Президентът Радев удостои български военнослужещи с висше офицерско звание"}
{"url": "http://www.cross.bg/leonardo-ruka-dyasnata-1603373.html", "text": "/КРОСС/ Леонардо да Винчи вероятно е получил увреждане на нерв на ръката си, което му е попречило да рисува с пълен капацитет в залеза на живота си. Това твърдят италиански лекари, цитирани от Би Би Си.Според медиците ренесансовият творец е получил улнарна парализа (увреждане на лакътния нерв). Диагнозата е поставена чрез проучване на два портрета на Леонардо, на които дясната му ръка е извита по необичаен начин. Според лекарите вероятно творецът е получил сърдечен удар, който частично е увредил нерва.В статия, публикувана в Журнала на кралското лекарско общество, медиците посочват, че именно частичната парализа е попречила на Леонардо да държи четка и палитра и не е могъл да рисува.Леонардо да Винчи, който живее и твори в периода 1452-1519 година, е художник и изобретател, един от най-известните Ренесансови творци, чиито интереси се простират в различни области – архитектура, анатомия, инженерство и скулптура.Историци обаче все още спорят по въпроса коя ръка точно е използвал творецът за рисуване. Анализът на шедьоврите му показва наклон от горе в ляво надолу в дясно, което предполага, че той е бил левичар. Но според исторически биографични документи Леонардо е използвал дясната си ръка при създаването на останалите си изобретения и скици.За целите на изследването са проучени две картини, показващи Леонардо да Винчи в залеза на живота му. Едната е портрет на твореца, рисуван с червена креда, който е дело на италианския художник от Ломбардия Джовани Амброджио Фиджино. На картината се вижда нещо необичайно – дясната ръка на Леонардо е прикрита в голямата си част от неговата роба, а китката и дланта му са извити „в доста скована позиция“.Втората изследвана картина е гравюра, изобразяваща мъж, който свири на лира да брачо – ренесансов струнен инструмент. Изобразеният мъж наскоро беше идентифициран като Леонардо да Винчи. Допълнителни доказателства в подкрепа на тезата си лекарите получили от дневника на помощника на италиански кардинал , който посетил дома на твореца през 1517 година.Антонио де Беатис написал в дневника си: „Не може да се очаква от него (Леонардо) повече да рисува добре, тъй като има парализа, която е увредила дясната му ръка. Въпреки, че не може да рисува повече майсторът все още може да изобретява и да създава чертежи.“  ", "date": "2019.05.04", "title": "Леонардо да Винчи е получил парализа, която не му позволявала да рисува"}
{"url": "http://www.cross.bg/bangladesh-fani-indiya-1603415.html", "text": "/КРОСС/ Най-малко 15 души загинаха в Индия и Бангладеш в резултат на циклона \"Фани\" - една от най-големите бури в Бенгалския залив през последните десетилетия, предаде Асошиейтед прес.\"Фани\" премина вчера през индийския щат Одиша, като повали дървета и електрически стълбове и разруши постройки. Днес бурята връхлетя щата Западна Бенгалия и се придвижи към Бангладеш, отслабвайки от силен до умерен циклон.Най-малко 12 човека загинаха в Бангладеш при преминаването на Фани. Мълнии убиха поне шестима души, съобщиха местни медии.В Индия, където 1,2 милиона жители бяха евакуирани от ниско разположени райони и настанени в стотици подслони, бурята взе три жертви, заяви директорът на националните сили за справяне с бедствия С. Н. Прадхан.Транспортът в засегнатите райони е затруднен заради прекъсванията на електричеството, нарушаването на водоснабдяването и блокирането на пътища от паднали дървета и стълбове.", "date": "2019.05.04", "title": "Мощен циклон взе жертви в Индия и Бангладеш  "}
{"url": "http://www.cross.bg/velikobritaniya-london-enfiiild-1603358.html", "text": "/КРОСС/ На 5-ти май 2019 г. в Енфийлд, Северен Лондон, българите във Великобритания ще се включат в най-големия фестивал на българската общност в Обединеното кралство – традиционното Гергьовско хоро, което тази година ще се организира съвместно с фестивала на Източноевропейската култура. Гости ще бъдат кандидатите за ЕП от „БСП за България“ Сергей Станишев, Цветелина Пенкова и Иван Кръстев.Идеята за този фестивал е да се промотира културата на страните от Източна Европа и да развенчае внушаваната с години от крайнодесни политически партии и таблоиди във Великобритания подвеждаща представа за тези държави.Организатори на фестивала са благотворителната организация „Български фолклор, традиции и култура”, East European Forum – платформа на 45 организации, подкрепящи гражданите на ЕС във Великобритания, БСП-Лондон, кметство Енфийлд и Forty Hall & Estate.Над 2 млн. граждани на ЕС от Източна Европа живеят в Обединеното кралство. Един милион от тях са в столицата. Техният принос към това Лондон да е един от найпроспериращите градове в света е безспорен. Те плащат данъци, цели отрасли от икономиката зависят от тях – от хотелиерство, ресторантьорство, строителство, до здравеопазване.До момента над 15 български групи за народна музика и танци са потвърдили участие, както и представители на общностите от Румъния, Полша, Сърбия, Унгария, Украйна, Македония и Кипър.Специални гости на фестивала ще бъдат Кхалид Махмуд, депутат от Лейбъристката партия и министър в сянка на външните работи и Британската общност, Сарай Каракас – кмет на Енфийлд, Несил Калискан – председател на общинския съвет в Енфийлд, Кейт Осамор - депутат, Джоан Райън - депутат, Джоан Маккартни – заместник-кмет на Лондон, представители на Home Office, the3million и New Europeans – двете най-големи организации в подкрепа на гражданите на ЕС във Великобритания, представители на Лейбъристката партия, както и на екипа на кмета на Лондон, Садик Кан.В рамките на фестивала кандидатите за евродепутати ще проведат среща с българската общност.Лидерът на европейската левица Сергей Станишев ще се срещне и с ПЕС-Лондон, обхващаща партии-членки на ПЕС със структури във Великобритания.", "date": "2019.05.04", "title": "Сергей Станишев, Цветелина Пенкова и Иван Кръстев на Източноевропейския фестивал в Лондон "}
{"url": "http://www.cross.bg/korab-speiis-izstrelya-1603361.html", "text": "/КРОСС/ Частната компания \"Спейс Екс\" изстреля товарния кораб \"Дракон\" към МКС с ракета \"Фалкон\" от Флорида, съобщи Асошиейтед прес.Капсулата \"Дракон\" превозва 2,5 т товари. Тя е рециклирана - това е вторият й полет.Изстрелването закъсня с няколко дни заради повреда в енергооборудването първо на МКС, а след това и на платформата за кацане в Атлантическия океан, предназначена за спускане на първата степен на ракетата.Товарният кораб \"Дракон\" ще стигне до МКС в понеделник.", "date": "2019.05.04", "title": "„Спейс Екс“ изстреля товарния кораб „Дракон“ към МКС"}
{"url": "http://www.cross.bg/chanel-modna-rabota-1603362.html", "text": "/КРОСС/ Днес модна къща Chanel носи ДНК-то на двама гиганти в света на модата– Коко Шанел и Карл Лагерфелд. След смъртта на маестрото творческата работа на френската модна къща пое дясната му ръка – Виржини Виар. Сега тя е главен дизайнер на Chanel, а своя дебют с първа самостоятелна работа за Chanel направи с круизната колекция на бранда (Chanel Cruise 2020), която по традиция бе представена в Grand Palais. Нашето момиче Белослава Хинова отново дефилира за легендарната модна къща. 16-годишната Бел дебютира на подиума на Chanel още през октомври, когато бе представена пролетно-лятната колекция на марката в рамките на Седмицата на модата. Белослава е втората българка след Кремена Оташлийска, която за последните 10 години участва в грандиозните ревюта на Chanel. На круизното шоу тя дефилира в черно-бяла макси рокля с красив принт, „белязан“ с инициалите на емблематичния бранд. ", "date": "2019.05.04", "title": "На круизно пътешествие с Chanel"}
{"url": "http://www.cross.bg/gerb-apartamentgeiit-vliyanie-1603363.html", "text": "/КРОСС/ Според социологът Евелина Славкова, скандалът \"Апартаментгейт\" влияе негативно на ГЕРБ преди изборите за Европейски парламент. В студиото на Bulgaria ON AIR тя заяви, че проблемът с имуществото на властта е свалил доверието в управляващата партия с близо 3-4 процента.\"Разликата между БСП и ГЕРБ е под 1%. Проучването е направено след кулминацията на \"Апартаментгейт\". През април започна да се задълбочава кризата с апартаментите, къщите за гости. Всичко това оказва влияние. Въпреки многото скандали, които предшестваха \"Апартаментгейт\", данните стояха устойчиво - 2-3% в полза на ГЕРБ. БСП обаче са много мобилизирани, докато ГЕРБ ерозира. Имаше много скандали преди това, но те не подразниха толкова българина. Сега удариха най-милото му. Българинът има особено чувство към имуществото. Това е народопсихологията ни\", каза социоложката.Славкова също така сподели, че се очаква на европейските избори да гласуват около 2,1 милиона души. Според нея празниците около 24 май ще окажат сериозно влияние на активността на гласоподавателите.\"Избирателната активност е сериозен проблем. Евроизборите предизвикват най-малък интерес у избирателите. Ще има около 2,1 милиона гласа на изборите. Празниците ще окажат влияние на вота. Също така е много висок е делът на хората, които няма да гласуват. Просто те са отвратени от политиката. Ще има голяма вълна протестен вот. ДПС успя да си върне част от гласовете, които загуби заради ДОСТ. Те отново са трета политическа партия. ВМРО мобилизира електората на патриотите. По-назад са НФСБ и Атака\", допълни Славкова пред Bulgaria ON AIR.", "date": "2019.05.04", "title": "\"Апартаментгейт\" свали доверието в ГЕРБ с 4%  "}
{"url": "http://www.cross.bg/papata-premierut-sporazymenie-1603364.html", "text": "/КРОСС/ \"Има един факт - когато папата отиде в една държава, целият свят се съсредоточава в тази държава, да види защо точно там е отишъл. Факт е, че той ще бъде в България и Северна Македония. Това ви отговаря на въпроса защо се мъчихме толкова да подпишем договора за добросъседство. Тези усилия, които положих аз, дори да изглежда като самохвалство, бяха оценени от папата\".Това заяви днес премиерът Бойко Борисов в излъчване на живо във \"Фейсбук\"-профила си при подписване на споразумение за сътрудничество между СДС и \"Движение Гергьовден\". Подписването беше обявено в централата на ГЕРБ, с които СДС имат споразумение за общо явяване на евроизборите.\"С този си жест папата показва толерантност към вероизповеданията и пример\", каза още премиерът. Допълни, че двямата с президента Румен Радев ще направят всичко необходимо това посещение да е добра реклама. \"Целият свят ще ни види. Мисля, че ефектът и фактът, че прие и за втори път папа ще идва в България, е много добър за страната\", заяви премиерът Борисов.", "date": "2019.05.04", "title": "Усилията ми към Северна Македония са оценени от папата"}
{"url": "http://www.cross.bg/dvigatelya-general-motors-1603366.html", "text": "/КРОСС/ Американският автомобилен концерн General Motors  съобщи в петък, че изтегля 368 000 дизелови камиона със среден и голям тонаж, оборудвани със системи за загряване на двигателя, поради опасност от пожар, предаде Ройтерс.Мярката е взета след съобщения за 19 случая на подпалване.Изтеглянето засяга Chevrolet Silverado 4500 и 6500 от 2019 година, както и Silverado, произведени между 2017 и 2019 година, както и Sierra 2500 и 3500 с 6,6-литрови дизелови двигатели Duramax и опция за загряване на двигателя, от които 324 000 в Съединените щати.General Motors е започнал вътрешно разследване на причините след доклада на един от инженерите през декември, съобщаващ за върнато устройство за подгряване на двигателя в гаранционния срок. Миналия месец компанията спря да произвежда камиони с такава опция.", "date": "2019.05.04", "title": "General Motors изтегля 368 000 тежкотоварни камиона заради опасност от пожар"}
{"url": "http://www.cross.bg/delchev-gotze-pochit-1603405.html", "text": "/КРОСС/ Представители на българската общност в Скопие се събраха в църквата „Свети Спас“ пред каменния саркофаг с тленните останки на революционера Гоце Делчев. На днешния 4 май се навършват 116 години от гибелта му.Ето какво каза в словото си за Гоце Делчев посланикът ни в Македония Ангел Ангелов:„Както всяка година на четвърти май ние отново сме на гроба на големия революционер Гоце Делчев, за да отдадем почит и да преклоним глава пред личността и делото  на този  символ на общата ни история. Днес ние си го представяме и го виждаме от плът и кръв, както и той вероятно ни гледа от отвъдното и и по този начин нашето общуване през вековете продължава“.", "date": "2019.05.04", "title": "Българи отдадоха почит пред саркофага на Гоце Делчев в Скопие"}
{"url": "http://www.cross.bg/zala-elena-iioncheva-1603409.html", "text": "/КРОСС/ На 05.05.2019г. (неделя) кандидатите за евродепутати от листата на \"БСП за България\" ще посетят областите Благоевград, Кюстендил, Бургас и София област.В 10.00 ч. на площада на гр.Кресна водачът на листата на „БСП за България“ Елена Йончева и кандидатът за евродепутат Димитър Данчев ще се срещнат с обществеността на централен градски площад в Кресна. По-късно, от 18.00 ч., те ще разговарят с жителите на Благоевград в зала „22-ри Септември“.В 13.00 ч. Елена Йончева и Димитър Данчев ще посетят Художествена галерия „Владимир Димитров - Майстора“ в гр. Кюстендил. В 13.45 ч. в кафе-клуб те ще се срещнат с дейци на културата. По-късно, в 15.30 ч., в градинката пред читалище „Братство“, Елена Йончева и Димитър Данчев ще се срещнат с обществеността.В 10.30 ч., на ул. Александровска, в гр. Бургас Деница Златева ще открие Информационен център. В 11.30 ч. тя ще посети Национална изложба на цветя с международно участие „ФЛОРА“ в Морската градина. По-късно, от 14.00 ч., в зала „МЕЛСА“ в Несебър, Деница Златева ще се срещне с жители на града. В 16.00 ч., в ритуалната зала на гр.Карнобат, тя ще се срещне с обществеността. В 17.30 ч. кандидатът за евродепутат ще разговаря с жителите на Сунгурларе в зала в „Къща за гости.“ В 11.00 ч. в читалището на гр. Сливница проф. Румен Гечев ще се включи в честването на 100 годишнината от създаването на партийната организация на БСП в града.  ", "date": "2019.05.04", "title": "Програмата за кандидатите за евродепутати от \"БСП за България\" за 5 май"}
{"url": "http://www.cross.bg/makedoniya-severna-sofiya-1603367.html", "text": "/КРОСС/ \"Северна Македония ще стане тридесетият член на НАТО на срещата на върха в Лондон през декември\", това каза Стево Пендаровски, кандидат за президент на Република Северна Македония от управляващия Социалдемократически съюз (СДСМ), в предаването \"Светът е бизнес\" поBloomberg TV Bulgaria.\"Ще търсим подкрепа от България като по-стар член на ЕС и НАТО. Влиянието е само положително от договора за добросъседство между София и Скопие. Освен Северна Македония никоя друга страна в региона не произвежда позитивни новини\".Само добри неща произлизат от договора за добросъседство между София и Скопие, заяви той.Оптимист съм, че Историческата комисия между София и Скопие ще завърши успешно своята работа, отбеляза Пендаровски.\"Политиканстването ще бъде оставено настрана и ще се разговаря с аргументи, опирайки се на документи от архивите. И съм убеден, че ключовият акцент от договора ни ще бъде осъществен\".Анахронично е да се говори за размяна на хора и територии на Балканите, категоричен е той.\"По ирония на съдбата ВМРО-ДПМНЕ, която исторически винаги е била свързана със София и през 90-те се обявяваше за подобряване на отношенията между двете страни, днес е твърдо против\".Ако тази партия победи не само на президентските, но и на парламентарните избори, ще има ново напрежение в отношенията между Северна Македония и България, смята Пендаровски. За съжаление, икономическите отношения между двете страни изостават, каза гостът.\"Северна Македония не желае да отговаря на обвиненията на Сърбия. Подобни обвинения не отговарят на реалността\".", "date": "2019.05.04", "title": "Пендаровски: Договорът за добросъседство между София и Скопие е положителен"}
{"url": "http://www.cross.bg/peshtera-andreii-chasa-1603371.html", "text": "/КРОСС/ На 5 май 2019 г. /неделя/ от 17.00 часа кандидатите за евродепутати от ГЕРБ Андрей Новаков и Лиляна Павлова ще присъстват на тържественото заседание на Общинския съвет на Пещера (ул. \"Дойранска епопея\" №17), а от 20.30 часа ще се включат в Заряпроверка за празника на Пещера, която ще се проведе на централния градски площад.", "date": "2019.05.04", "title": "Андрей Новаков и Лиляна Павлова ще посетят Пещера"}
{"url": "http://www.cross.bg/yngariya-migranti-pravata-1603353.html", "text": "/КРОСС/ Унгария съзнателно лишава от храна мигранти, на които е отказано убежище, в нарушение на международното право, заяви днес ООН, като осъди антиимигрантската политика на министър-председателя Виктор Орбан, предаде Франс прес.„Най-малко 21 мигранти, които очакват да бъдат експулсирани, са билилишени от храна от унгарските власти, в някои случаи до 5 дни,от август 2018 г.”, сочат информации, получени от службата на върховния комисар на ООН по правата на човека.През септември миналата година върховният комисар на ООН по правата на човека Мишел Бачелет вече обвини Унгария, че не дава храна на мигранти, държани в транзитни зони по границата със Сърбия. Унгарските власти обещаха да прекратят тази практика след предупреждение от Европейския съд по правата на човека, припомня Франс прес.„Въпреки това, съжаляваме, че при липсата на ясна промяна в законовата рамка, докладите сочат, че тази практика продължава”, заяви днес говорителката на службата Равина Шамдасани.Тя посочи, чеслед като молбата им за убежище бъде отхвърлена, всички пълнолетни мигранти, с изключение на бременните жени и кърмачките, „съзнателно са лишавани от храна”.„Това може да доведе до недохранване, да увреди здравето им и по същество е нехуманно”, подчерта Шамдасани.В началото на седмицата унгарското правителство заяви на официалния си сайт, че „кандидатите за убежище, чиито молби са в процес на проучване, продължават да получават хранителна помощ и подслон, както винаги е било”. В същото време то отбеляза, че „Унгария не носи отговорност за тези, които не подават молби за убежище, нито за онези, чиито молби са отхвърлени”.Правителството на Орбан каза още, че тези хора са свободни да напуснат Унгария и да се върнат по посока на Сърбия.Службата на върховният комисар на ООН по правата на човека отхвърли този аргумент и подчерта, че в резултат на тези „доброволни заминавания” мигрантите може „да влязат нелегално в Сърбия, нарушавайки сръбския закон”. „Насърчаваме Унгария да спазва задълженията си по отношение на човешките права спрямо хората, лишени от свобода, които са в транзитни зони или в центрове за задържане, където не могат да се издържат”, призова тя.", "date": "2019.05.04", "title": "ООН: Унгария лишава мигранти от храна"}
{"url": "http://www.cross.bg/kardashian-snimka-dolara-1603349.html", "text": "/КРОСС/ Ким Кардашиан за пореден път показа колко силна и влиятелна жена е и как тази сила и влияние се трансформира в изумително количество пари, съобщава сайтът TMZ.Риалити звездата съди компанията за дрехи Missguided USA, която неправомерно използвала нейна снимка, за да си увеличи продажбите. След като очевидно фирмата не обърнала внимание на обвиненията, сега ким е подала жалба в съда и иска 5 милиона долара компенсации.Риалити звездата е оправдала колосалната сума за обезщетение в мотива, че за всяка нейна снимка в „Инстаграм“ получава между 300 000 и 500 000 долара. И при това е предоставила документи, които доказват твърденията й.Освен това Ким Кардашиан твърди, че често отхвърляла покани да бъде лице на модни марки, защото не искала образът й да бъде асоцииран с определени компании.", "date": "2019.05.04", "title": "Ким Кардашиан печели по половин милион долара за всяка своя снимка в „Инстаграм“"}
{"url": "http://www.cross.bg/sofiya-avtomobil-pomosht-1603348.html", "text": "/КРОСС/ Шофьор на лек автомобил е блъснал служител на \"Пътна помощ\" на Околовръстното на София. Жертвата е загинала на място. Инцидентът е станал около 22 часа вчера, съобщи Нова.Служителят е товарел аварирала кола при сложени знаци за предупреждение и включени аварийни светлини.Загиналият мъж е 37-годишен и е баща на 5-годишно дете. Според очевидци шофьорът на лекия автомобил БМВ е бил употребил алкохол.Движението в посока Перник е било блокирано за кратко.", "date": "2019.05.04", "title": "Пиян с БВМ помете служител на \"Пътна помощ\" край София"}
{"url": "http://www.cross.bg/trump-pytin-rysiya-1603345.html", "text": "/КРОСС/ Президентите на САЩ и Русия, Доналд Тръмп и Владимир Путин, са разговаряли по телефона днес малко повече от един час, съобщи говорителката на Белия дом Сара Сандърс, цитирана от световните агенции. Кремъл потвърди за разговора.Двамата са обсъдили режима на контрол върху ядрените оръжия, Северна Корея, Венецуела, Украйна, търговията и много за кратко доклада Мълър, уточниха от Белия дом. Тръмп и Путин са разговаряли за евентуалното сключване на ново ядрено споразумение, този път с участието и на Китай, както и за продължаване на действието на сегашния американско-руски Договор за ограничаване на стратегическите нападателни оръжия. Американският президент е призовал руския си колега да окаже натиск върху Северна Кореяда се откаже от своята ядрена програма. По въпроса за Венецуела, Тръмп е подчертал, че \"всички варианти продължават да бъдат на масата\". САЩ са \"на страната на венецуелския народ\", е дал да се разбере той.Тонът се изостря от няколко седмици между Съединените щати, които искат венецуелският президент Николас Мадурода се оттегли, и Русия, която обвинява администрацията на Тръмп, че се опитва да организира държавен преврат в тази държава с огромни петролни резерви, отбелязва Франс прес. Двамата са обсъдили \"много, много накратко\" и доклада на американския специален прокурор Робърт Мълър, който разследваше евентуалната намеса на Русия в президентските избори в САЩ през 2016 г.Американският и руският президент са отчели факта, че търговията между двете страни се е увеличила след влизането на Тръмп в Белия дом. Това бе един \"като цяло положителен разговор\", обобщи Сара Сандърс, цитирана от Ройтерс. ТАСС посочва, че това е първият контакт между Тръмп и Путин след срещата на върха на Г-20в началото на декември в Аржентина. Тогава американският президент отмени в последния момент планираната отделна среща с руския си колега и двамата само разговаряха за кратко в кулоарите на форума.Пресслужбата на Кремъл в комюнике от своя страна обясни, че Путин и Тръмп са разговаряли \"по инициатива на американската страна\". Президентите на САЩ и Русия са обсъдили двустранните отношения с акцент върху икономическото сътрудничество и са потвърдили общата нагласа за активизиране на диалога в различни области, включително по въпросите на стратегическата стабилност.Путин е информирал Тръмп за основните резултати от срещата си със севернокорейския лидер Ким Чен-ун миналата седмица. Руският президент е подчертал, че добросъвестното изпълнение от Северна Корея на задълженията й трябва да бъде съпроводено от насрещни стъпки за намаляване на санкционния натиск върху нея.По въпроса за Украйна, Путин е акцентирал върху необходимостта новото ръководство в Киев да предприеме реални мерки за реализиране на Минските споразумения.Само венецуелците имат право да определят бъдещето на страната си, е подчертал руският президент. Той е предупредил, че външната намеса и опитите за сменяне със сила на властта във Венецуела подкопават перспективите за политическо уреждане на кризата там.Междувременно президентът на САЩ Доналд Тръмп каза, че е имал днес \"много продуктивен\" телефонен разговор с руския си колега Владимир Путин, предаде Ройтерс.В поредица от коментари в Туитър Тръмп отбеляза, че с Путин са обсъдили различни въпроси - от Северна Корея, Украйна и Венецуела през търговията до ядрените оръжия. Обсъдихме и \"руската измислица\", каза той, визирайки разследванията за намеса на Русия в президентските избори в Съединените щати през 2016 г.\"Имах дълъг и много добър разговор с президента на Русия Путин. Както винаги съм казвал, много преди началото на лова на вещици (разследването за сговор между предизборния щаб на Тръмп и Русия), да се разбираме с Русия, Китай и всички други е добро, а не лошо нещо\", написа още в Туитър Тръмп.", "date": "2019.05.04", "title": "Тръмп и Путин в спешен разговор по телефона"}
{"url": "http://www.cross.bg/sredstva-blizo-vuzrazhdane-1603346.html", "text": "/КРОСС/ Всеки е чувал повтаряния до втръсване мит, че България се храни от ЕС, че единствено еврофондовете поддържат икономиката ни, и че ако не е европейското финансиране, сме едва ли не загубени. Най-интересното е, че досега никой не е подлагал това твърдение на истински критичен анализ, който да го удостовери или отхвърли. За нашите политици, анализатори и медии, това е догма, която не подлежи на доказване. Истината обаче е, че подобно схващане, издържа трудно, дори при най-елементарна проверка на фактите. В последните месеци, единствено Възраждане поставя въпроса за съотношението на получените средства по Оперативни програми (ОП) и Кохезионни фондове (КФ) и внесените средства от България в бюджета на Европейския съюз. Данните за последните години са стряскащи. По информация от Министерство на финансите за наблюдаваните от нея ОП и КФ за преговорния период 2014 - 2020 година, България е усвоила само 25% от отпуснатите 7.5 млрд. евро по двете програми или близо 1.9 млрд. евро. От друга страна, в качеството ни на страна членка на ЕС, като годишна вноска досега сме дали близо 2.4 млрд. евро в бюджета на съюза. Иначе казано: ние сме нетен донор на европейския бюджет с близо 500 милиона евро за периода 2014 до 2018 г. включително. Друга сериозна пречка по пълноценното усвояване на европейските средства, освен липсата на административен капацитет се явява и мащабната корупция в практически всички ведомства, които се занимават с тази материя. Възраждане нееднократно алармира, че изоставаме сериозно с темпа на кандидатстване по определени мерки за финансиране, както и че администрацията умишлено задържа проекти на определени бенефициенти с една едничка цел, да прокара такива, от които лесно може да се укриват средства, чрез фиктивни дейности. Успех по усвояването на евросредства се наблюдава единствено по програми за финансирането на циганите. Не е трудно да се досетим с каква цел. Обществена тайна от години е, че така завоалирано се осигуряват гласове по време на избори за управляващите. Там, похарчените средства са близо 70 милиона лева. Друго интересно перо, където имаме почти 100 процента усвояване е за закупуване на супер луксозни джипове за МВР и други държавни ведомства. Интересно, кой ли кара тези джипове, след като всички знаем колко окаян е автопарка на родната полиция. Немалък проблем, чрез който изтичат обратно към ЕС вече получени средства е и нанасянето на финансови корекции по различни проекти от одитиращите органи на Европейския съюз. Те не се отчитат в статистиката, но съставляват приблизително около 5% от получените суми. Тези стотици милиони евро се плащат от бюджета на държавата, т.е. от обикновените данъкоплатци, заради грешки в администрацията или, поради неправилно изразходвани средства от усвоилите парите. Което говори за недостатъчно добър контрол от същата тази администрация. Така стигаме до пълния абсурд, наказаните да бъдат обикновените българи, а не виновните за това. С влизането на Възраждане в Европейския парламент, един от първите ни приоритети ще бъде да потърсим отговорност за тези безобразия, не само от безотговорната и крадлива администрация, но и от усвоявалите по неправомерен начин евросредства в последните години. Моментът е решаващ. Остава само година и половина до края на този преговорен период, а трябва да се навакса усвояването на договорените за него 15 милиарда лева. Видимата липса на мобилизация в екипа на управляващите обаче, заплашва да доведе държавата ни до пълен провал и в това отношение. България повече не може да си позволи лукса да губи пари! Възраждане смята, че това е истинско престъпление срещу нацията и държавата ни. Да имаш договорени и отпуснати близо 15 милиарда лева, които със сумите по ЕЗФРСР (Европейски земеделски фонд за развитие на селските райони) стават близо 20 милиарда, а да нямаш капацитет и административен ресурс да ги усвоиш, е сравнимо само с национално предателство. Което за пореден път идва да покаже, че предстоящите избори за Европейски парламент ще бъдат по-скоро вот на недоверие от страна на суверена, отколкото обикновени избори за европейски политически орган. Позицията на Възраждане е, че това некомпетентно управление трябва да подаде незабавна оставка, след като загуби предстоящите евроизбори, за да може страната ни да навакса сроковете и проектите по настоящия договорен период и да не изгубим така нужните за икономиката ни пари по съответните програми и фондове. Възраждане с номер 27 – само ние можем!", "date": "2019.05.04", "title": "Възраждане: България дава на ЕС повече пари, отколкото получава"}
{"url": "http://www.cross.bg/rozhdenite-povod-deteto-1603356.html", "text": "/КРОСС/ Традицията да отбелязваме всяка година деня на раждането си не винаги е била част от човешката култура.Днес ежегодното връщане на деня, когато един човек се е родил, е естествен повод за неговите роднини и приятели да изразят радостта си, че съществува. Правят това с добри пожелания и подаръци. Този обичай е разпространен в много страни. В някои католически страни обаче рожденият ден не се празнува толкова шумно, колкото имения ден.Преди хората да имат точно летоброене те не са могли да честват и ежегоден рожден ден.Раждането на детето обаче от най-древни времена е било съпроводено с особени церемонии, които отговаряли на религиозните представи. Чрез най-различни заклинаниятрябвало да бъдат изгонени демоните, които биха навредили на детето. В Индия много се следи какво е разположението на небесните светила при раждането на детето. Когато по-късно то ще се жени, му търсят партньор с подходящ хороскоп. Стар обичай е да се посади и рождено дърво. Някои смятат, че в началото на отбелязването на рождени дни е езическият култ към древноиранския бог на Слънцето - Митра. При почитането на божеството имало ритуали, включващи пищни трапези и размяна на подаръци. Първите истински празници, чиито повод били рождените дни на реални хора, са провеждани в Древен Египет, а по-късно и в Асирия.Древните гърци имали обичаи да празнуват рождени дни на боговете си по 12 пъти всяка година. Гръцкият историк Херодот разказва за тържествата на персийците по повод рождените дни. По-заможните сред тях слагали на трапезата за здраве по цял печен вол, камила или магаре. По-бедните се задоволявали с по-малко животно. Но никога от масата не отсъствала торта. А от къде се появили свещичките върху тортата? Може би от традицията в Древна Гърция да се поднася специален дар: торта със свещички. Хората вярвали, че с дима от свещите до богинята ще стигнат и техните молитви.", "date": "2019.05.04", "title": "Защо празнуваме рождените си дни?"}
{"url": "http://www.cross.bg/fasebook-banata-unsredt-1603352.html", "text": "/КРОСС/ Гpyпaтa нa UnіСrеdіt щe пpeĸpaти пpиcъcтвиeтo cи в coциaлнaтa мpeжa Fасеbооk. Cъoбщeниeтo ce пoяви нa cтpaницaтa нa бaнĸaтa пo-paнo днec, a пoдoбни имa и нa cтpaницитe нa ĸлoнoвeтe в дpyгитe eвpoпeйcĸи дъpжaви.\"C пocтoянния cи aнгaжимeнт дa инвecтиpa в пoдoбpявaнeтo нa cвoитe дигитaлни ĸaнaли, зa дa пoддъpжa виcoĸ cтaндapт нa oбщyвaнe, UnіСrеdіt oбявявa пълнoтo cи oттeглянe oт Fасеbооk, Меѕѕеngеr и Іnѕtаgrаm oт 1 юни 2019 г.\", глacи тo. Kaĸтo e извecтнo, Меѕѕеngеr и Іnѕtаgrаm cъщo ca coбcтвeнocт нa Fасеbооk.Oфициaлнo, oт бaнĸaтa нe oбяcнявaт пpичинaтa зa xoдa, ĸoйтo бe пpиeт oт пoтpeбитeлитe c ĸpитиĸa. Ho пo-ĸъcнo пoтвъpдиxa, чe peшeниeтo e зa вcичĸи cтpaни, в ĸoитo UnіСrеdіt paбoти.Taĸoвa oбaчe мoжe дa бъдe нaмepeнo в изявлeниe нa Жaн Πиep Mycтиe, ĸoйтo cтoи нaчeлo нa бaнĸaтa. B paзгapa нa тeжĸия cĸaндaл, cвъpзaн c Саmbrіdgе Аnаlуtіса и Fасеbооk минaлoтo лятo, фpaнцyзинът нapeди нa cлyжитeлитe дa пpeĸpaтят вcичĸи вpъзĸи нa бaнĸaтa cъc coциaлнaтa мpeжa зapaди cĸaндaлa. \"Fасеbооk нe ce дъpжи eтичнo\", зaяви тoгaвa тoй.Caмo дни, cлeд ĸaтo бpитaнcĸитe вecтници cъoбщиxa зa cлyчaя c Саmbrdіgе Аnаlуtіса, oт бaнĸaтa зaявиxa, чe ca cпpeли вcичĸи peĸлaми, дoĸaтo coциaлнaтa мpeжa нe влeзe в пpaв път. И въпpeĸи чe Mapĸ Зyĸъpбъpг чecтo oбяcнявa ĸaĸ Fасеbооk имa нoв фoĸyc - пoвepитeлнocттa, зaceгa peaлни дeйcтвия ĸъм зaщитa нa личнитe дaнни нa 1,5 милиapдa пoтpeбитeли нe cмe видeли.B пoдĸpeпa нa тaзи тeopия e и cъoбщeниeтo нa pyмънcĸия ĸлoн, ĸoйтo пpипoмня peшeниeтo oт мapт 2018 г. и дoпълвa: \"Teзи нaши пpитecнeния ocтaнaxa нepeшeни и зaтoвa UnіСrеdіt peши дa cпpe вcичĸитe cи пpoфили във Fасеbооk и дpyги coциaлни ĸaнaли, coбcтвeнocт нa Fасеbооk\".Гpyпaтa зaпaзвa интepнeт пpиcъcтвиeтo cи ocвeн чpeз cтpaницaтa и блoгa cи, тaĸa и в YоuТubе, LіnkеdІn и Тwіttеr. ", "date": "2019.05.04", "title": "UniCredit напуска Facebook заради изтичането на данни"}
{"url": "http://www.cross.bg/papa-frantzisk-svetiya-1603357.html", "text": "/КРОСС/ Негово Светейшество папа Франциск ще пристигне на 5 май в София с папска свита, съставена от 35 души - най-висши представители на Светия Престол. Нивото на делегацията е още по-високо от обичайното за такива посещения и в нея са: държавният секретар на Светия престол кардинал Пиетро Паролин, кардинал Леонардо Сандри, префект на Конгрегацията за източните църкви, който отговаря за Католическа църква в България и неведнъж е посещавал страната ни, кардинал Курт Кох, председател на Папския съвет за насърчаване на единението между християните, архиепископ Едгар Пеня Пара, заместник-държавен секретар - с ранг вицепремиер, архиепископ Пол Ричард Галахър, секретар за отношенията с държавите - с ранг министър на външните работи, монсиньор Гуидо Марини, главен церемониал майстор на Папските литургични чествания, координаторът на папските пътувания монсиньор Маурицио Руеда и др.По време на апостолическото си пътуване в София папа Франциск, който ще бъде посрещнат на летище София от министър-председателя Бойко Борисов, ще проведе среща с президента Румен Радев, гражданското общество и дипломатическия корпус. Главата на Римокатолическата църква ще се срещне с Негово Светейшество Българския патриарх Неофит в Синодалната палата, след което ще проведе тиха молитва пред олтара на Светите братя Кирил и Методий в катедралния храм „Свети Александър Невски“.Точно в 13 ч българско време на 5 май папа Франциск ще произнесе на пл. „Свети Александър Невски“ неделната молитва „Царице небесна“. Това е първото основно събитие със Светия отец, на което ще могат да присъстват граждани и гости на столицата.„Царице небесна“ всяка седмица се проследява в ефир от над 100 милиона вярващи от цял свят. Този път тя ще е от столицата на България.Молитвата към Света Богородица носи името „Царице небесна“ в периода след Великден, докато в останалото време се нарича „Ангел Господен“. Докато папа Франциск я произнася, на сцената на пл. „Св. Александър Невски“ ще бъде изложена икона на Месемврийската Богородица, любима на папа Йоан XXIII или т.нар. Български папа – Анджело Ронкали. Почти 10 години - от 1924 до 1935 г. той е бил в България като апостолически легат.Папа Франциск ще се помоли пред иконата на Месемврийската Богородица и ще прочете своето размишление, посветено на неделното Евангелие, както и на посещението му в БългарияНакрая папа Франциск ще направи кратко обръщение към света, свързано с актуални въпроси. Второто основно събитие със Светия отец, на което ще могат да присъстват гражданите, е неделната литургия на пл. „Княз Александър Първи“. Това ще е най-масовото събитие с участието на Светия Отец като на него ще присъстват над 7600 души. Литургията представлява традиционна католическа меса, на която освен католици от цялата страна, са поканени и представители на властите, както и на другите вероизповедания. Неделната литургия ще бъде много тържествена, организирана от папския церемониал-майстор монсеньор Гуидо Марини.На 6 май папа Франциск ще посети бежанския център „Враждебна“, след което в град Раковски ще проведе света литургия с първо причастие на 250 деца в църквата „Пресвето сърце Исусово“. Първото причастие е паметен ден за децата католици, а този път те ще бъдат със самия папа. На площада пред църквата ще има около 2000 души.С част от католическата общност Светият отец ще се срещне в църквата „Св. Архангел Михаил“ в Раковски.Посещението на папа Франциск у нас ще завърши със събитието за мир на пл. „Независимост“ в София. Тогава Светият отец ще отправи своето послание за мир към целия свят заедно с представители различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България.Както бе посрещнат от българския министър-председател, папа Франциск ще бъде и изпратен от премиера Бойко Борисов на 7 май сутринта.", "date": "2019.05.04", "title": "Папа Франциск пристига у нас с делегация на най-високо ниво"}
{"url": "http://www.cross.bg/gradysa-temperatyri-ymeren-1603315.html", "text": "/КРОСС/ През нощта ще преобладава ясно време с минимални температури между 7 и 12 градуса. Атмосферното налягане ще продължи да се понижава и ще е значително под средното за май.В събота облачността от запад ще се увеличи, но само на отделни места в западните райони ще превали слаб дъжд. Вятърът от юг-югозапад ще се усили до умерен, на места в източните райони и временно силен. Времето ще остане топло, с максимални температури в Източна България до 27-28 градуса, а в останалата част от страната - между 20 и 25 градуса.По планините облачността ще се увеличи, повече над западните райони и Рило-Родопската област, където на отделни места ще превали. Ще духа умерен до силен юг-югозападен вятър. Максималната температура на височина 1200 м ще бъде около 13 градуса, на 2000 м - около 7 градуса.Над Черноморието ще бъде предимно слънчево. Ще духа слаб до умерен юг-югоизточен вятър. Максималните температури на въздуха ще са 18-23 градуса. Температурата на морската вода ще е 14-15 градуса. Вълнението на морето ще бъде около два бала, след обяд ще се усили.", "date": "2019.05.04", "title": "Слънчева събота с температури до 25 градуса"}
{"url": "http://www.cross.bg/iioncheva-gerb-elena-1603337.html", "text": "/КРОСС/ „ГЕРБ владеят повечето институции, хората още се страхуват. Когато ГЕРБ паднат, ще получим цялата картинка – защо губим по 11 млрд. евро всяка година. Ако БСП спечели тези избори, ГЕРБ си отиват”, това заяви водачът на листата на \"БСП за България\" за евроизборите Елена Йончева по време на среща с обществеността в Златоград.„Излезте и гласувайте – няма значение за кого, важно е да се гласува”, призова Йончева. „ГЕРБ са машина за лъжи”, добави още тя. По време на срещата бяха поставени въпроси от местен характер – за управлението на термалната вода, подготовката на кинезитерапевти и перспективата за икономическо развитие на града, което не е било подсигурено от управлението на ГЕРБ. Трябва да има революция в доходите, за да върнем будните хора в БългарияЕлена Йончева заяви: „7 милиарда и 400 милиона Брюксел дава за селско стопанство. 70 процента от тези средства са отишли в по-малко от 100 стопанства, а има 90 хиляди регистрирани земеделски производители. И не опозицията дава тези цифри, а Брюксел”. Тя посочи тъжната тенденция, според която една десета от българските села са или безлюдни, или са с население под 10 жители – по думите ѝ тази тенденция се задълбочава. „12 години сме членове на ЕС, усещате ли ЕС в домовете си? Колко души са напуснали Неделино, повече от една трета – и голяма част от тях искат да се върнат. Трябва да има революция в доходите, за да върнем будните хора в България”, заключи тя.", "date": "2019.05.04", "title": "Елена Йончева в Златоград: ГЕРБ си отиват"}
{"url": "http://www.cross.bg/kyrtz-dogovor-makron-1603378.html", "text": "/КРОСС/ Австрийският канцлер Себастиан Курц предлага промяна на Лисабонския договор, предаде ДПА.\"Имаме дългова криза, криза на еврото, криза с мигрантите, криза с климата и хаос около Брекзит. Нуждаем се от нов договор за Европейския съюз. Старият вече не отговаря на сегашната действителност\", заяви Курц пред австрийския всекидневник \"Клайне цайтунг\" и други медии три седмици преди изборите за Европейски парламент.Лисабонският договор не трябва да бъде фундаментално изменян в частта за съществуващите институции на ЕС, но броят на еврокомисарите следва да бъде намален, изтъкна Курц. Освен това Европейският парламент трябва да се базира само в Брюксел, а не в Брюксел и в Страсбург, както е сега.\"Европейският парламент трябва да спре да бъде пътуващ цирк. Нужен ни е нов договор с по-ясни санкции срещу държавите членки, които акумулират дългове, с наказания за страните, които позволяват на незаконните мигранти да преминават вместо да ги регистрират, и със сурови последици за нарушаването на върховенството на закона и либералната демокрация\", категоричен бе австрийският канцлер.Австрийската народна партия на Курц е член на Европейската народна партия, която през март временно замрази членството на управляващата партия в Унгария Фидес заради антиевропейските й позиции.Австрийският лидер отбеляза, че не разглежда крайнодесните популисти като съюзници на ниво Европейски съюз, въпреки че собственото му коалиционно правителство включва крайнодясната Австрийска партия на свободата.\"Целта ни е да направим ЕС по-добър, а не да го унищожим или да се занимаваме с фантазии\", изтъкна Курц.Курц отправя предложението си месец, след като френският президент Еманюел Макрон оповести детайлния си план за реформа на ЕС, отбелязва ДПА.Макрон предложи създаването на европейска агенция за защита на демокрациите, която да помогне на държавите членки на ЕС да защитават изборите си от кибератаки и манипулации.Френският президент призова също така за реформа на Шенгенското пространство и за създаването на обща гранична служба и служба за предоставянето на убежище.Според Макрон евентуален нов договор за ЕС трябва да определя задълженията на ЕС в сферата на отбраната, било то в сътрудничество с НАТО или с други съюзници на блока. Тези задължения следва да включват отделяне на повече средства за отбрана, клауза за взаимна отбрана и европейски съвет за сигурност, който да включва ЕС.Въпреки че Курц е против предоставянето на ЕС на компетентност в сферата на отбраната, той заяви, че страните членки на блока биха могли да си сътрудничат по-тясно в тази област. Австрийският канцлер е обаче против плановете на Макрон за създаване на нови агенции на ЕС.\"Всеки път, когато има проблем, възниква предложение за създаването на нова институция\", каза Курц. ", "date": "2019.05.04", "title": "Австрийският канцлер Себастиан Курц иска промяна на Лисабонския договор"}
{"url": "http://www.cross.bg/kapone-godini-vliza-1603319.html", "text": "/КРОСС/ На 4 май 1932 г. прочутият чикагски мафиот Ал Капоне влиза в затвора за неплатени данъци.Неаполитанец по произход, той е роден в Ню Йорк под името Алфонс Габриел Капоне, а е известен с прякора си Скарфейс.Макар и да е известен като бандит още от началото на 20-те години, официално се води търговец на мебели и е недосегаем за властите.От края на 20-те години е в списъка на най-издирваните бандити в Америка.Кариерата му започва в \"Бруклин\".В Чикаго отива през 1919 г. и влиза в бандата на Джони Торио. От 1922 г. е №2 в нея, като отговаря за хазарта, алкохола и проституцията.През 1923 г. Торио е сериозно ранен и заминава за Италия, като оставя бизнеса на Капоне. Според някои оценки между 1925 г. и 1930 г. доходите му са по около 100 млн. долара годишно.Имунитета си Капоне гарантира основно като подкупва градските власти, включително и кмета Уилям Хейл Томпсън - Биг Бил.През 1927 г. федералното правителство приема нов закон, който прави възможно вкарването на мафиота зад решетките за неплатени данъци.С ареста и обвиняването му се заема групата на \"Недосегаемите\", водена от агента Елиот Нес.По време на процеса през 1931 г. Капоне не успява да подкупи съда и да си издейства освобождаване под гаранция. Признат е за виновен и е осъден на 10 години затвор.През 1939 г. е освободен и до края на живота си през 1947 г. живее в имението си във Флорида, без да поддържа връзки с мафията в Чикаго. ", "date": "2019.05.04", "title": "На 4 май 1932 г. Ал Капоне влиза в затвора"}
{"url": "http://www.cross.bg/tema-izdanie-predi-1603338.html", "text": "/КРОСС/  Военни в празник и делник - говори началникът на отбраната генерал Андрей Боцев; Студио \"Европейски избори 2019\"; Ден преди посещението на папа Франциск у нас - какви послания очакваме? - Харалан Александров и проф. Светлозар Елдъров; Глория Петкова: сцената я обича; Милица Божинова с премиера на нова песен;Пламен Русев за тазгодишното издание на УЕБИТ; Ден преди посещението на папата у нас - всичко за неговата програма - говорителят на католическата църква Ива Михайлова и български митрополити; На живо -в дома на руската звезда с български корени Филип Киркоров; Съпругите в „Смени жената\"; Кой е малкият Моцарт; България очаква Папата - генералната репетиция на живо от град Раковски; Гласът на Бога - великият тенор Хосе Карерас с последен концерт в България; Да хванеш гората - холандец създаде резерват край язовир Искър; За аномалиите на времето и как ни влияят празниците. Говорят психолозите; ", "date": "2019.05.04", "title": "Теми и гости в сутрешните блокове на телевизиите на 4 май"}
{"url": "http://www.cross.bg/chasa-kandidatut-evrodepytat-1603339.html", "text": "/КРОСС/ От 10.30 часа в Гербова зала на „Дондуков\" 2 държавният глава Румен Радев ще удостои български военнослужещи с висше офицерско звание.От 12.00 часа пред Националната библиотека „Св. Св. Кирил и Методий\" коалиция „Път на младите\" ще открие своята предизборна кампания за европейските избори.От 13.00 часа вицепремиерът Красимир Каракачанов и началникът на отбраната генерал Андрей Боцев ще участват във видеоконферентна връзка с командирите на контингентите ни зад граница в конферентната зала на административната сграда на Министерството на отбраната на бул. „Ген. Тотлебен\" №34.В 20.00 часа кандидатът за евродепутат от БСП Деница Златева ще вземе участие във фолклорния събор.От 10.30 часа в залата на Македонския дом ще се проведе семинар на тема „България и Македония - културно-историческо наследство\", организиран от Македонското културнопросветно дружество „Гоце Делчев\".От 11.00 часа в Морската градина ще бъдат поднесени венци и цветя на паметника на Гоце Делчев.От 13.00 часа кандидатът за евродепутат от ГЕРБ и СДС Емил Радев ще бъде гост на Събора на средновековното културно наследство, който ще се състои в Дворцовия център на НИАР „Велики Преслав\".От 10.00 часа ез. „Света гора\" кандидатът за евродепутат от ГЕРБ Ева Майдел ще открие детския риболовен турнир „Хвани и пусни\".От 11.30 часа в центъра на селото Ева Майдел ще се срещне с фолклорни формации от региона.В 10.00 часа в Общинския съвет на БСП кандидатите за евродепутати Петър Витанов и Цветелина Пенкова ще се срещнат с младежи. В 11.00 часа те ще посетят традиционния съботен пазар в града.В 14.30 часа кандидатите за евродепутати Петър Витанов и Цветелина Пенкова ще присъстват на фолклорен фестивал \"Гергьовден\".От 09.00 часа ще започне облагородяването на района на НУ „Св. Софроний Врачански\".От 12.00 часа на централния площад в града ще се проведе възпоменателно отбелязване на 116-ата годишнина от гибелта на Гоце Делчев. В 12.30 часа в сервизния парк на бившия полк в града ще бъде официално открит втори кръг от националния шампионат по планинско изкачване „Гоце Делчев\" 2019.В 12.00 часа на паметника на Гоце Делчев лидерът на БСП Корнелия Нинова и водачът на листата на левицата за евроизборите Елена Йончева ще положат цветя в знак на почит по случай 116 години от смъртта на Гоце Делчев. В 12.30 часа на прохода Попови ливади те ще вземат участие в откриването на 2-ри кръг от националния шампионат по планинско изкачване на България. В 14.00 часа в местността Попови Ливади те ще положат цветя на паметника на Гоце Делчев. В 17.30 часа Нинова и Йончева ще положат венци и цветя пред паметника на един от основателите на социалистическото движение в Петрич Антон Попов. В 18.00 часа в Народното читалище в гр. Петрич те ще вземат участие в честването на 100 от основаването на социалистическата партия в Петрич.От 12.30 часа Ева Майдел ще посети традиционния за селото Празник на агнешкия разсол.От 13.30 часа Ева Майдел ще се срещне с участниците и гостите на баскетболния турнир Spring Streetball 2019 Tournament, който ще се проведе в село Поликраище, на площадката на центъра.От 10.00 часа общинските съветници от ПП ГЕРБ ще проведат акция по почистване на старата жп гара в града.В 11.00 в читалището на града кандидатът за евродепутат от БСП Велизар Енчев ще се срещне с граждани.От 10.00 часа кандидатът за евродепутат от ГЕРБ и СДС Марин Захариев ще бъде гост на празника на родопското чеверме в Златоград.В 10.00 часа кандидатите за евродепутати от ГЕРБ и СДС Лиляна Павлова и Камен Костов ще бъдат гости на 14-тия фолклорен събор в града. В 12.00 часа Лиляна Павлова и Камен Костов ще се включат в традиционния събор „Герлово пее и танцува\".В 11.00 часа в местността „Паметника\" кандидатът за евродепутат от БСП Крум Дончев ще вземе участие в Събора на девисилите.От 09.00 часа тържествено ще бъде открита църквата „Свети великомъченик Георги Победоносец\".От 17.00 часа кандидатът за евродепутат от ГЕРБ и СДС Емил Радев ще присъства на футболен мач.От 19.00 часа в НЧ „Пробуда - 1929 г.\" кандидатът за евродепутат от ГЕРБ и СДС Емил Радев ще се срещне с жители от общината, членове и симпатизанти на ГЕРБ.В 14.00 часа в Клуба на БСП кандидатът за евродепутат Деница Златева ще се срещне с обществеността.В 15.30 часа в центъра на селото кандидатът за евродепутат от БСП Деница Златева ще вземе участие във фолклорен събор. В 17.00 часа в зала „Графити\" на х-л „Национал Палас\" тя ще се срещне с граждани.В 11.00 часа кандидатът за евродепутат от БСП д-р Десислав Тасков ще се срещне с граждани в Клуб на пенсионера.От 14.30 часа в централното кафене на площад „Съединение\" кандидатът за евродепутат Ева Майдел ще се срещне със симпатизанти и местни жители, с които ще обсъдят приоритетите в работата на българските евродепутати от ГЕРБ за следващите пет години, а малко по-късно ще посети и местния зоопарк на бул „Трети март\" 75.От 15.30 часа Ева Майдел ще посети местно предприятие на ул. „Чипровци\" 2, което е изградено с европейски средства и развива успешно своята дейност, благодарение на европейската солидарност.От 18.30 часа на площад на кв. „Бела вода\" ще се проведе традиционен събор по повод Томина неделя.В 7.00 часа започва традиционният общоградски поход до връх Конгур.В 10.30 кандидатът за евродепутат от БСП Иво Христов ще вземе участие в Националния тракийски събор „Гергьовден\".От 10.00 часа в спортна зала „Олимпиада\" ще започне първият ден от Държавния шампионат по кикбокс в стил К1.От 10.00 часа водачът на листата на ГЕРБ и СДС за изборите за Европейски парламент Мария Габриел и кандидатът за евродепутат Андрей Новаков ще посетят русенския автомобилен производител Sin Cars, намиращ се на бул. „Трети Март\" № 56.От 11.00 часа водачът на листата на ГЕРБ и СДС за изборите за Европейски парламент Мария Габриел и кандидатът за евродепутат Андрей Новаков ще открият проекта за Wi Fi безплатен интернет в града на площад „Свобода\".От 12.30 часа водачът на листата на ГЕРБ и СДС за изборите за Европейски парламент Мария Габриел и кандидатът за евродепутат Андрей Новаков ще присъстват на откриването на осмия международен турнир по вдигане на тежести „Купа Русе\" 2019. Събитието ще се състои вспортната зала на Русенския университет „Ангел Кънчев\".От 15.00 часа водачът на листата на ГЕРБ и СДС за изборите за Европейски парламент МарияГабриел и кандидатът за евродепутат Андрей Новаков ще се включат в честванията по повод празника на Бяла. Събитието започва в салона на Народно читалище „Трудолюбие 1884\" - град Бяла.От 17.00 часа водачът на листата на ГЕРБ и СДС за изборите за Европейски парламент Мария Габриел и кандидатът за евродепутат Андрей Новаков ще проведат среща с жители на град Бяла на площад „Екзарх Йосиф I\".От 20.00 часа водачът на листата на ГЕРБ и СДС за изборите за Европейски парламент Мария Габриел и кандидатът за евродепутат Андрей Новаков ще бъдат на концерта на „Диана експрес\", с който завършва първият ден от празненствата по повод празника на града.В 16.00 часа кандидатите за евродепутати от ГЕРБ и СДС Лиляна Павлова и Камен Костов ще посетят фолклорния събор \"Еленово\", който се провежда в близка местност край село Еленово.В 10.00 часа в центъра на селото кандидатът за евродепутат от БСП Деница Златева ще вземе участие в регионалния събор*От 12.00 часа ще започнат тържествата по повод празника на селото.От 12.00 часа ще започнат тържествата по повод празника на селото.От 19.00 часа на централния площад ще започнат тържествата по повод празника на селото.В 13.30 часа на площад \"Свобода\" кандидатът за евродепутат от БСП Крум Дончев ще вземе участие в благотворително мероприятие. В 14.30 часа на статуята на Богородица в града КрумДончев ще се срещне с граждани. В 15.30 часа в Кафе \"Вю\" той ще проведе дискусия с младежиОт 13.30 часа кандидатът за евродепутат Андрей Новаков от ГЕРБ ще се срещне сжители в село Долна Студена. ", "date": "2019.05.04", "title": "Предстоящи събития в страната на 4 май "}
{"url": "http://www.cross.bg/rodeni-na-maii-1603340.html", "text": "/КРОСС/- омбудсман на България; - писател, преводач; - съдия; - кмет на Тутракан; - съпруга на президента Г.Първанов; - режисьор; - журналист; - шампион по борба свободен стил; - боксьор; - юрист, бивш прокурор; - актьор; - футболист, треньор; ", "date": "2019.05.04", "title": "Родени на 4 май "}
{"url": "http://www.cross.bg/borisov-vsichki-pravilno-1603341.html", "text": "/КРОСС/ Прокуратурата проверява всички сделки по еврофондовете, обяви премиерът Бойко Борисов. В интервю за предаването на БНТ \"Панорама\" той каза, че всички, които са извършили нарушения с купуването на апартаменти на цени под пазарните и строителството на къщи за гости с евросредства, ще си понесат отговорността.„Там, където сме допуснали грешки, да кажем на хората – е тука, братко, сгрешихме. Не беше правилно. Не е правилно. Не съм знаел. Да се връщат, да се продават, да се даряват, а съответно пък органите да арестуват, да конфискуват и да възстановяват средствата. Край“, коментира министър-председателят. На въпрос дали ще си подаде оставката, Борисов отговори, че не се чувства изморен и ще изкара мандата си. Той за пореден път отхвърли твърденията, че ще се кандидатира за президент.", "date": "2019.05.04", "title": "Борисов обяви, че ще изкара мандата си"}
{"url": "http://www.cross.bg/otravyane-godina-tazi-1603342.html", "text": "/КРОСС/ Пчелари се събират на протест пред Областната администрация в Плевен. Както през последните години, така и тази основната причина за недоволството е нерегламентираното пръскане на посевите с пестициди и липсата на контрол.Над 5 000 пчелни семейства са отровени в региона, продължава измирането и в последните дни. За четвърта поредна година пчелари подават сигнали, наказани няма, тази година отравянето е в по-голяма степен, каза доц. Юлиян Станчев, председател на Областни пчеларски съюз, организатор на протеста.\"Делото се води от миналата година. В същото време, на същите места се случи отравяне, защото се нарушават правилата на растителна защита. Делата се водят 3-4 години, и така се размива, закъснява санкцията\", посочи той.За какво настояват пчеларите:\"И ще настояваме на протеста да бъде въведена наказателна отговорност, както се изразяват много пчелари, за отравяне - затвор и отнемане на правото за субсидии с държавно подпомагане. Защото едно отравяне на пчелини в едно село е равносилно да се запали пшеница преди жътва или градушка да убие реколтата или някакво бедствие, то е един вид бедствие\".Тази година проблем с масовия мор сред пчелите имаше в Смолянско, в района на Бургас, Добрич и Сливен. ", "date": "2019.05.04", "title": "Пчелари излизат на протест срещу масовото отравяне на пчелите"}
{"url": "http://www.cross.bg/migranti-yantra-muzhe-1603343.html", "text": "/КРОСС/ 26 мигранти без лични документи и представящи се за афганистанци са задържани в петък следобед в блатиста местност в покрайнините на горнооряховското село Янтра при операция на Гранична полиция и Областната дирекция на МВР Велико Търново. В ареста са и трима мъже - българи, заподозрени, че са каналджиите.Задържаните мигранти са само мъже, сред тях има и деца. В село Янтра местните хора разказаха:„Не съм видял нищо, чух, че мигранти слезли на гара Янтра и са арестувани. Тука до нас близо на стотина метра се е случило това нещо“.„В района на гарата аз отговарям. Те са някъде намерени из полето, не са тука при нас“.Според източници от полицията, задържаните 26 мигранти - мъже и деца, без документи за самоличност, са превозвани на части от бял пикап с британски регистрационни номера. Няколко часа пред Районното управление в Горна Оряховица продължи огледа на пикапа, от който бяха събрани два чувала с веществени доказателства.Разпитът на задържаните мигранти продължава в присъствието на преводач, след което те ще бъдат откарани в център за временно настаняване в София или Харманли.", "date": "2019.05.04", "title": "26 мигранти са задържани в землището на горнооряховското село Янтра"}
{"url": "http://www.cross.bg/toma-apostoli-subota-1603344.html", "text": "/КРОСС/ Днес е Светла събота. Това е шестият ден от Светлата седмица след Великден, когато всеки ден се славят  Божията майка и светите апостоли. Седмицата е наречена така, защото Христос донася просветление и надежда за вечен живот на всички човеци. Тя се нарича още празна, заради забраната да се работи каквото и да е работа, както и Нова неделя, защото с нея започва цикълът от недели, които споменават Христовото възкресение.По църковния календар на Светла събота се почитат свети Йоан. Тъй като съботният ден е посветен на мъртвите, хората раздават просфорки и червени яйца в памет на наскоро починали свои близки.През този ден жените не бива да се мият и да перат, за да не люти сапунената пяна в очите на умрелите. Те не кроят и шият дрехи, защото, който се облече с такава дреха, ще умре.Светлата седмица завършва с Томина неделя, по името на св. ап.  Тома, който единствен  от дванайсетте апостоли на Исус не повярвал на Христовото възкресение.В този ден се чете евангелското четмо за явяването на Христос на Своите ученици, между които бил и Апостол Тома - един от дванайсетте апостоли на Иисус, който не повярвал на Христовото Възкресение.Когато мълвата за изчезналото от гробницата тяло Господне се разнесла, единствен апостол Тома не повярвал в това знамение и поискал лично да се увери, като докосне раните от гвоздеите на прикования към кръста Иисус.Осем дни след Възкресението Христос се явил пред Тома и така той сам се убедил в истината, паднал на колене и молел Бог да му прости. ", "date": "2019.05.04", "title": "Светла събота е! "}
{"url": "http://www.cross.bg/episkop-pelagiya-antiohiya-1603313.html", "text": "/КРОСС/ Преподобна Пелагия живяла в петия век. Родила се в Антиохия. Животът й е описан от илиополския дякон Яков, който я познавал лично.Веднъж антиохийският архиепископ свикал на съвещание по църковни дела подчинените си епископи. В Антиохия пристигнал и блажени Нон, епископ Илиополски. Нон бил известен с високата си мъдрост и с праведния си живот. Другите епископи обичали да слушат поученията му.Един ден, седнали при вратите на катедралната църква, те внимателно слушали неговата назидателна беседа. В това време минала покрай тях една жена, известна в Антиохия със своята красота и лекомислие – известна и като блудница. Тя с гордост гледала наоколо, обкръжена от тълпа млади жени и мъже. Всички били разкошно облечени. Но тя се отличавала от тях по чар и накит. Косата й била украсена със злато и скъпоценни камъни. Вратът й бил открит. Когато минавала, въздухът се изпълвал с благоухание от парфюмите й. Нямало в Антиохия по-красива жена от нея.Когато тя съвсем се отдалечила, епископ Нон заплакал и рекъл:- На много неща може да ни научи тая жена. Тя си е поставила за цел на своя живот да се харесва на хората. И погледнете как се старае за това! Как внимателно е избрала своите накити, как е умила тялото си с благоухания! Как се е нагиздила! А ние имаме безсмъртен Жених, за Когото не украсяваме старателно душите си, както тя старателно е украсила своето тяло. Не умиваме душите си с покайни сълзи. Не ги обличаме с красотата на добродетелите, за да можем достойно да се явим пред Господа!Като казал това, блажени Нон станал и влязъл в своята килия при църквата. Там в усамотение паднал на колене и със сълзи на очи молил Бога за грешницата – да яви Бог над нея Своето милосърдие и я приведе към покаяние.На другия ден след утринното богослужение епископ Нон разказал на своя дякон Яков, че е имал странен сън. Присънило му се, че през време на светата Литургия летяла около него непрестанно една черна гълъбица, която изпълвала въздуха със зловоние. Когато дяконът произнесъл \"Оглашени, излезте...\", тя отлетяла от църквата. Но след литургията започнала отново да лети около него. Епископът я хванал и потопил във водата, която била при църковната врата. След като била потопена във водата, гълъбицата излязла от нея бяла като сняг. Епископът я пуснал и тя полетяла право към небето и изчезнала.Като разказал тоя сън, епископ Нон отишъл в църквата да служи литургия заедно с другите епископи. След службата архиепископът му казал да произнесе проповед пред богомолците. Думите на епископ Нон били прости, понятни за всички, изпълнени с топла вяра и любов към ближните. Той говорил тоя път за страшния Божи съд, за наказанието на грешниците, за блаженството на праведниците. Слушателите се просълзили.В онова време в храма влязла и оная жена, за която се молил епископ Нон. За пръв път в живота си тя влизала в християнски храм. За пръв път чувала да се говори за грях и покаяние, за прощение на грешниците, за блаженство на праведниците. Изведнъж в душата й бляснал лъч. В ужас тя си спомнила в какви грехове прекарва своя живот и разплакана, излязла от храма.Продължавала да плаче и у дома си. С безпокойство разпитвала християните за Христовото учение. Минала пак покрай храма и запитала служители от храма къде може да намери и поговори със светия епископ Нон. Като узнала неговото жилище, тя му изпратила следното свое писмо:\"До светия Христов ученик Нон – писмо от грешницата, ученичка на дявола – Пелагия ... Аз чух за твоя Бог, че Той оставил Небето и слязъл на земята не за праведниците, а грешниците да призове към покаяние. Той смирил Себе Си, скрил божеството Си, ял с митарите, живял с грешниците, беседвал с блудниците. А между това херувимите на небесата не смеели да погледнат към Него. Чух от християните, че ти си истнски служител Христов. Не отхвърляй мене, грешницата, която иска чрез тебе да дойде при Спасителя на света и да види Неговото пресвето лице!\"Като получил това писмо, епископ Нон й съобщил, че е готов да я приеме, но в присъствието на другите епископи. Грешницата с радост се запътила към църквата \"Св. Юлиан\". Когато влязла в събранието на епископите, с плач паднала в нозете на епископ Нон и промълвила:- Моля те, господарю мой, приеми ме, както твоят учител Христос е приемал грешниците! Прояви към мене, грешницата, милост и ме направи християнка! Аз съм море от грехове! Аз съм бездна от беззакония! Умий калта на душата ми чрез светото тайнство кръщение!Всички присъстващи се просълзили, като видели това дълбоко, искрено разкаяние.Св. Нон казал, че църковните правила забраняват да се дава веднага кръщение на хора, известни със своя порочен живот.Като чула това, тя пак се хвърлила в нозете му и с лице, обляно в сълзи, му заговорила:- Ти ще отговаряш пред Бога за душата ми, ако още днес не ме кръстиш! От твоите ръце трябва Господ да приеме преобразена душата ми. Ако аз се върна към предишния живот и отново се поклоня на идола, ти ще отговаряш за това!Блажени Нон видял как сърцето на грешницата гори от желание час по-скоро да приеме светото Кръщение. Понеже на това събрание архиепископът не присъствал, епископ Нон пратил до него молба за разрешение. Антиохийският архиепископ с радост дал благословение епископ Нон да извърши кръщението. Същевременно пратил благочестивата Романа, първа дякониса в града, за възприемница.Когато Романа влязла в събранието на епископите, каещата се грешница лежала при нозете на епископ Нон. Той и наредил да стане с висок глас пред всички да изповяда греховете си.Пелагия с плач заговорила:- Като се вглеждам в душата си, не намирам нищо добро. Греховете ми са по-многобройни от морския пясък. Водата на цялото море не може да умие греховете ми ... Надявам се на Твоята милост, всеблаги Господи! Знам, че Ти милостиво ще ме приемеш и ще облекчиш тежкото бреме на моите беззакония...Епископът я запитал за името й. Тя оговорила, че родителите й я наричали Пелагия, но в Антиохия била известна под името Маргарита, което значи \"бисер\". Наричали я така поради блестящите накити, с които се украсявала.Като й дал наставления във вярата, епископ Нон я кръстил в името на Отца и Сина и Пресветия Дух. Помазал я със свето Миро и веднага я причастил със светите Христови Тайни.Романа станала нейна възприемница – кръстница и я взела при себе си в жилището на новообърнатите християнки.Пелагия веднага не могла да почувства радостта от покаянието и утехата от молитвата. Сатаната я преследвал постоянно с изкушенията си. Внушавал й да съжалява за оставените от нея удоволствия. Тя се обръщала с гореща молитва към Бога. Молила добрата Романа да усили молитвите си за нея.На третия ден от кръщението Пелагия поръчала на своя служител да пресметне нейното богаство и всичко да предаде на епископ Нон. По нареждането на същия епископ богатството й било раздадено на бедните.Пелагия не оставила за себе си нищо. Тя получавала храна и облекло от Романа. Не искала да притежава нищо от своето предишно греховно богатство.Част от него получили нейните преки служители, с които се разделила. При раздялата си тя им казала:- Ние дълго живяхме заедно. Помолете се за мене, грешната, за да бъдем пак заедно в Небесното царство!Когато настъпил осмият ден, в който, според обичая на древните християни, трябвало да се снеме бялата дреха, дадена при светото кръщение, Пелагия облякла груба черна власеница. Като взела старата дреха на блажени Нон, рано сутринта напуснала Антиохия.Никой не знаел къде отишла. Романа много плакала за изчезването на Пелагия. Епископ Нон я успокоявал:- Не плачи! Пелагия избра добрата част, която няма да й се отнеме. Тя се уподоби на оная Мария, за която се говори в Евангелието.Скоро след това блажени Нон се върнал с дякона си в своя град Илиопол.Три години по-късно дякон Яков, който предал на Църквата тоя трогателен разказ, отишъл в Йерусалим да се поклони на Гроба Господен. Като го изпращал, епископ Нон му поръчал непременно да отиде при един отшелник, който доброволно живеел в килия – затвор на Елеонската планина, близо до Йерусалим. Казал му, че от него ще научи много назидателни неща.След като се поклонил на светия Гроб и на другите свети места в Йерусалим, Яков отишъл на близката Елеонска планина, където наистина намерил затворника. Почукал на прозореца на килията. После със затаен дъх дълго слушал неговите душеспасителни беседи. Благодарил му и тръгнал след това да разглежда други манастири и църкви.На връщане пак дошъл при килията на затворника. Напразно чукал на прозореца. Никой не се обадил. През прозореца видял, че вътре отшелникът лежи мъртъв. Със скръб обадил това на съседните манастири. Монасите, които знаели за светия живот на доброволния затворник, дошли да го погребат. Влезли в килията, след като счупили вратата й, понеже отшелникът се бил заключил отвъртре.Започнали да го готвят за погребение. Дякон Яков се приближил до тялото. Познал, че мъртвецът е в расото на неговия владика свети Нон. В чертите на извънредно отслабналия отшелник разпознал оная знаменита красавица, която някога пълнела Антиохия с мълвата за своите грехове и похоти. Всички останали изумени, като узнали, че в тая килия се спасявала жена, известна някога със своя порочен живот.Пелагия дошла тук да спасява душата си с благословението на епископ Нон. Едва сега дякон Яков разбрал защо епископът му поръчал непременно да се отбие при тоя пустинник.При строго постническо житие преподобна Пелагия блажено починала в своята килия – затвор на 8 откомври 461 година.Монахините от околните манастири се стекли на нейното погребение със свещи и кандилници. Тялото й било тържествено погребано в същата килия, където тя предала в ръцете на Бога своята разкаяна душа.", "date": "2019.05.04", "title": "Св. преподобна Пелагия"}
{"url": "http://www.cross.bg/gotze-delchev-godina-1603328.html", "text": "/КРОСС/ На 4 май 1903 г. в сражение с турска потеря загива Гоце Делчев.През март 1903 година четата на Гоце Делчев взривява моста на река Ангиста — на железопътната линия Солун — Одрин.В началото на май същата година, на път за среща с водителите на Серски революционен окръг четата му попадна в обкръжение в село Баница, Серско. Потерята, командвана от майор Хюсеин Тефиков, който е съвипускник на Гоце Делчев, през нощта на 3 срещу 4 май блокира селото по сигнал, че там нощуват комити. Гоце Делчев решава да изведе четниците от селото, но опитът пропада. След еднодневно сражение с превъзхождащата ги потеря Гоце Делчев пада убит.Гоце Делчев е роден в Кукуш през 1872 година в семейството на Никола и Султана Делчеви, като неговите братя Милан, Димитър и Христо Делчеви също са революционери от ВМОРО. Завършва българско униатско начално училище, а след това българска екзархийска прогимназия в родния си град, след което продължава образованието си в Солунската българска мъжка гимназия „Св. св. Кирил и Методий“, където създава таен революционен кръжок заедно с Даме Груев, Гьорче Петров и Борис Сарафов.През 1891 година постъпва във Военното училище в София, но заради участието му в социалистически кръжок е изключен само месец преди дипломирането му. В резултат той решава да се бори за свободата на Македония, като за изграждането на революционна организация смята да използва вече изградената образователна мрежа на Българската екзархия. През есента на 1894 година е назначен за екзархийски учител в Щип, където учителства до 1896 година.Същевременно като главен четнически инспектор и с помощта на български офицери създава четническия институт на ВМОРО в Княжество България, който започва да изпраща подготвени четници и войводи във вътрешността на Македония и изиграва основна роля в масовизирането на движението. Полага големи усилия и за снабдяването на организацията с оръжие и пари.Като главен ревизор на четите Гоце Делчев предприема няколко обиколки из Македония, Одринска Тракия и Родопите. Тези региони са разделени на революционни окръзи. В 1897 година обикаля Мелнишко и посвещава учителите Георги Поцков, Павел Георгиев, учител в Кашина, Никола Найденов от Ковачево, братя Темелкови от Орман. Основава революционен комитет в Мелник и назначава за негов ръководител Илия Даскалов.През 1902 година заедно с Гьорче Петров участва в изработването нова програма и устав на организацията. Тя вече си поставя за цел привличането и сплотяването „на всички недоволни елементи в Македония и Одринско, без разлика на народност“ и за извоюване на пълна политическа автономия.", "date": "2019.05.04", "title": "На 4 май 1903 г. е убит Гоце Делчев"}
{"url": "http://www.cross.bg/bezymie-bogovete-neshto-1603312.html", "text": "/КРОСС/ \"Безумие е човек да се моли на боговете за нещо, което е във властта му да постигне сам.\"Епикур", "date": "2019.05.04", "title": "Безумие е човек да се моли на боговете за нещо"}
{"url": "http://www.cross.bg/poreditzata-mezhdyzvezdni-voiini-1603314.html", "text": "/КРОСС/ Мееждународният ден на \"Междузвездни войни\" е неофициален празник, който събира феновете на космическата приключенска поредица всяка година на 4 май.Защо точно тази дата? Тя е избрана заради играта на думи, която се получава с често използваната във филма реплика  (Нека силата да бъде с теб). Девизът, с който рицарите джедаи си пожелават успех в начинанията, звучи почти идентично с преиначеното  (англ. fourth — четвърти и англ. May — май).* Твърди се, че \"Междузвездни войни\" е вдъхновена от филмите \"Телохранител\" и \"Тайната крепост\" на японския режисьор Акира Куросава.* Джордж Лукас - създателят на поредицата - не е на 4 май, а на 14 май. Филмите винаги са излизали на екран в седмицата след тази дата.* Думата \"джедай\" идва от \"джидай-геки\" - японските исторически филми за самураи.* Лицето на Йода, и по-специално очите, са вдъхновени от Алберт Айнщайн.* През 2011 г. възпоменателни монети \"Междузвездни войни\" стават законно платежно средство на тихоокеаннския остров Ниуе.* Репликата \"Имам (много) лошо предчувствие за това\" присъства във всеки филм от поредицата. Тя се появява дори и в други проекти на Lucas, които нямат общо с поредицата - например играта Monkey Island и лентата \"Индиана Джоунс и Кралството на кристалния череп\".* Името на робота Ар Ту-Ди Ту (R2-D2) е взето от разговорния език на звукооператорите в киното. - Дизайнът на кораба \"Хилядолетния сокол\" е базиран върху хамбургер.", "date": "2019.05.04", "title": "4 май – Световен ден на „Междузвездни войни“"}
{"url": "http://www.cross.bg/parizh-politziyata-kraii-1603318.html", "text": "/КРОСС/  - Папа Александър VI става арбитър между Испания и Португалия за определяне на границите им на влияние в Новия свят. - Основан е бразилският град Жабоатау дус Гуарарапис. - Остров Манхатън е продаден от индианците на холандските заселници в Америка. - Кралят на Англия Чарлз II нарежда да бъде изградена Кралската Обсерватория в Гринуич.- В Париж е произведен първият сгъваем чадър. - Мишел Ней е прехвърлен в Армията на Андре Масена. - Завършва първото общо събрание на БРЦК, на което инициатор е Васил Левски.- Четата на Гоце Делчев е обкръжена от турска войска край село Баница (Серско) и в сражението загива самият Делчев. - В Париж са открити VIII Летни олимпийски игри. - Публикуван е Закон за администрацията и полицията. С него се създава Дирекция на полицията с три отдела: Държавна сигурност, Криминален и Административна полиция. - В Атланта, мафиотът Ал Капоне, обявен за „обществен враг № 1\" в САЩ, влиза в затвора за единадесет години с присъда за укриване на данъци. - С Наредба-закон се забранява на българските граждани да участват в Гражданската война в Испания. - Ханс Франк е пленен от американски войници близо до Берхтесгаден.- Вследствие на самолетна катастрофа край Торино загива целият футболен отбор на италианския клуб Торино, с изключение на един играч, който не лети поради контузия. - Ърнест Хемингуей получава наградата Пулицър за повестта си Старецът и морето. - В СССР започва производство на леките коли Жигули и Лада по лиценз на Фиат. - Маргарет Тачър става първата жена министър-председател на Обединеното кралство. - Латвия обявява възстановяване на независимостта си след Съветската окупация.- Израелският министър-председател Ицхак Рабин и лидера на Организацията за освобождение на Палестина Ясер Арафат подписват историческо споразумение, даващо автономия на палестинците в окупирания Западен бряг на река Йордан и в Ивицата Газа.- Европейският парламент одобрява предложението за приемане в Европейския съюз на Австрия, Финландия, Норвегия и Швеция. - 38 Народно събрание гласува искането на НАТО България да предостави части от въздушното си пространство за въздушни акции срещу Югославия. - Папа Йоан Павел II започва пътуване, наречено по стъпките на Свети Павел - от Гърция до Сирия и оттам до Малта. - Открит е естественият спътник на Сатурн Егир. ", "date": "2019.05.04", "title": "4 май в историята"}
{"url": "http://www.cross.bg/tzurkva-frantzisk-papata-1603369.html", "text": "/КРОСС/  Българската православна църква, която е един от най-големите опоненти на католицизма, се съгласи да \"се срещне\" с папата, но отказва всякаква обща молитва. Това е нещо невиждано. Посещението на Франциск в един от най-ортодоксалните бастиони на православието може да се окаже провал, освен ако харизмата му не направи чудо. Папата е отлично информиран за капаните на това минно поле и ще използва метода си на протегната ръка, разчитайки на личния контакт, пише журналистът Жан-Мари Геноа във \"Фигаро\".Никога през своите 28 пътувания този активист на \"културата на срещата\" не е преживявал толкова ледено посрещане. Не от страна на българските власти, защото те горещо го поканиха да посети страната на 5 и 6 май. А от страна на Българската православна църква. Тя \"ще се срещне\" с папата, но нищо повече. Тя няма избор. Тя дори поиска в началото на април да бъдат направени две поправки в програмата на посещението и успя да постигне свеждане до минимум на контактите между нейните представители и главата на Католическата църква. А върхът за християните е, че няма да има обща молитва между католици и православни по време на това пътуване! Нещо невиждано.Франциск ще посети в неделя величествената православна катедрала \"Св. Александър Невски\" в София. Той ще трябва да се помоли \"в лично качество\" пред трона на двамата братя Св. св. Кирил и Методий,които разпространиха Евангелието в Централна Европа през VIII век. Те са много почитани от православните християни, както и от католиците. Но папата ще трябва да се задоволи с обикновена \"мълчалива\" молитва, наложена от патриарха. По същия начин междурелигиозната, т.е. икуменическа \"молитва за мир\", която трябваше да се проведе на 6 май на големия площад \"Независимост\" в София, се превърна в обикновена \"среща за мир\".Така реши Светият Синод на Православната църква на 3 април. Разбира се, той разреши на патриарх Неофит - по-скоро благосклонен към диалог - да \"се срещне с папата\" в лично качество, но забрани на всички свои членове, от върха на йерархията до обикновения вярващ, да \"участват в каквато и да било обща молитва\" с католиците.Все пак Франциск ще бъде приет в Българската патриаршия, която даде разрешение за посещението му в катедралата \"Св. Александър Невски\". То ще бъде \"възможно\", решиха православните власти, но при едно условие: \"Всяка форма на споделена литургия или молитва, както и носенето на богослужебно облекло са неприемливи за нас, защото свещените канони не го позволяват\". Няма да има и музика: \"Участието на църковния хор също е невъзможно\".Що се отнася до официалните или католическите прояви на това посещение, Българската православна църква прецени, че е \"невъзможно\" нейни членове да участват в тях, дори и да не са религиозни. Патриархът дори изрази резерви към факта, че един католически дякон, Иван Иванов, ще бъде официален преводач на патриарха и папата! Официалната причина за това мусене произтича от протоколен проблем. Поканата към папата бе отправена само от българската държава, но не и от Православната църква. Неговата реалност обаче е доктринална. В най-крайните случаи, Православната църква се смята за единствената истинска Христова църква. В списъка на Православните църкви Българската църква, по-скоро близка до Московската патриаршия, е една от най-строгите. Тя твърдо отказва каквото и да било участие в официалните инстанции на католическо-православния диалог.През юни 2016 г. именно Българската православна църква беше първата от 14-те Православни църкви, отказали в последния момент да участват в първия всеправославен събор в Кипър, въпреки че беше подготвян от години. Тогава неотстъпчивите българи допринесоха за провала на сближаването между Православните църкви. В тази битка Българската църква беше подкрепена обаче от Московската патриаршия. Този отказ бе използван като претекст за неприемането от българска страна на априори невалидните решения, взети на всеправославния събор.Оста между Московската патриаршия и тази в България - една от най-старите Православни църкви, е основана през 927 г. и също може да обясни студенинената, проявена към пристигането на папа Франциск, защото то идва в разгара на конфликта в православната вселена по украинския въпрос.Украинската православна църкав се освободи от опеката на Москва през декември 2018 година. Тя бе подкрепена и богословски оправдана от Константинополския патриарх. Това предизвика неочаквана схизма в православния свят, където нервите са много обтегнати заради тази криза. Светият престол и папа Франциск впрочем са особено близки с Константинополския патриарх Вартоломей. Което никак не е приятно на Московската патриаршия. И следователно не е приятно и на Българската патриаршия.Въпреки че е поставено под знака на икуменизма, единството на християните, посещението на папата в един от най-ортодоксалните бастиони на православието може да се окаже провал, освен ако харизмата на Франциск не направи чудо. Той е отлично информиран за капаните на това минно поле и ще използва метода си на протегната ръка, разчитайки на личния контакт, за да установи връзка.Освен този злополучен икуменически аспект, папа Франциск реши да отиде в България, защото я смята заОттук и посещението му рано в понеделник сутринта в мигрантски лагер в София. Тогава той би трябвало да постави отново пред Европа въпроса за приемането на бежанци, както настойчиво го стори при пътуването си в Мароко в края на март. България е член на Европейския съюз.Утехата в това трудно пътуване ще дойде може би във вторник сутринта, при визитата му в Северна Македония. В Скопие папата ще посети мемориала, посветен на Св. Тереза от Калкута, родена в този град на 26 август 1910 година. Но тук папата ще се сблъска с друг християнски възел: Македонската православна църква. Тя току-що скъса със Сръбската православна църква, също яростно антикатолическа, от която беше зависима. Понастоящем тя не е призната от нито една Православна църква. Срещайки се с папа Франциск, Православната църква на Северна Македония, начело с патриарх Стефан, търси международна видимост и легитимност. Но този жест ще ядоса много Православните църкви. Така че нищо никога не е лесно на Балканите.  ", "date": "2019.05.04", "title": "Фигаро: Невиждано студен прием на папата от българските православни християни"}
{"url": "http://www.cross.bg/reka-dyshi-bili-1603347.html", "text": "/КРОСС/ \"Боинг 737\" се приземи в река във Флорида. Няма загинали при инцидента, съобщи АП.Кацането е станало 21:40 ч. в петък. При изключително лошо време чартърен полет с 143 души на борда не е могъл да кацне на пистата в Джаксънвил и спрял в близката река Сейнт Джонс. Самолетът не е потънал.Властите са предприели бърза спасителна мисия.Кметът на Джаксънвил Лени Къри каза, че всички 136 пътника и 7-те члена на екипажа са били спасени, но няколко души са били откарани в болница с рани, които не са опасни за живота.Националният съвет по безопасност на транспорта е започнал разследване.", "date": "2019.05.04", "title": "\"Боинг 737\" се приземи в река във Флорида"}
{"url": "http://www.cross.bg/kongo-ebola-chast-1603355.html", "text": "/КРОСС/ Повече от 1000 души са починали при епидемията от ебола в Демократична република Конго, предаде ДПА.Агенцията се позовава на изявление от министерството на здравеопазването на ДР Конго. Според него починалите от вируса са 1008 души, а регистрираните случаи на заболяване са 1529.Информацията за броя на починалите бе разпространена на фона на опитите на специалистите по здравни грижи да ограничат смъртоносната болест, докато се извършват нападения срещу клиниките и персонала в здравните заведения.От СЗО заявиха, че заплахите за сигурността на медиците и на клиниките са се превърнали в основно препятствие за борбата с еболата. В източната част на ДР Конго има голям брой въоръжени групировки, по-голямата част от които се сражават помежду си за богатите природни ресурси на страната.Няколко лечебни центрове бяха опожарени, а на 19 април медикът Ричард Моузоко бе убит от въоръжени мъже.Властите и неправителствените организации се сблъскват в ДР Конго с местно население, което се отнася с недоверие към здравните работници.Настоящата епидемия от ебола в източната част на ДР Конго е втората най-голяма в историята. Ебола е остро вирусно заболяване, което причинява треска и често води до сериозни вътрешни кръвоизливи и смърт, отбелязва ДПА.", "date": "2019.05.04", "title": "Над 1000 души са починали от ебола в Демократична република Конго"}
{"url": "http://www.cross.bg/santimetra-opit-demireva-1603350.html", "text": "/КРОСС/ Мирела Демирева завърши втора на турнира от Диамантената лига по лека атлетика в катарската столица Доха. В първото си официално състезание за сезона олимпийската вицешампионка в скока на височина преодоля 191 сантиметра още от първия опит. След това българката пропусна 194 см, преди да направи три неуспешни опита на 196.Победителка в състезанието със 196 см, преодолени от втория опит, стана украинката Ярослава Махучких, която опита да прескочи и два метра, но неуспешно.На почетната стълбичка се качиха още шведката Ерика Кинси и хърватката Ана Симич, които също като Демирева постигнаха по 191 сантиметра от първи опит. И двете обаче отпаднаха след 3 фаула на 194 сантиметра.", "date": "2019.05.04", "title": "Отличен старт на сезона за Мирела Демирева"}
