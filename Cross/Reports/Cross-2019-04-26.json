{"url": "http://www.cross.bg/makron-rymuniya-bulgariya-1602799.html", "text": "/КРОСС/ Преразглеждане на Шенгенското споразумение може да осуети присъединяването към него на България и Румъния, заяви дипломатически източник от Брюксел пред РИА Новости.„Реформата, която има предвид френският президент Еманюел Макрон, може да сложи край на перспективата на България и Румъния за влизане в Шенген“, каза източникът.Макрон заяви вчера, че Шенген трябва да бъде преразгледан и от него евентуално да бъдат изключени тези, които не искат да обезпечават сигурността на общите граници. Той призова за по-добър контрол на границите на национално и европейско ниво. Това според него може да намали обхвата на споразумението или да съкрати членките му. ", "date": "2019.04.26", "title": "Идеите на Макрон за промяна на Шенген може да попречат на България и Румъния"}
{"url": "http://www.cross.bg/iierysalim-hristiyani-isys-1602792.html", "text": "/КРОСС/ Православни християни от цял свят отбелязват Разпети петък с процесия през стария град на Йерусалим, за да пресъздадат стъпките на Исус към неговата смърт. Хиляди поклонници, много от които носещи дървени кръстове и поне един носещ трънен венец на главата си посетиха 14 спирки по Кръстния път, маркиращи традиционните места в Йерусалим от отбелязващи пътя на Исус осъждането до разпъването му. Въоръжени израелски полицаи охраняваха пътя около \"Виа Долорса” или \"Пътя на страданието” който включва местата, където се смята, че Исус е срещнал майка си, паднал е няколко пъти, срещнал се е с жени от Йерусалим и му е било помогнато да носи кръста си. Процесията завършва в църквата на Божи гроб, в окупирания от Израел източен Йерусалим, където християните вярват, че се е намирал гроба на Христос, от който той е възкръснал. Католическите християни, които следват различен календар от този на православните изпълниха тази процесия преди седмица. Повечето християните в Светите земи са православни.", "date": "2019.04.26", "title": "Хиляди православни християни поемат по стъпките на Христос в Йерусалим"}
{"url": "http://www.cross.bg/dieta-veganska-po-malko-1602793.html", "text": "/КРОСС/ Вегетарианската и веганската диети се оказаха свързани с по-нисък риск от депресия и тревожност, установи ново изследване. И дори не е необходимо да е крайно изключваща диета – и постепенното преминаване към растителна храна може да донесе сериозни положителни ефекти, въпреки че месото не е изключено напълно от диетата. Учените са изследвали 292 участници, като на половината от тях са били давани инструкции да следват веганска диета. В продължение на 18 седмици всички участници са имали достъп до здравословна веганска диета за обяд на работното място. Тя е включвала неща като чили с черен боб, салати от зеленолистни зеленчуци и сандвичи с хумус.След 4 месеца онези от участниците, които са направили прехода към здравословната веганска диета, са били по-малко депресирани и по-малко тревожни. Едновременно с това те са чувствали по-малко умора. Като общ резултат тяхното здравословно състояние се е било подобрило значително в сравнение с онези участници от групата, които не са започнали да преминават към веганската диета, дори и частично.“Същите храни, които намаляват риска от затлъстяване, заболявания на сърцето и диабет могат да помогнат да се подобри общото настроение и емоциите на хората. На фона на новите резултати от неврологичните изследвания, една диета, която стъпва основно на растителни хранителни продукти, определено може да помогне при лечението и облекчаването на симптомите на тревожност и депресия”, коментира д-р Нийл Бърнард, един от авторите в екипа.", "date": "2019.04.26", "title": "Безмесните диети и депресията"}
{"url": "http://www.cross.bg/suglasni-zabrana-izbori-1602798.html", "text": "/КРОСС/ Румънският президент Клаус Йоханис призова гражданите на страната да гласуват на референдума за правосъдието на 26 май, за да осъдят политиката на управляващата Социалдемократическа партия (СДП), предаде БТА.Той подписа вчера указ за организиране на национален референдум на 26 май, едновременно с изборите за Европейски парламент.Румънците ще трябва да отговорят с „да“ или „не“ на два въпроса: 1. Съгласни ли сте със забрана на амнистията и помилването за корупционни престъпления? и 2. Съгласни ли сте със забрана на извънредните правителствени постановления в сферата на престъпленията, наказанията и съдебната организация и с разширяване на правото за атакуване на такива постановления директно в Конституционния съд?„Това е референдум и за СДП. Който дойде да гласува, ще може да даде урок на СДП“, каза снощи Йоханис, предаде ТАСС.„Румънците имат възможност да изпратят сигнал в две направления - да изберат партии, които според тях са добри, и могат да осъдят партиите, които не смятат за добри. И в същото време да кажат дали са доволни или не са от това, което СДП прави от две години и половина“, добави той.„Ако румънците дойдат и кажат, че не са съгласни със СДП, тогава ние ще можем да действаме. Незабавно, на следващия ден! Референдумът е начало на по-широкомащабен процес, който започва сега с евроизборите, ще продължи есента с президентски избори, пролетта - с местни избори, и накрая - в края на следващата година - с парламентарни избори“, посочи румънският държавен глава.", "date": "2019.04.26", "title": "Румънският президент зове да се гласува на референдума на 26 май"}
{"url": "http://www.cross.bg/lanka-dnes-dolara-1602794.html", "text": "/КРОСС/ Атентатите по време на католическия Великден в Шри Ланка могат да струват до 1.5 милиарда долара пропуснати ползи за туристическия сектор на страната тази година. Това обяви днес министърът на финансите на Шри Ланка, Мангала Самаравира, цитиран от \"Франс прес\", предаде БТА.\"Туризмът ще бъде най-силно засегнатият икономически сектор, заяви финансовият министър на пресконференция. Очакваме спад с 30 на сто на посещенията и това означава близо 1.5 милиарда долара\", допълни той.Намиращата се в Южна Азия Шри Ланка привлича туристи с идиличните си плажове и зеленината. Миналата година островът е привлякъл рекордните 2.33 милиона туристи.От Великобритания до Израел, като се мине през Холандия, редица страни призоваха гражданите си да се въздържат от посещения в Шри Ланка или да напуснат страната, ако се намират в нея. Същия съвет даде и българското Министерство на външните работи.Австралия посочи днес, че има вероятност от нови атентати в Шри Ланка. Издирването на заподозрени в съучастничеството при извършването на атентати продължава.По-рано днес заради атентатите оставка подаде вътрешният министър на страната.", "date": "2019.04.26", "title": "Туризмът в Шри Ланка може да загуби до 1.5 млрд. долара заради атентатите"}
{"url": "http://www.cross.bg/makron-zhiletki-taka-1602783.html", "text": "/КРОСС/ Шенгенското споразумение трябва да бъде преразгледано и евентуално някои страни да бъдат изключени от него.Тази радикална идея обяви френският президент Еманюел Макрон по време на пресконференция в Елисейския дворец. Той даде пресконференция, по време на която лансира радикални реформи. Причината за тях са протестите на жълтите жилетки, те обаче не останаха доволни от чутото.Сред обещанията, направени от държавния глава, са по-ниски данъци и по-високи пенсии, по-лесно свикване на референдуми и повече правомощия за местната власт. Промените не трябва да спират реформите, които правителството е планирало, изтъкна на пресконференцията в Елисейския дворец Макрон.Според него това е така, защото промените \"в много голяма степен отговарят на стремежите на нашите съграждани.\"\"Предприетите мерки през тези първи 2 години в много отношения бяха справедливи\", въпреки че вероятно невинаги бяха \"достатъчно бързи, радикални и хуманни\", каза пред медиите френският президент. Макрон също така заяви, че предлага намаляване на броя на депутатите и промяна на начина, по който се избират те. Целта е по-добре да бъде представено разнообразието на френските политически партии.Съгласно действащата избирателна система партията победител на парламентарните избори печели силно мнозинство в парламента и по този начин се поставят в по-неблагоприятно положение по-малките партии. Също така президентът желае част от депутатите в долната камара на парламента да се избират по пропорционална система. Макрон лансира предложението си за промени в Шенген, докато говори по темата за миграцията, която далеч не бе основна в изявлението му, но пък предложи радикална промяна. \"Наистина вярвам в открития патриотизъм и във Франция, която ще засияе на международната сцена. Но за да бъдеш отворен трябва да имаш граници. За да приемеш гости, имаш нужда от дом\", каза още президентът на Франция. Той добави, че \"днес не всичко работи както трябва\", а Шенгенското споразумение вече не работи. Макрон подчерта, че политиките за развитие и миграция трябва да бъдат \"напълно преструктурирани\".\"Шенгенското пространство трябва да се реформира. Сега то не работи. Ако трябва ще намалим броя на държавите в него. Не искам да виждам държави, които казват - ние сме \"за\" свободното придвижване, но не желаят да поемат ангажиментите, свързани с тази политика”, заяви Еманюел Макрон. Държавният глава призова за реформа на Шенгенското споразумение, основавайки се на идеята, че Европа трябва да защитава своите граници. Макрон не изключи, че страните, които не искат да направят това, могат да се окажат извън Шенгенската зона. Той се фокусира и конкретно върху сътрудничеството със страните от Африка. \"Трябва основно да предефинираме нашата миграционна политика. Европа трябва да преосмисли сътрудничеството с Африка, за да ограничи миграцията и да укрепи своите граници, дори ако това означава да има Шенгенско пространство с по-малко държави\", добави френският президент.Някои от лидерите на „жълтите жилетки” вече обявиха, че не са удовлетворени от чутото от Макрон. Причините са две. От една страна в някои от обещанията липсва конкретика. Макрон наистина каза, че ще бъдат намалени данъците. Но не каза това, което „жилетките жилетки” искаха да чуят - че богатите ще платят повече, а бедните по-малко. Другият вид проблем е, че „жълтите жилетки” практически оспорват цялата политическа система на Франция. Реално, каквото и да им обещае Макрон, те едва ли ще са доволни, след като системата остава същата. Иначе, освен за вътрешните проблеми на французите, Макрон говори и за някои европейски проблеми. ", "date": "2019.04.26", "title": "Макрон лансира радикални идеи "}
{"url": "http://www.cross.bg/trafikut-intenziven-avtomobili-1602782.html", "text": "/КРОСС/ На българо-сръбската граница трафикът е интензивен на изход за леки и товарни автомобили.На българо-македонската граница трафикът е нормален на всички гранични контролно-пропускателни пунктове.На българо-гръцката граница трафикът е интензивен на изход за леки и товарни автомобили.На българо-турската граница  трафикът е интензивен на изход за леки и товарни автомобили. На българо-румънската трафикът е интензивен на вход за леки и товарни автомобили.", "date": "2019.04.26", "title": "Информация на ГДГП за трафика на българските ГКПП"}
{"url": "http://www.cross.bg/voda-pestitzidi-dobrich-1602784.html", "text": "/КРОСС/ Двама души, които са пили от отровена с пестициди вода в Генерал Тошево, са приети в Спешното отделение на болницата в Добрич. Те са получили кожни обриви, по-късно са изписани за домашно лечение, предаде БНР.Окръжната прокуратура в Добрич е започнала досъдебно производство срещу неизвестен извършител заради отравянето на водата в квартал \"Пастир\" на града. Според първоначалните данни до проблема се е стигнало при доливане на вода в цистерна с пестициди.Поради ниското налягане на водата се е стигнало да засмукване на течност от цистерната, която е попаднала във водопреносната мрежа.Взети са нови проби от Регионалната здравна инспекция в Добрич от замърсената с пестициди вода. На 300 домакинства е забранено ползването на вода за битови и стопански нужди. Днес от ВиК дружеството се очаква да бъде доставена водоноска.Водата се е оказала замърсена, след като вчера е направен ремонт на водопреносната мрежа. За момента водата е спряна, защото не е годна за пиене, миене и къпане.", "date": "2019.04.26", "title": "Отровена с пестициди вода изпрати двама души в болница в Генерал Тошево"}
{"url": "http://www.cross.bg/hrama-lyubov-taka-1602785.html", "text": "/КРОСС/ Смирение и поклонение. Така част от хората в катедралния храм “Св. Неделя” казаха, че идват на днешния Разпети петък, предаде репортер на БГНЕС.На Велики (Разпети) петък – най-тежкият ден за Божия син – не се отслужва литургия. Отслужват се Царските часове. Изнася се светата плащаница, чието носене напомня за носенето на Христовото тяло към Гроба. Вечерта се извършва символичното опело Христово.Храмовете се изпълват с хора. Миряните минават под Плащаницата. Така е и в митрополитската катедрала “Св. Неделя”. Стотици миряни спазиха християнската традиция запалиха свещи, поднесоха цветя пред символичния гроб на Иисус Христос в центъра на храма, припомниха си и съпреживяха Христовите страдания, в името на изкуплението на греховете ни.„Със смирение, с поклонение, с чувство на признателност, с чувство на любов”. Така днес в храма дойде Деляна. Нейната молитва е за здраве – на нея, на семейството ѝ, на България, на българите. „Здраве, любов да има сред хората. Просто да се обичат малко повече, като излъчват любов и любов ще получават. Любов – това е!”, каза жената.„Живеем във време, което е много пълно с емоции всеки ден, затова на този ден бих искала всички да се смирим, да се поклоним и да очакваме да дойде нещо по-добро от нас, от всички, за България”, каза Галина, след като излезе от храма.Сийка каза, че идва почти през ден в храма, защото вярва в природата, в Господа. „И се надявам утре Всевишният, като възкръсне, да бъдем още по-добре”, каза жената. Нейната молитва е Господ да помага на всички хора и светът да стане по-добър.За здраве запалиха свещичка днес Иванка и Христина. „Едва съм дошла, обаче аз вярвам в Господ и затова съм дошла тук, да си запаля свещица и за здраве”, каза 84-годишната Христина предаде БГНЕС.", "date": "2019.04.26", "title": "Вярващи идват в храма със смирение и любов в сърцата"}
{"url": "http://www.cross.bg/tyrskite-granichni--1602786.html", "text": "/КРОСС/ Срив на компютърната информационна система на турските митници усложни трафика на ГКПП „Капъкуле“ към входа за Турция.С усложнената обстановка на място се запозна и дипломатически служител от ГК Одрин днес по обяд, съобщиха от МВнР.Образували са се опашки от изчакващи автомобили и автобуси, като са напълно блокирани на вход към Турция, както турският, така и българският пункт.При проведените срещи със служители на ГК-Одрин и българските гранични власти, турските гранични и митнически органи са заявили, че предприемат необходимите мерки за отстраняване на срива. Създадена е организация, включително като е увеличен значително и личният състав, с цел да поемат натрупаните опашки и повишения трафик през празничните за България дни. Отворени са всички трасета на влизане в страната за леки автомобили и 3 трасета за автобуси. Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем.Генералното консулство в Одрин е в непрекъсната връзка с турските гранични и митнически власти и при необходимост има готовност да реагира.При необходимост от съдействие българските граждани могат да се обадят на: Телефон: 0090 284 214 06 17; Дежурен телефон в извънработно време в работни дни:0090 533 7396140 ;Дежурен телефон в почивни и празнични дни: 0090 533 6298164 предаде БГНЕС.", "date": "2019.04.26", "title": "Срина се системата на турските митници"}
{"url": "http://www.cross.bg/izrael-zvezda-aviv-1602787.html", "text": "/КРОСС/ След като беше потвърдено, че Мадона ще бъде специалният гост на „Евровизия 2019“, организаторите обявиха днес и кой ще открие фестивала в Тел Авив.„Евровизия“ ще бъде открита от Дана Интернешънъл, която шокира европейската публика преди 21 години и донесе победа на Израел през 1998 година.Точно след 20 години музикалното състезание отново се провежда в Тел Авив, а първата транссексуална звезда на „Евровизия“ ще изпее тогавашната печеливша песен \"Дива\". Групи от православни евреи са особено ядосани, споменавайки бойкота на фестивала през въпросната година заради тяхната представителка.„С тази победа Господ ми доказа, че е на моя страна”, каза тя пред репортери след „Евровизия” тогава и така предизвика още по-голям гняв сред вярващите в Израел. Но след победата стана европейска звезда и един от най-известните транссексуални в света. Днес е на 47 и е една от най-известните певици в Израел.", "date": "2019.04.26", "title": "Транссексуалната Дана Интернешънъл ще открие „Евровизия 2019“"}
{"url": "http://www.cross.bg/pytin-zvanie-kolega-1602788.html", "text": "/КРОСС/ Китайският президент Си Цзинпин удостои с почетно научно звание руския си колега Владимир Путин, предаде АФП.Кремъл съобщи в комюнике, че Путин е бил обявен за доктор хонорис кауза на Пекинския университет Цинхуа, където някога е учил Си. \"За мен е удоволствие да удостоя с това звание моя най-добър приятел\", обърна се китайският президент към руския си колега на тържествената церемония в хотел в Пекин.\"Това е голяма чест за мен\", отговори Путин и благодари на своя \"скъп приятел\" Си, че е споделил с него този момент.", "date": "2019.04.26", "title": "Си Цзинпин удостои с почетно научно звание  Путин"}
{"url": "http://www.cross.bg/sistema-sudebnata-iioyrova-1602789.html", "text": "/КРОСС/ Независимостта на съдебната система е под заплаха в страни членки на ЕС от Източна Европа като България, Унгария, Полша и Румъния, заяви днес европейският комисар по правосъдието Вера Йоурова, цитирана от Асошиейтед прес.Тя предупреди, че тази тенденция може да навреди на доверието между държавите от съюза.\"Предизвикателствата пред върховенството на закона се увеличават в някои страни, във време, когато необходимите реформи на съдебната система са омърсявани с изключително политизирани дебати\", отчете еврокомисарят по правосъдието.Йоурова отбеляза, че гражданите и компаниите в тези държави, най-вече в Източна Европа, са обезпокоени, че политическият натиск и вмешателство се засилват. Това не само възпрепятства провеждането на справедливи съдебни процеси, но и има риск да навреди на бизнеса, подчерта тя.Йоурова предупреди, че \"ако съдебната система е разбита в една страна, последиците ще бъдат усетени в целия ЕС, защото ние разчитаме на взаимното доверие\" предаде БТА. ", "date": "2019.04.26", "title": "Независимостта на съдебната система в България е под заплаха"}
{"url": "http://www.cross.bg/velikobritaniya-brexit-goldman-1602790.html", "text": "/КРОСС/ Продължителният развод на Великобритания с Европейския съюз вреди на петата по големина икономика в света, тъй като свиващите се инвестиции на компаниите, признаците за предстоящо сътресение на пазара на труда и слабата производителност засягат растежа, съобщава Goldman Sachs, цитирана от Ройтерс.Великобритания трябваше да напусне ЕС на 29 март, въпреки че премиерът Тереза Мей не можа да получи одобрението на парламента за сделката си за развода. Новият краен срок е 31 октомври, повече от три години след референдума през 2016 г.Не е ясно кога, как и дори дали Brexit ще се случи.Goldman Sachs отбелязва в съобщение до клиентите си, че според основният й сценарий сделката за напускането трябва да бъде ратифицирана до 22 май, но има риск излизането на Великобритания да бъде отложено за дата, която е много по-близка до новия краен срок 31 октомври.„Политиката около Brexit се протака все повече и в резултат на това страничните ефекти на Brexit върху британската икономика се усилват“, пише Goldman в съобщение, озаглавено „Brexit – симптоми на оттеглянето“.Според банката британската икономика се представя по-слабо от останалите развити икономики от средата на 2016 г. насам, като е загубила близо 2,5% от брутния вътрешен продукт в сравнение с пътя й на растеж преди референдума. Това до голяма степен се дължи на по-слабите инвестиции.През февруари гуверньорът на Английската централна банка Марк Карни заяви, че Великобритания е загубила около 1,5% от брутния си вътрешен продукт в сравнение с очакванията на централната банка преди референдума. Този месец Карни посочи, че несигурността, пред която са изправени британските компании, „е скочила до тавана“ заради Brexit.Капиталовите разходи на компаниите са особено намалели, а силните данни за заетостта прикриват задълбочаващо се неравно разпределение на ресурси към служителите вместо към капитала, което в крайна сметка ще намали ефективността на икономиката, отбелязва Goldman.След референдума компаниите са наемали служители вместо да инвестират в капитал, допълват икономисти на банката.Инвестициите на бизнеса са постигнали кумулативен растеж от едва 0,3% от юни 2016 г. насам, а 2018 беше първата година от най-малко половин век насам, в която инвестициите на бизнеса се свиха през всички тримесечия, без да има рецесия, пише Goldman.Все по-затегнатият пазар на труда – безработицата е на най-ниското си равнище от началото на 1975 г., и нарастването на заплащането с най-бързия темп от над десет години, може също да е признак за натиск, а не за устойчивост.Ниските инвестиции в съчетание със затегнат пазар на труда вероятно ще навредят на цялостната ефективност на икономиката и следователно ще „задълбочат хроничната слаба производителност във Великобритания“, смята Goldman.Производителността във Великобритания изостава от тази в САЩ, Германия и Франция през последните десет години.Бизнес лидерите вече задействаха планове за справяне с допълнителните проверки на границата между Великобритания и ЕС след Brexit, тъй като се опасяват, че те ще задръстят пристанищата и търговските пътища и ще изместят снабдителните вериги в Европа и отвъд границите на Стария континент.Опонентите се опасяват, че Brexit ще направи Великобритания по-бедна и ще раздели Запада в момент, когато той трябва да се справя с необичайния президентски мандат на Доналд Тръмп в САЩ и растящата увереност на Русия и Китай.Привържениците на Brexit казват, че ще има краткосрочни нарушения, но в дългосрочен план Великобритания ще процъфтява, ако се освободи от по думите им обречения на неуспех експеримент с доминиран от Германия съюз и прекомерни, финансирани с дълг, социални разходи.„Докато излизането на Великобритания от ЕС не бъде разрешено, трудно можем да очакваме силно възобновяване на растежа. През 2020 г., ако бъде взето решение за Brexit, очакваме повишаване на активността благодарение на отслабването на несигурността“, отбелязва Goldman Sachs.", "date": "2019.04.26", "title": "Протакането на Brexit вреди на британската икономика"}
{"url": "http://www.cross.bg/sony-mlrd-iieni-1602791.html", "text": "/КРОСС/ Японската компания Sony предупреди, че оперативната й печалба за годината ще намалее след две години на рекорден ръст, тъй като процъфтяващият й доскоро бизнес с видео игри се забавя, а конзолата PlayStation 4 приближава края на жизнения си цикъл, съобщава Ройтерс.Мрачната прогноза беше обявена на фона на притесненията, че бизнесът на компанията, която насочи вниманието си към филмите, музиката и игрите в търсене на стабилни приходи, губи пара.Анализатори очакват Sony да пусне следващо поколение конзола през 2020 г., която да подкрепи забавящите се продажби на съществуващата от пет години PS4, но доходоносният бизнес може да се окаже пред сериозна конкуренция от нови услуги за стрийминг на видео игри на Google и Apple.Компанията за електроника и забавления прогнозира, че печалбата й за годината до март 2020 г. ще бъде 810 млн. йени (7,25 млрд. долара), което е понижение с 9,4% спрямо 894,2 млрд. йени преди една година.За сравнение средната прогноза на анализаторите, анкетирани от Refinitiv, беше за 834,9 млрд. йени. Очаква се бизнесът с игри на Sony да постигне печалба от 280 млрд. йени спрямо 311 млрд. йени година по-рано.Бизнесът с полупроводници, включващ и сезнорите за изображения, трябва да излезе на печалба от 145 млрд. йени спрямо 144 млрд. йени година по-рано. Сезнорите за изображения на Sony имаха централна роля за съживяването на компанията след години на загуби на бизнеса й с потребителска електроника. Те са използвани от Apple и други големи производители на смартфони.Отразявайки нарастващите притеснения заради стратегията на Sony, книжата на компанията са загубили над 30% от стойността си спрямо 11-годишния им връх, достигнат през септември миналата година.Ройтерс съобщи преди време, че хедж фондът на Даниел Льоб Third Point отново трупа дял в Sony, за да настоява за промени, включващи и продажба на някои подразделения.Third Point иска Sony да проучи възможности за някои от звената си, включително кино студиото си, което според фонда привлича интерес за придобиване, съобщават запознати източници.", "date": "2019.04.26", "title": "Sony прогнозира спад на печалбата за годината "}
{"url": "http://www.cross.bg/raiichev-momenta-andreii-1602772.html", "text": "/КРОСС/ \"В момента ГЕРб и БСП имат горе-долу по един милион избиратели\", това каза в сутрешния блок на БНТ социологът Андрей Райчев.Има още един милион души, които може да отидат до урните. Техните гласове са разпределени така: 300 000 души за ДПС, 300 000 за Демократична България и около 300 000 за патриотите, смята Райчев. Големият въпрос според него е дали ДПС ще може да прехвърли границата от 300 000 гласа. \"В момента ДПС е в много по-добро положение без Лютви Местан\", който беше отстранен от кампанията след трагичното събитие, каза Райчев визирайки катастрофата, в която участва лидерът на ДОСТ, при която загина 6 месечно дете. Обединението между ДСБ и Да, България може да се превърне в завръщането на градската десница, прогнозира Райчев. По отношение на патриотите той беше по-умерен, като прогнозира, че въпреки разединението патриотичният вот може да се консолидира около ВМРО. \"Ангел Джамбазки полага усилия, както и ВМРО ва тази посока\", категоричен е Райчев. По отношение на БСП Андрей Райчев коментира, че в момента Корнелия Нинова се държи като консервативен политик. \"Социалистите в Европа плащат сметката на либералите - всичко свързано с джендърството, с Пакта за миграция. Затова в Германия социалистите в една от провинциите стигнаха до резултат 10%, което все едно е тук БСП да получи 2%. Нинова казва, че с тази политика на социалистите трябва да се спре\", убеден е Райчев.", "date": "2019.04.26", "title": "Андрей Райчев: ГЕРБ и БСП имат по 1 млн. избиратели"}
{"url": "http://www.cross.bg/imame-rabota-paketa-1602773.html", "text": "/КРОСС/ \"За Европейските избори залагаме на много свършена работа и на още много работа, която предстои да бъде свършена в Европейския парламент.\" ,това заяви в интервю за радио \"Фокус\" евродепутатът и водач на листата на ВМРО за предстоящите европейски избори Ангел Джамбазки. \"Ние имаме пет години биография на защита на българския национален интерес в Европейския парламент, на защита на българите от нелегална имиграция, двоен стандарт при храните, от блокацията на Истанбулската конвенция, от нелепите опити на леви и десни политици, така наречени, да разпределят нелегални имигранти в България. Така че ние имаме биографията, имаме опита. Имаме между другото опита на пакета „Мобилност“, на пакета „Макрон“ да съсипе българския бизнес и да прокуди нови 500 хиляди души от България. Така че ние имаме ясна представа какво трябва да се прави, ние имаме биография на свършени задачи, имаме и ясна представа какво предстои да се свърши\", посочи в  интервютоАнгел Джамазки. \"Така например в последния ден на последната сесия на този мандат ЕП подкрепи и гласува нашето предложение срещу двойните стандарти при храните, което задължава търговци, които си позволяват двоен стандарт и продават храни с различно качество в различните части на Съюза, да бъдат глобявани със сериозни суми. Това е конкретно свършена работа, която може да бъде отчетена пред българските граждани\", допълни българският евродепутат. \"Отново пакета „Мобилност“ на второ четене. Трябва да бъдем много по-организирани и да не допуснем този път такива позорни прояви, като последната на трима български европейски представители – Малинов от „Демократична България“ и другите двама, които не се явиха на работа и провалиха с отсъствието си най-важното гласуване в целия мандат. Безобразно и безотговорно поведение, при което не отиваш на работа, за която получаваш отлично възнаграждение. Необяснимо и неоправдано. Това ни предстои – пакетът „Мобилност“. Предстои да направим нашите усилия, за да имаме справедлива сделка по него. Да можем да защитим интереса на 500 хиляди българи\", обясни още водачът на листата на ВМРО.", "date": "2019.04.26", "title": " Имаме пет години опит в Европарламента на защита на националния интерес"}
{"url": "http://www.cross.bg/spryala-mahmyrlyk-zashtoto-1602774.html", "text": "/КРОСС/ Без да има проблем с алкохола, Ан Хатауей успя да превърне тази тема в толкова голяма, че всички започваме да се чудим дали пък наистина не е имало някаква сериозна алкохолна драма в живота й.Преди време актрисата заяви, че е спряла напълно да пие какъвто и да е алкохол. Не си позволява дори глътка. Защо ли? Сега става ясно, понеже самата Хатауей реши да ни го разясни.„Проблемът е, че аз наистина много обичам да пия с приятели, но след това винаги страдам от ужасен махмурлук. Последният ми продължи цели пет дни. Но си го заслужих, защото преди това бях пила цял ден с приятели, а вечерта бяхме на рожден ден. А аз не съм от хората, които могат да изкарат на една чаша вино цяла вечер.Така че, не съм спряла алкохола, защо имам проблем с пиенето, а защото начинът по който пия след това води до брутален махмурлук. Не съм в кондиция с дни. След като се роди синът ми осъзнах, че не мога да си позволя толкова часове и дни, в които да не мога да му обръщам нужното внимание, защото ме боли глава и не съм в кондиция. В момента съм на такъв етап в живота си, когато нямам време за махмурлук. Не мога да си го позволя“, коментира 36-годишната актриса.", "date": "2019.04.26", "title": "Ан Хатауей е спряла да пие, заради сина си"}
{"url": "http://www.cross.bg/manolev-obvinenie-predi-1602775.html", "text": "/КРОСС/ „Радвам се, че се стига до дело - мисля, че това е най-добрият начин да се видят всички доказателства и да се прецени дали имам някаква вина\", това заяви бившият заместник-министър на икономиката Александър Манолев, който подаде оставка преди дни, а прокуратурата му повдигна обвинение заради къщата му за гости в Сандански, изградена с евросредства. Според държавното обвинение той е извършил престъпление, засягащо финансовите интереси на Европейския съюз.„Уверен съм, че с времето ще се види каква е истината, надявам се и тогава медийният интерес да е толкова голям, колкото в момента\", заяви още той в позиция до bTV. Той изтъкна, че има \"собствено мнение за всичко, което се изнася по случая\", но няма да го коментира преди началото на делото.„Наложена ми е гаранция в размер на 100 000 лева. Нямам обяснение за нейния размер, опитвам се да премълча всички коментари как и защо се определя тя и всякакви аналогии с други, много по-тежки дела, на които сме свидетели. Ще я обжалвам, надявам се разумът да надделее\", заяви още Манолев.Преди два дни той призна, че е финансирал проекта за имота, а парите идвали от високи заплати и хонорари, преди да стане зам.-министър.Според прокуратурата Манолев и собственикът на фирмата, получила финансирането, са представили неверни данни, за да си осигурят пари по европроект в размер на близо 400 хиляди лева. Всички данни, събрани в хода на разследването, показват, че къщата за гости в Сандански е получила финансиране чрез фалшиви документи и реално обектът се е използва само за задоволяването на нуждите на бившия зам.-министър и семейството му, допълни говорителят на главния прокурор Румяна Арнаудова.Заради това заедно с Манолев обвинение получи и бенефициентът по европроекта Ана Димитрова, която, по думите на Арнаудова, е дъщеря на жената, която се грижи за децата му.", "date": "2019.04.26", "title": " Манолев ще обжалва гаранцията от 100 000 лв."}
{"url": "http://www.cross.bg/leva-velikden-horata-1602776.html", "text": "/КРОСС/ По-скъпи домати, но по-евтини краставици очакват клиентите на пазара в Шумен. Продавачите там обаче твърдят, че търсенето и клиентите са по-малко от други години.Според Галина Георгиева няма увеличение, даже на някои стоки са по-ниски цените в момента.Салатките са по-евтини сега и намерихме краставици на сравнително ниски, обяснява тя и допълва, че в семейството са приготвили 100 лева за трапезата на Великден.Доматите на пазара вървят около 3.2 за кило, краставиците също. Салатките варират около 80 стотинки.Все още не могат да се отпуснат хората, ама започват да пазарят – защото колкото и да е – скъпи са цените в момента и нямат хората парички, казва Катя Стоянова, която продава на една от сергиите на пазара.Краставицата миналата година беше по-скъпа, а тази година е по-евтина, доматът е по-скъп, прави сметка тя и посочва, че хората купуват малки количества - по кило домати и една-две краставици. Агнешка плешка струва около 15 лева на килограм, с около 2 лева по-скъп е котлетът. Цената на най-важната стока за Великден – яйцата се намират за 25 стотинки, а козунаци варират от 2 до 5 лева. ", "date": "2019.04.26", "title": "Колко ще ни излезе трапезата за Великден?"}
{"url": "http://www.cross.bg/levove-evpo-pediti-1602777.html", "text": "/КРОСС/ Цeнaтa нa ĸpeдититe зa гpaждaнитe пpoдължaвa дa ce ĸoлeбae в ниcĸи гpaници, ĸaтo пpи няĸoи aгpeгaти имa дaнни зa пoвишeниe. Toвa ce oтнacя ĸaĸтo зa нoвooтпycнaтитe зaeми - т. нap. нoв бизнec, тaĸa и зa cтapитe ĸpeдитни пopтфeйли - т. нap. caлдa.Зa нoвooтпycнaтитe зaeми cпopeд пocлeднaтa лиxвeнa cтaтиcтиĸa нa БHБ пpeз мapт 2019 г. cpeдният лиxвeн пpoцeнт пo ĸpeдититe зa пoтpeблeниe в лeвoвe ce пoвишaвa в cpaвнeниe c мapт 2018 г. c 0.26 пpoцeнтни пyнĸтa (пp. п.) дo 8.07%, a пo тeзи в eвpo ce пoнижaвa c 0.05 пp.п. дo 4.46%. Πpи жилищнитe ĸpeдити в лeвoвe тoй cпaдa c 0.38 пp.п. дo 3.19%, a пo жилищнитe ĸpeдити в eвpo - c 0.28 пp.п. дo 3.58%.Cpeдният лиxвeн пpoцeнт пo дpyгитe ĸpeдити в лeвoвe ce yвeличaвa c 0.65 пp.п. дo 2.73%, a пo дpyгитe ĸpeдити в eвpo ce пoнижaвa c 0.07 пp.п. дo 2.85%.Πpи cpaвнeниeтo нa дaннитe зa мapт c тeзи зa мeceц фeвpyapи 2019-a имa caмo пoeвтинявaнe. Cpeдният лиxвeн пpoцeнт пo пoтpeбитeлcĸитe зaeми в лeвoвe cпaдa c 0.07 пp.п., a пo тeзи в eвpo - c 0.05 пp.п. Πpи жилищнитe ĸpeдити в лeвoвe тoй ce пoнижaвa c 0.07 пp.п., a пpи жилищнитe ĸpeдити в eвpo - c 0.12 пp.п. Πpи дpyгитe ĸpeдити в лeвoвe cpeдният лиxвeн пpoцeнт нaмaлявa c 0.49 пp.п., a пpи дpyгитe ĸpeдити в eвpo - c 3.44 пp.п.Гoдишният пpoцeнт нa paзxoдитe (ГΠP), в ĸoйтo ocвeн лиxвaтa ce вĸлючвaт и тaĸcитe и ĸoмиcиoннитe, cъщo зaпaзвa oбщa тeндeнция зa нaмaлeниe въпpeĸи, чe пpи няĸoи видoвe зaeми зa нaceлeниeтo имa и cлaб pъcт. Haпpимep пo ĸpeдититe зa пoтpeблeниe в лeвoвe пpeз мapт 2019 г. в cpaвнeниe cъc cъщия мeceц нa 2018 г. ГΠP ce пoвишaвa c 0.13 пp.п. дo 9.91%, a пo ĸpeдититe зa пoтpeблeниe в eвpo - c 0.15 пp.п. дo 4.85%. Ho пpи жилищнитe ĸpeдити пpeз мapт 2019 г. гoдишният пpoцeнт нa paзxoдитe в лeвoвe ce пoнижaвa cпpямo мapт 2018 г. ĸaтo пo тeзи в лeвoвe нaмaлeниeтo e c 0.41 пp.п. дo 3.54%, a пo тeзи в eвpo - c 0.25 пp.п. дo 3.98%.Πpeз мapт 2019 г. в cpaвнeниe c фeвpyapи 2019 г. гoдишният пpoцeнт нa paзxoдитe пo ĸpeдититe зa пoтpeблeниe в лeвoвe cпaдa c 0.08 пp.п., a пo тeзи в eвpo нapacтвa c 0.11 пp.п. Πpи жилищнитe ĸpeдити в лeвoвe тoй нaмaлявa c 0.12 пp.п., a пo тeзи в eвpo - c 0.15 пp.п.Πpи cтapитe зaeми зa нaceлeниeтo тeндeнциитe ca нaлoгични ĸaтo пpи тeзи ĸoитo ca нoв бизнec. Cpeдният лиxвeн пpoцeнт пo oвъpдpaфтa в лeвoвe пpeз мapт 2019 г. в cpaвнeниe c мapт 2018 г. ce yвeличaвa c 0.35 пp.п. дo 14.02%, a пo oвъpдpaфтa в eвpo ce пoнижaвa c 0.02 пp.п. дo 10.05%.Πpeз мapт 2019 г. cпpямo cъщия мeceц нa 2018 г. cpeдният лиxвeн пpoцeнт пo ĸpeдититe, пpeдocтaвeни чpeз ĸpeдитни ĸapти, извън бeзлиxвeния гpaтиceн пepиoд, в лeвoвe ce пoвишaвa c 1.17 пp.п. дo 19.47%, a пo тeзи в eвpo cпaдa c 0.27 пp.п. дo 17.52%. Cpeдният лиxвeн пpoцeнт пo ĸpeдититe зa пoтpeблeниe в лeвoвe пpeз мapт 2019 г. cпpямo мapт 2018 г. нaмaлявa c 0.03 пp.п. дo 7.82%, a пo ĸpeдититe зa пoтpeблeниe в eвpo - c 0.59 пp.п. дo 7.01%.Πpи жилищнитe ĸpeдити в лeвoвe тoй ce пoнижaвa c 0.52 пp.п. дo 3.91%, a пpи жилищнитe ĸpeдити в eвpo - c 0.44 пp.п. дo 5.08%. Cpeдният лиxвeн пpoцeнт пo дpyгитe ĸpeдити в лeвoвe нapacтвa c 0.30 пp.п. дo 2.95%, a пo дpyгитe ĸpeдити в eвpo cпaдa c 0.40 пp.п. дo 4.41%. ", "date": "2019.04.26", "title": "Kpeдититe зa гpaждaни ocтaвaт cpaвнитeлнo eвтини в нaчaлoтo нa 2019-a"}
{"url": "http://www.cross.bg/mina-ykraiina-shidkarbon-1602778.html", "text": "/КРОСС/ Трима души загинаха и 14 са в неизвестност след авария в мина в район в Източна Украйна под контрола на проруските сепаратисти, предаде ТАСС.Злополуката е станала вчера сутринта във въгледобивната мина \"Схидкарбон\" в т. нар. Луганска народна република (ЛНР).Руски спасители са започнали операция за издирване на оцелели по молба на сепаратистките власти в ЛНР.От втората половина на 2014 г. до януари 2018 г. мина \"Схидкарбон\" не работеше заради сраженията между бунтовниците и украинските правителствени сили.", "date": "2019.04.26", "title": "Загинали след авария в мина в район в Източна Украйна"}
{"url": "http://www.cross.bg/bond-sustav-aktyorskiya-1602779.html", "text": "/КРОСС/ Снимките на 25-ия филм за Джеймс Бонд започват в Ямайка, където Йън Флеминг е написал всички романи за агент 007, съобщиха световните информационни агенции, цитирани от БТА.Даниъл Крейг, който за пети и последен път се превъплъщава в ролята на британския супершпионин, продуцентите и режисьорът Кари Фукунага обявиха актьорския състав и предстоящото начало на снимките във вилата на Флеминг на карибския остров. Действието на все още неозаглавения филм частично ще се развива в Ямайка, както в \"Д-р Но\" и \"Живей, а другите да умрат\".Рами Малек се присъединява към актьорския състав като злодея. Актьорът, който спечели награда \"Оскар\" тази година за ролята на Фреди Меркюри, каза във видеопослание, че ще се постарае Бонд \"да не се отърве леко\".В актьорския състав са също Леа Сейду, Бен Уишоу, Ралф Файнс и Наоми Харис.Снимките ще започнат в неделя. В началото на филма Бонд вече не е на служба и си почива в Ямайка. Колега от ЦРУ (Джефри Райт) обаче го търси за помощ, за да спасят отвлечен учен.Снимките ще продължат в Италия, Норвегия и Лондон.Кари Фукунага пое режисурата на филма от Дани Бойл, който се отказа миналата година заради творчески различия.\"Бонд 25\" ще излезе по екраните през април 2020 г. ", "date": "2019.04.26", "title": "Започват снимките на 25-ия филм за Джеймс Бонд"}
{"url": "http://www.cross.bg/dekypazh-vmesto-boya-1602780.html", "text": "/КРОСС/ Покрай Великден и традиционното боядисване на яйца отново възниква въпросът, дискутиран нееднократно и останал без категоричен отговор – доколко са безвредни боите.Най-ревностните защитници на природосъобразния живот залагат на стари техники на оцветяване като с люспи на лук, куркума и т.н.EVA ви предлага обаче нещо различно, което е едновременно красиво и безопасно – декупаж. Изберете красиви салфетки с подходящи пролетни мотиви. Ще ви трябва още ножица, суров разбит белтък или желатин за залепване, плоска мека четка за рисуване и фантазия.", "date": "2019.04.26", "title": "Декупаж вместо боя"}
{"url": "http://www.cross.bg/migranti-sloveniya-hurvatiya-1602781.html", "text": "/КРОСС/ Жителите на Илирска Бистрица, близо до границата с Хърватия, организират в събота протест против намерението на правителството да изгради в граничната местност Йелшане център за регистриране на мигранти, предаде СТА.Местното население иска по границата да бъдат разположени повече полицейски патрули, за да предотвратят навлизането на нелегални мигранти от Хърватия в Словения. Хората искат държавата да ги защити с всички средства, с които разполага, както и по границата да бъдат разположени и патрули на армията и на Фронтекс.Министърът на вътрешните работи Бощян Поклукар се опита да успокои хората и им каза, че центърът за регистрация ще бъде формиран само ако се стигне до увеличен брой мигранти, но не уточни какъв брой.През последните два дни в Словения бяха задържани 58 нелегални мигранти, които влезли в страната от Хърватия. По данни на полицията броят на нелегалните мигранти в Словения се е увеличил с почти 150 на сто през първите три месеца на годината в сравнение със същия период на миналата година.", "date": "2019.04.26", "title": "Словенците не искат мигранти в дома си"}
{"url": "http://www.cross.bg/espinosa-nyama-klimata-1602762.html", "text": "/КРОСС/ Световните лидери трябва да признаят, че няма друг вариант освен ускоряване и разширяване на действията за борба с глобалното затопляне, заяви Патрисия Еспиноса, изпълнителен секретар на Рамковата конвенция на ООН за изменението на климата, предаде АП. Придържането към сегашния път ще доведе до катастрофа, предупреди Еспиноса.В две интервюта за АП тя подчерта, че учените, занимаващи се с климата, казват, че все още има възможност да се реши проблема, но светът има 12 години, преди въглеродните емисии да достигнат точката, отвъд която няма връщане. Според някои водещи учени това е опростяване на публикуван миналата година доклад на ООН. Светът трябва да предприеме по-бързи действия, за да избегне достигането на критичното равнище и да спре повишаването на температурите, добави Еспиноса.Според нея се очаква в близко бъдеще въглеродните емисии да нараснат въпреки приемането на Парижкото споразумение за климата, защото необходимите промени не могат да бъдат направени за един ден. Освен това световното население нараства, а повече хора изискват повече енергия и ресурси, подчерта тя.Ако обаче тази посока на развитие се запази, целите на Парижкото споразумение няма да бъдат постигнати, подчерта Еспиноса. Документът, приет през 2015 г., предвижда ограничаване на нарастването на средните температури до не повече от 2 градуса по Целзий.", "date": "2019.04.26", "title": "Светът върви към климатична катастрофа, предупреждава ООН"}
{"url": "http://www.cross.bg/kampaniyata-manolova-podcherta-1602763.html", "text": "/КРОСС/ \"Над 10 хил. пакета ще бъдат раздадени на възрастни хора до края на кампанията „Великден за всеки“, това каза пред БНР омбудсманът Мая Манолова. Тя посочи, че тази година раздаването на хранителните пакети ще продължи до Гергьовден.„Сигурно ще станат и 20 хил. ваучерите от дарените средства по сметката на кампанията, която е обявена на сайта на омбудсмана и на БЧК. Продължава да работи и SMS-линията 1255. На този номер всеки българин може да дари 1 лев за трапезата на пенсионер в затруднено положение“, подчерта Манолова в интервю за предаването „Преди всички“.Тя посочи, че кампанията „Великден за всеки“ се развива в десетки български общини. В 14 от тях върви и кампанията „Купи и сподели“. В 44 магазина в тези общини хората могат да купят продукти, които да дарят за възрастни хора в трудна ситуация, обясни омбудсманът.Вчера пък беше последният ден на социалната кухня в двора на столична църква „Св. Св. Кирил и Методий“, където от Коледа до сега бяха ангажирани десетки доброволци. Манолова подчерта, че всичко в тази инициатива е било на доброволни начала:„Ако има и публичен ресурс, ако се намеси общината, държавата, социалното министерство, могат да се направят чудеса и много хора да бъдат подкрепени. Има смисъл и потенциал в тази дейност. Това е начинът да подкрепим най-уязвимите в нашето общество. Ще се опитаме наесен да го направим и в други градове“.„Трябва да стимулираме доброто. Трябва да му дадем възможност да разцъфтява. Доброто се множи и това е не само преди Великден“, категорична е Манолова.„Важно е, когато проектите продължават. Важно е, когато отношението, добротата, чувствителността не се случват само преди празника. Кампанията „Великден за всеки“ доказа именно това“, каза тя и добави:„За дарителите това е една възможност в навечерието на светлия празник да направят нещо добро, да покажат, че са съпричастни, да покажем всички ние, че ще сме общество, че се подкрепяме, че се обичаме, че разделението, омразата, ожесточението, които се срещат в ежедневието, могат да бъдат загърбени и можем да изглеждаме и да вярваме като една общност. Това е и християнството“.Омбудсманът подчерта и важността на това какво показваме на децата. Те трябва да се научат да правят добро.", "date": "2019.04.26", "title": "Над 10 хил. пакета ще бъдат раздадени до края на кампанията \"Великден за всеки\""}
{"url": "http://www.cross.bg/makron-partiya-prezident-1602764.html", "text": "/КРОСС/ Приветстван от мнозинството, френският президент Еманюел Макрон беше очаквано подложен на острите критики на опозицията след снощната си реч, решаваща за социалната криза в страната.Напрежението във Франция не се успокоява, ако се съди по критичните реакции на политическите опоненти на президента Макрон и протестиращите \"жълти жилетки\". \"Вместо да сложи край на кризата, Макрон я продължава\" - реагира лидерът на крайнолявата партия \"Непокорна Франция Жан-Люк Меланшон. \"Още усилия от работещите, вместо от милионерите\" - казва в съобщение френската социалистическа партия. \"Микромерки\" - според крайнодесния лидер Никола Дюпон Енян, \"радикализация на досегашната линия на Макрон\", според бившия кандидат за президент Беноа Амон. Подобни настроения владеят и представителите на \"жълтите жилетки\", които вече реагираха с нов график за съботни протести. Според проучването на \"Харис интерактив\" 63% от французите не са намерили президента за убедителен в снощното му изявление, въпреки че поотделно приемат известна част от обявените мерки.  ", "date": "2019.04.26", "title": "Остри критики след снощната реч на Макрон"}
{"url": "http://www.cross.bg/ykraiina-rysiya-pytin-1602765.html", "text": "/КРОСС/ Европейският съюз (ЕС) определи като \"опит за допълнителна дестабилизация на Украйна\" подписания указ на руския президент Владимир Путин за улеснена процедура за даване на гражданство на жителите на Донбас.Говорителят на външната служба за сигурност Мая Косианчич заяви:„Ние виждаме подписването на този конкретен указ като още една атака срещу суверенитета на Украйна от страна на Русия, особено след провеждането на президентските избори, които показаха привързаността на страната към демокрацията и върховенството на закона. Това показва намеренията на Русия да дестабилизира допълнително Украйна и да изостри конфликта. Все още очакваме Русия да се въздържа от действия, които са срещу споразуменията от Минск и пречат на цялостната реинтеграция от неконтролираните от правителството области към Украйна“. ", "date": "2019.04.26", "title": "ЕС: Указът на Путин допълнително дестабилизира Украйна"}
{"url": "http://www.cross.bg/pytin-svoya-suobshtava-1602767.html", "text": "/КРОСС/ Руският президент Владимир Путин прие покана на лидера на КНДР Ким Чен-ун да посети Пхенян, съобщава севернокорейската агенция KCNA.Двамата лидери проведоха първата си среща във Владивосток в четвъртък. KCNA информира, че Ким е поканил Путин да посети Северна Корея \"в удобно време и поканата е била приета\".Според разпространяваната информация двете страни са се съгласили по-тясно да насърчават взаимното разбирателство и да засилят стратегическото сътрудничество за гарантиране на регионалния мир и сигурност в бъдеще.Междувременно ТАСС съобщава, че по време на посещението си в Китай Путин получи почетното звание \"Доктор хонорис кауза\" от университета Цинхуа, в който е завършил настоящият лидер Си Дзинпин.Голяма чест е да получа званието почетен доктор от един от водещите университети в Китай, коментира руският лидер.От своя страна Дзинпин подчерта, че е \"доволен\" да връчи дипломата за почетен доктор на своя \"най-добър приятел\".", "date": "2019.04.26", "title": "Путин отива в Пхенян по покана на Ким"}
{"url": "http://www.cross.bg/april-petrol-petroloprovoda-1602766.html", "text": "/КРОСС/ Русия ще възобнови доставките на нефт през петролопровода „Дружба“ на 29 април, заяви руският вицепремиер Дмитрий Козак, цитиран от ТАСС.„Качествен руски петрол ще постъпи на границата с Беларус на 29 април“, заяви Козак.На 26 април ще има тристранни преговори с участието на Полша, на които ще бъдат обсъдени възможностите замърсеният петрол да бъде отстранен от тръбите на полска и беларуска територия.На 21 април Беларус преустанови доставките на нефт за Украйна, Полша и балтийските страни по петролопровода „Дружба“ заради лошо качество на суровината. Според изявленията на засегнатите страни руският петрол има много високо съдържание на органичен хлорид, което представлява опасност за рафиниращите съоръжения.", "date": "2019.04.26", "title": "Русия ще възобнови доставките по петролопровода „Дружба“ на 29 април"}
{"url": "http://www.cross.bg/dvizhenieto-posoka-politziyata-1602770.html", "text": "/КРОСС/ Колона от автомобили с дължина около 6 км се е образувала на автомагистрала „Хемус“ в района преди тунел „Витиня“ в посока Варна, съобщиха полицията.На място има полицейски екипи, които подпомагат и регулират движението на моторни превозни средства.Създадена е организация на движението в две ленти през тунела в посока Варна. Временно товарните автомобили се спират.От полицията препоръчват на водачите при възможност да използват обходни маршрути.По останали главни пътни артерии на територията на Област София движението се осъществява нормално.", "date": "2019.04.26", "title": "Километрична колона на \"Хемус\" преди \"Витиня\" "}
{"url": "http://www.cross.bg/zaek-velikdenskiyat-zaiitzi-1602768.html", "text": "/КРОСС/ Великденският заек е един от най-разпространените и познати символи на Великден. По магазините изобилстват шоколадови, керамични и плюшени фигурки на зайци, които са неизменна част от празника.Традицията на великденския заек е от езически времена. Хората са принасяли зайци в жертва на саксонската богиня на пролетта Еостре - от нейното име идва названието на английският католически празник Истър, Великден. Тогава се е правел ритуален лов на зайци. Сега той е все още част от Великденския празник, но никой не го възприема като свещенодействие.Легенда разказва, че богинята Естре искала да впечатли група деца и превърнала една голяма пъстра птица в заек. Но тъй като той все още бил птица по душа, продължавал да прави гнезда и да ги пълни с яйца, които богинята подарявала на децата.За първи път великденският заек се споменава в немска приказка от 15-ти век. В нея се разказва за заек, който криел в градината шарени яйца от децата.В американския фолклор великденският заек е привнесен през 17-и в. от немски заселници в Пенсилвания. Децата там вярвали, че ако бъдат послушни, великденският заек ще им остави гнездо с шарени яйца.Според друга легенда, когато водели Христос към Голгота, за да бъде разпнат на кръст, в тълпата бил и Симеон от Кирина с двете си деца. Единият му син – Руфус имал със себе си зайче. Внезапно кръстът паднал на земята и смачкал животинчето. Трогателният плач на момчето накарал Исус да се обърне и въпреки мъките си, докоснал мъртвото зайче, като му направил кръстен знак. В миг то оживяло и побягнало. Изведнъж обаче се появило под кръста на разпнатия Христос.", "date": "2019.04.26", "title": "Откъде се e появил великденският заек?"}
{"url": "http://www.cross.bg/yormbiur-koreya-severna-1602771.html", "text": "/КРОСС/ Президентът на САЩ Доналд Тръмп е дал разрешение да бъдат платени 2 млн. долара на Северна Корея, за да бъдат покрити \"разходите по грижите\" за американския студент Ото Уормбиър, пише в. \"Вашингтон пост\", цитиран от Ройтерс.Уормбиър беше върнат в Съединените щати в кома и почина броени дни по-късно, след като прекара 17 месеца в севернокорейски затвор.Според \"Вашингтон пост\" е била дадена фактура на пратеника на Държавния департамент Джоузеф Юн часове преди 22-годишният младеж да бъде качен на самолет от Пхенян на 13 юни 2017 г.Представителят на САЩ, изпратен да вземе Уормбиър, е подписал споразумение за заплащане на разходите за медицинските грижи по инструкция на Тръмп, твърди американският ежедневник, позовавайки се на двама неназовани източници.Според бащата на покойния младеж Фред Уормбиър, цитиран от \"Вашингтон пост\", това плащане прилича на откуп. Вестникът отбелязва, че парите със сигурност не са били платени до края на 2017 г., но не е ясно дали са били преведени на по-късен етап.Говорителката на Белия дом Сара Сандърс каза пред Ройтерс, че няма да коментира ситуации, свързани със заложници. Юн също отказа коментар.Уормбиър бил в Северна Корея като турист, но бил арестуван, защото се опитал да открадне пропаганден плакат от хотела, в който отседнал. Той бе осъден на 15 години трудов лагер.", "date": "2019.04.26", "title": "САЩ ще плати 2 млн. долара, поискани от Северна Корея"}
{"url": "http://www.cross.bg/hristiyani-neofit-iisys-1602769.html", "text": "/КРОСС/ Православните християни трябва да се вдъхновят от подвига на Иисус Христос и да го имат като пример. Това послание отправи Негово Светейшество патриарх Неофит на Разпети Петък, предаде репортер на БГНЕС.", "date": "2019.04.26", "title": "Патриарх Неофит: Православните българи да се вдъхновят от подвига на Спасителя"}
{"url": "http://www.cross.bg/vsichki-shofyorite-dori-1602752.html", "text": "/КРОСС/ Ключовата дума на деня е \"трафик\". Голямото пътуване за Великден започна още вчера, продължава с пълна сила и днес. Очаква се около 200 хил. автомобила да напуснат само София.Патрули на \"Пътна полиция\" са разположени на всички изходни точки на столицата. Най-натоварен се очаква да бъде трафикът към граничните ни пунктове със Сърбия и Гърция.Най-честата грешкa е това, че всички тръгват в края на последния работен ден. Не трябва да се тръгва никога точно в края на работния ден, убеден е председателят на Българското обединение на шофьорите Христо Радков.Пред камерата на Bulgaria ON AIR препоръча да избираме по-нестандартни часове за тръгване на път по време на празничните дни. Поне два часа по-рано или по-късно от основния трафик.Радков отправи критика към служителите на \"Пътна полиция\", че не съдействат за облекчаване на движението, а вместо това застават някъде с радар. По думите му те дори спомагат за задръстванията, тъй като шофьорите рязко намаляват, за да не бъдат спрени и се образуват тапи.\"В България страдаме от липсата на обходни пътища. В момента всички изходи на София са в ремонт. Преди да започне да се строи основна пътна артерия, първо трябва да бъде изграден обходният път\", подчерта Радков в \"България сутрин\".И обърна внимание на водачите да не употребяват дори малко количество алкохол преди да се качат зад волана.", "date": "2019.04.26", "title": "Стотици хиляди на път, ремонти и липса на обходни пътища"}
{"url": "http://www.cross.bg/ivancheva-start-raven-1602753.html", "text": "/КРОСС/ Отстранената кметица на „Младост” Десислава Иванчева ще води кампанията си за евровота от ареста. Вчера инициативен комитет от нейни привърженици регистрира Иванчева, като независим кандидат за евродепутат. Бившата кметица на „Младост” е осъдена на първа инстанция на 20 години затвор за поискан подкуп. Иванчева заяви, че като евродепутат ще се бори срещу корупцията в Bългария.Тя се надява да не води кампанията си от килията. „Тъй като съм равностоен и имам право на равни права и равен старт. Така че би трябвало да съм на равна основа с всички. Равна права и равен старт, така пише по закон. Той ми дава правото да се явявам и да се боря наравно. Вярно, че буквално  няма да съм на равен старт с тях, тъй като в момента съм пак под стрес, по лекари , виждате по някакви дела”, коментира тя.", "date": "2019.04.26", "title": "Иванчева ще води кампанията от ареста"}
{"url": "http://www.cross.bg/dynav-ochakva-most-1602754.html", "text": "/КРОСС/ Десетки хиляди румънци се очаква да пристигнат в България по Великденските празници. Почивните дни в северната ни съседка са до 1 май. Очаква се на път към морските курорти голяма част от румънците да преминат през Дунав мост при Русе. От няколко дни на граничния пункт работят нови осем трасета, съобщи Нова телевизия. Засилено полицейско присъствие по пътищата в цялата страна.Трафикът е интензивен. По данни на гранична полиция 95% от влизащите в страната са леки коли и автобуси с туристи. „Създадена е организация с румънските власти, Агенция Митници, Регионална дирекция „Гранична полиция” за недопускане на задръствания на Дунав мост. Очакват се голям брой румънски граждани. Към момента само в Златни пясъци има запазени 15 000 места. Очаква се този туристически поток да минава главно през КПП Дунав мост”, заяви главен комисар Теодор Атанасов, директор на МВР-Русе.", "date": "2019.04.26", "title": "Десетки хиляди румънци се очаква да пристигнат в България"}
{"url": "http://www.cross.bg/hosen-mario-mezhdy-1602801.html", "text": "/КРОСС/ След изключителния успех на “Духът на Паганини” и “Духът на Орфей и Паганини”, виртуозният цигулар Марио Хосен се завръща на българска сцена с “Между два свята” - зрелищен концерт спектакъл и световна премиера за творби на Паганини, които ще чуем в автентична версия на живо за първи път след тяхното оригинално изпълнение през 19 в.Прероденият Паганини, както светът нарича Марио Хосен, ще застане “Между два свята” на 25 ноември в зала 1 на НДК.“Програмата на новия ми спектакъл, който ще бъде истинско музикално шоу, е своеобразен сблъсък на коренно противоположни светоусещания и подходи в класическата музика. С Адриан Йотикер, солисти певци, балет и великолепните музиканти на Камерата Орфика НМУ ще пресъздадем този сблъсък със загадъчност и драматизъм - експресивното и демоничното срещу интимното и ангелското в музикалното послание. Спектакъл, представен по оригинален автентичен начин, който е отправен към съвременната публика, търсеща силни усещания”, споделя маестро Хосен.“Между два свята” обещава силни емоции за любителите на класическата музикаи всички меломани, жадни да бъдат развълнувани от зрелищното и виртуозно изпълнение на гениални произведения от големи композитори. На сцената с Марио Хосен ще се качи швейцарският пианист Адриан Йотикер, който участва в уникални балетни спектакли в оперите в Мюнхен и Цюрих с изпълнение на клавирните концерти на Шопен. Диригент на оркестъра Камерата Орфика (НБУ) ще бъде харизматичният Кристиан Шулц, директор на Виенския симфоничен оркестър.През 2019-та Марио Хосен е свързан с българската сцена и публика повече от всякога.Освен визионер и солист на спектакъла “Между два свята”, тази година маестро Хосен е и музикален директор на най-големия ни музикален фестивал и най-стария български фестивал изобщо - “Варненско лято”.Марио Хосен е световнопризнат изпълнител и изследовател на творчеството на Паганини. През 2018 г. той направи звукозапис на няколко произведения, които светът не беше чувал в оригинал от времето на самия Паганини. Световна премиера за част от тях ще бъде и концертът на маестро Хосен в София “Между два свята”. Паралелно с всичко това, най-старото Виенско музикално издателство Doblinger обяви началото на голям проект, свързан с публикуване на цялото творчество на Паганини за цигулка и оркестър, под редакцията именно на Марио Хосен.", "date": "2019.04.26", "title": "Марио Хосен се завръща на българска сцена с голям спектакъл"}
{"url": "http://www.cross.bg/ptitzi-pokrivka-moreto-1602800.html", "text": "/КРОСС/ Хиляди императорски пингвинчета буквално изчезнаха за една нощ. Учените предполагат, че цялата популация от млади птици на втората по големина колония на вида, се е удавила в морето на Уендел край Антарктида.Пингвините са живеели в края на ледения шелф Брънт. Вероятно катастрофата е настъпила през 2016 г. Ледът се е разпаднал в морето, убивайки всички малки. Колониите на пингвините са видими на сателитните изображения, дори самите птици да не са там, тъй като екскрементите им разтапят снега и оставят мрежи от тъмни пътеки, които ясно се отличават на белия фон.Драматичната загуба на младите императорски птици бе докладвана от екип от Британското антарктическо проучване. Данните от сателитните снимки показват само бял лед, на мястото, където преди са живеели хиляди птици.В колонията, в продължение на десетилетия е имало между 14 000 и 25 000 гнездящи двойки. Това са 5-10% от броя на императорските пингвини в цял свят.Този вид е най-високият и най-тежкият от пингвините. Той се нуждае от стабилна ледена покривка над морето, за да отглежда малките си. Ледът трябва да остане такъв от април, когато започва гнезденето, до декември, когато малките пингвинчета вече могат да плуват. Ако ледът се разтопи или разпадне във водата прекалено рано младите птици ще се издавят. Изглежда това се е случило през 2016 г.Според учените ледът на мястото, където се е намирала колонията, вече е видимо нестабилен и това е накарало оцелелите възрастни пингвини да потърсят нови места за гнездене.Все още не е ясно защо ледената покривка не се възстановява. Събраните данни не показват ясно влияние на климатични фактори.Станалото обаче разкрива колко уязвими са пингвините към разтапянето на ледената покривка в Антарктида.Между 50 и 70 процента от императорските пингвини ще загинат, ако морският лед намалее в степента, предвидена от съществуващите компютърни модели.", "date": "2019.04.26", "title": "Катастрофа: Хиляди пингвинчета измряха за нощ"}
{"url": "http://www.cross.bg/posoka-varna-sofiya-1602756.html", "text": "/КРОСС/ Временно движението по АМ “Хемус“ през тунел Витиня в посока Варна е в две ленти, а в посока София е в една лента. Товарните автомобили над 12 т временно се спират при изхода на София в посока Варна.  Временната оргатизация е за подобряване на пропускливостта и облекчаване на интензивния трафик. ", "date": "2019.04.26", "title": "Промени в движението на АМ \"Хемус\""}
{"url": "http://www.cross.bg/dolara-mlrd-amazon-1602757.html", "text": "/КРОСС/ Amazon надмина очакванията за печалбата си през първото тримесечие благодарение на растящото търсене на облачните и рекламните й услуги, съобщава Ройтерс.Но слабите прогнози до края на годината възобновиха притесненията, че компанията ще вложи част от печалбата си в по-големи инвестиции тази година.Книжата на Amazon поскъпват с над 1% в следборсовата търговия. Нетната печалба на компанията през първото тримесечие е нараснала над два пъти до рекордните 3,56 млрд. долара, или 7,0 долара на акция, докато анализаторите очакваха едва 4,72 долара, сочат данни на IBES Refinitiv. Това е четвърто поредно тримесечие, в което Amazon постига рекордна печалба, отбелязва ВВС. За сметка на това компанията прогнозира, че оперативната й печалба през второто тримесечие ще нарасне до 3,6 млрд. долара, докато анализаторите очакваха 4,2 млрд. долара, сочат данни на FactSet.Приходите от продажби са скочили с 20% до 11,1 млрд. долара през първото тримесечие, а приходите от реклами и други продажби са се увеличили с 34 на сто до 2,7 млрд. долара, след като растяха с най-малко 60% през петте предходни тримесечия.В същото време подразделението на Amazon за облачни услуги е запазило темпа си на растеж, тъй като повече компании са прехвърлили изчислителните си операции и обработката на данни на сървърите на технологичната компания. Продажбите на Amazon Web Services са нараснали с 41% до 7,7 млрд. долара през първото тримесечие, въпреки че това също представлява забавяне на растежа спрямо 49% миналата година.Amazon строи складове по света, за да доставя стоки на клиентите си по най-бързия възможен начин. Тя инвестира повече във видео съдържание - от спортни мероприятия на живо до планиран сериал по фентъзи класиката \"Властелинът на пръстените\", така че повече хора да се логват на сайта й, да гледат и докато са там, да купуват. Компанията навлиза и на не толкова познат терен. Тя обяви неотдавна инвестиции в компании за самоуправляващи се и електрически автомобили, загатвайки, че според нея този високотехнологичен и капиталоемък бизнес може да донесе дивиденти под формата на автономни доставки в дългосрочен план. В същото време разходите на Amazon растат, тъй като компанията е изправена пред несигурност в Индия, един от най-важните й пазари за растеж, след приети там нови регулации, засягащи чуждестранните инвестиции в сектора на електронната търговия. А този месец Amazon съобщи, че в Китай, където отдавна се конкурира с Alibaba, ще затвори складове и местната си онлайн платформа през юли. Като успокоение за инвеститорите Безос, който мнозина смятат за гуру в управлението на компании, уреди развода си така че да запази контрола си над гласовете в рамките на целия си дял. Но богатството на двойката ще бъде разделено. Компанията прогнозира, че нетните й приходи от продажби ще достигнат между 59,5 и 63,5 млрд. долара през второто тримесечие, докато средната прогноза на анализаторите беше за 62,37 млрд. долара, сочат данни на IBES Refinitiv. Общите приходи на компанията са нараснали с 16,9% на годишна основа, което обаче е най-бавният им ръст от първото тримесечие на 2015 г., отбелязва CNBC. Нетните приходи от продажби в Северна Америка, която е най-големият пазар на Amazon, са нараснали със 17% до 35,81 млрд. долара през първото тримесечие спрямо повишението от 46% през същия период на миналата година. В същото време международният ръст е достигнал само 9% спрямо 34% предходната година. Приходите на Amazon Web Services са се увеличили с 41,4% до 7,70 млрд. долара, но за малко не отговарят на очакванията за 7,72 млрд. долара. Оперативните разходи на компанията са нараснали с 12,6% до 55,28 млрд. долара заради инвестициите в производителя на елктромобили Rivian и в стартъпа за самоуправляващи се коли Aurora, както и продължаващите разходи по програмата Prime, доставки на хранителни стоки от магазините Whole Foods и оригинално видео съдържание. Amazon печели изключително и от много доходоносния си бизнес с продажби на реклами. Компанията съобщи, че приходите от тази и някои други категории са се повишили с 33,7% и са достигнали 2,72 млрд. долара, въпреки че не отговарят на очакванията за 2,85 млрд. долара. Amazon е една от най-добре представящите се технологични компании на борсата тази година, като книжата й са поскъпнали с 28% от началото на 2019 г. В момента тя е на трето място сред най-скъпите компании в света след Microsoft и Apple. ", "date": "2019.04.26", "title": "Amazon отбеляза рекордна печалба за четвърто поредно тримесечие"}
{"url": "http://www.cross.bg/kipurski-famagysta-dvete-1602797.html", "text": "/КРОСС/ Кипърски гърци и кипърски турци заедно отбелязват Разпети петък. Църковните церемонии ще съберат днес хиляди хора от двете кипърски общности във Фамагуста, в окупираните територии, с послание за обединяване на разделения остров.Литургията и траурната процесия за Опело Христово се провеждат в църквата „Св. Георги Екзоринос” в средновековния град на Фамагуста, близо до оградения с телена мрежа град-призрак Вароша. За празника доброволци от двете кипърски общности подготвят и украсяват с цветя „Гроба Господен”, който ще бъде изнесен, и храма, който е от 14-и век и е частично разрушен.Традицията за отбелязването на Разпети петък в тази църква бе възобновена като мярка за изграждането на доверие между кипърските гърци и кипърските турци през 2014 г., след прекъсването ѝ през 1957 г. в резултат на размирици между двете общности.„Надяваме се и се молим Възкресението Господне да донесе възкресението на Фамагуста и на нашия Кипър”, заявиха от митрополията на Констанция и Фамагуста в навечерието на празника.Разпети петък във Фамагуста е не само голямо религиозно събитие, но и послание на хората от двете кипърски общности за мир и обединяване на разделената от 45 години страна. Церемонията тази година се провежда в условията на политическо напрежение и конфронтация, след като преговорите за решаване на Кипърския въпрос бяха замразени преди близо 2 години.Въпреки активните совалки на специалния пратеник на генералния секретар на ООН Джейн Хол Лют лидерите на двете кипърски общности Никос Анастасиадис и Мустафа Акънджъ не могат да стигнат до съгласие за възобновяването на процеса.", "date": "2019.04.26", "title": "Кипърски гърци и кипърски турци заедно отбелязват Разпети петък"}
{"url": "http://www.cross.bg/morbili-trump-ognishte-1602796.html", "text": "/КРОСС/ Президентът на САЩ Доналд Тръмп призова днес американците да се ваксинират срещу морбили заради растящото огнище от заболяването в страната, което засегна най-много хора от 2000 г. досега, предаде АФП.„Ваксинациите са много важни и трябва да бъдат правени“, каза Тръмп пред репортери в Белия дом.Началото на настоящото огнище бе проследено до ортодоксални евреи, които се заразили с морбили, докато пътували в чужбина. Някои от тях са членове на общности, които отричат ваксинациите.Кметът на Ню Йорк Бил де Блазио обяви в началото на месеца извънредно положение за общественото здраве в части от Бруклин в отговор на огнище на морбили. Това означава, че неваксинирани хора, които живеят в засегнатите зони трябва да се ваксинират задължително, в противен случай са заплашени от глоба. ", "date": "2019.04.26", "title": "Тръмп: Ваксинирайте се срещу морбили"}
{"url": "http://www.cross.bg/agneshkoto-zhivotno-mesoto-1602760.html", "text": "/КРОСС/ За да изберем добро месо обаче, трябва да познаваме качествата на агнешкото. Агнето е малкото на овцата, бозайник е и е преживно животно. В месодобивната промишленост под овнешко месо се разбира месото на кастрираното мъжко животно, както и на некастрираното (овен), а също и на възрастното женско животно (овца). . е на животно, хранено само с майчино мляко в продължение на около два месеца. Месото му е изключително крехко и деликатно. се отглежда в кошари. Храната му е съставена от зърна и . Коли се между третия и десетия месец. Месото му е крехко и по-ароматно в сравнение с това на млечното агне.Съществува и, което има осреднени характеристики между горните два вида агнешко.Различни са начините за подправяне на агнешко, като то се съчетава много добре с чесън, горчица, , джоджен, , салвия и кора от лимон или портокал.. Агнешкото чеверме, което се приготвя от цяло агне и се пече на жив огън, е нещо изключително вкусно и е познато не само у нас, но е и част от обичаите на Северна Африка и други арабски страни.Агнешкото се консумира предимно печено или на грил, но разкрива най-силно своя аромат, когато е леко розово. То също като говеждото може да се консумира леко розово (63 градуса), почти опечено (68 градуса) и добре изпечено (около 73 градуса). Тъй като лесно се изсушава и втвърдява,и да се избягва препичането.Когато е прясно, агнешкото се съхранява в хладилника в продължение на 3 дни (ако е мляно - само 1-2 дни!). Във фризера може да престои от 8 до 10 месеца, нарязано на парчета, а ако е на кайма - 2-3 месеца.", "date": "2019.04.26", "title": "Какво трябва да знаем за агнешкото месо?"}
{"url": "http://www.cross.bg/chernobil-ykraiina-avariyata-1602758.html", "text": "/КРОСС/ Днес се навършват 33 години от трагедията, която предизвика аварията в атомната електроцентрала \"Чернобил\" в Украйна. На 26 април 1986 година в 01:23 часа местно време в реактор номер 4 на централата в Чернобил, в Северна Украйна, близо до руската и беларуската граница, избухва пожар. Счита се, че процедурните нарушения са спомогнали за инцидента. Едно от тях е недостатъчна комуникация между операторите и служителите, отговарящи за безопасността. Последва най-голямата ядрена катастрофа в историята на човечеството, при която радиация се разпространи над голяма част от Европа, но най-силно над Украйна, Русия и Беларус, тогава републики на СССР. Официално само в Украйна 2.3 милиона души, сред които 220 000 \"ликвидатори\", се водят за \"пострадали от катастрофата\" в Чернобил. Бедствието и начинът, по който правителството реагира на него - заповедта за евакуиране на хората, дадена чак 36 часа след аварията - привлякоха вниманието към дефектите на съветската система с безкрайната й бюрокрация и дълбоко вкоренения маниер на секретност. По-късно Михаил Горбачов казва, че според него Чернобил е бил един от главните пирони в ковчега на Съветския съюз, който в крайна сметка рухна през 1991 г. Според доклад на \"Грийнпийс\", разпространен преди годишнината, като се позовава на беларуско изследване, смъртните случаи от ракови заболявания в резултат на аварията са 115 000, доста повече от данните на Световната здравна организация, която ги оценява на 9000. В проучването на Грийнпийс\" се казва също, че хората, които живеят в района, продължават да ядат и да пият храни с опасно високи нива на радиация. По-специално \"силно замърсена и неподходяща за живот е 30-километровата забранена зона\" около Чернобилската АЕЦ, се казва в доклада. Ядрената централа в Чернобил, чийто последен реактор продължаваше да произвежда електроенергия, бе затворена през декември 2000 година. Смята се, че днес - 33 години след аварията - около 160 души са се върнали в т.нар. \"забранена зона\" около централата с радиус 30 км.", "date": "2019.04.26", "title": "Чернобил - 33 години след трагедията"}
{"url": "http://www.cross.bg/vino-izrael-vina-1602759.html", "text": "/КРОСС/ Със същия успех бих могла да ви предложа да посетим заедно лозята на Танзания, знам. Преобладаващата част от пиещите вино, и съвсем не малка от т. нар. ценители, нямат представа, че в Израел се прави вино.Както често става, и за голямо щастие на любознателните и отворените към новото, истината не би могла да бъде по-различна. След една наситена с интензивни преживявания седмица изпитвам трудности да подредя видяното и да преценя кое е това, което най-много ме впечатли в Израел: трудолюбието и абсолютната отдаденост, с която се прави вино в доста трудни условия; сърдечността и дружелюбието на хората или самите вина, които са толкова интересни и толкова различни едно от друго, също като хората, които стоят зад тях?Не знам, затова започвам подред.Посещението в Израел беше организирано от моя колежка от WSET от Германия. Сред редиците на завършилите дипломната програма има традиция за организиране на няколко пътувания годишно до малко познати, нови или просто интересни винени региони.Дълбоко впечатлената от престоя си там през септември миналата година моя колежка решава, че непременно и други хора трябва да видят какво става в Израел и подготвя винен, и кулинарен, тур.Програмата, която получавам е максимално интензивна: за една седмица са предвидени посещения на общо десет изби от пет различни винени региона, за обяд и вечеря - посещения в различни ресторанти и даже кибуци плюс два тура с екскурзоводи из Йерусалим и Тел Авив. Много пътуване, много вино, много храна. Както го обичам.В края на статията са изброени посетените изби с техните уеб сайтове, на които има подробна информация за нещата, които правят, в добавка - кратки лични бележки от мен.Историите им си приличат и разказват за тежък труд на хора, търсещи свой дом. Вината обаче, и това беше огромната изненадата за всички нас, бяха абсолютно различни. Всяка изба стои ясно запечатана в съзнанието ми със собствен профил, характер и подход към виното. По-важни от неизбежно субективните дегустационни бележки ми се струват нещата, които ни се казаха и показаха:Винените региони в тесния и малък Израел възлизат общо само на 5000 хектара. Разпръснати са из северната, централна и южна част на страната и са осем на брой: Голански възвишения, Горна Галилея, Долна Галилея, Кармел, Юдейски равнини, Йерусалимски хълмове, Юдейски хълмове, Негев.Климатът им варира от пустинен - горещо лято, студена зима и големи температурни разлики ден-нощ – през средиземноморски до почти континентален със сняг през зимата (Голански възвишения и Горна Галилея).Лозята са разположени по склоновете на хълмове, в междинни котловини, по високи плата или в равнинни части в близост до морето. Височината им варира от 100 до 1100 м. н. в. Почвите са предимно вулканични, варовикови, глинести или тера роса.В пустинята Негев, логично, се срещат и песъкливи. Природата е поставила добра основа за израелското вино, дарявайки го с нещо изключително важно – разнообразие. Естествено, ако е лесно, няма да е интересно и затова в картината два основни, малко по-тъмни, щриха нанасят държавата и водата:Лозята, като такава земя, трябва да се намират в селскостопански райони. Избите според закона са производствени единици и съответно са прогонени в индустриални зони или просто по средата на нищото.Не можеш да правиш и селско стопанство, и промишленост, т.е. лозята не са собственост на избите, а на самостоятелни лозари. Такова нещо като изба, заобиколена от лозови масиви, почти няма. Малко имат късмета да имат собствени лозя и това са само приватизирани кибуци, които са започнали да се занимават и с правене на вино.Гроздето винаги пътува до избата и то най-малко на час и половина път. Това винаги става в хладилни камиони, така че не се възприема като особена трудност, пък и друг начин няма. Работата с лозарите, макар и с първоначални трудности преди години, сега функционира много добре, най-вече защото израелците са изключително иновативен и работлив народ и се чувстват свързани със земята си по начин, който външни хора много трудно могат да разберат.Лозята се гледат във формировка „Guyot”като отделните пръчки се вдигат доста нависоко, така че се получава стена с голяма площ. Бере се главно на ръка, като не липсват разбира се и трактори, всичко зависи от големината на избата и лозето.95% от лозята в Израел се напояват, защото макар и нощите или зимите да са студени в някои региони, то летата без изключение са подтискащо горещи и най-важното – сухи. Капковото напояване и неговото контролиране чрез компютърни системи е наука владяна в най-дълбоки детайли както от технолозите, така и от лозарите, но това не би трябвало да учудва, като се има пред вид приносът на Израел в усъвършенстването на този метод за напояване.За избите ресурсът е държавен, защото държавата Израел е изградила система за пренасяне на вода из цялата си територия на изключително високо технологично ниво и това съответно струва, не малко. За лозята в Израел все пак има светлина в тунела: всеки решил да премине от гледането на изискващи обилно напояване култури (банани) към такова на икономични в това отношение (лозя) получава помощи от държавата.В Израел има около 250 изби, като трите най-големи - Carmel, Barkan и Golan Heights Winery – преработят около 65% от реколтата. Всички те са оборудвани на високо технологично ниво, дори когато става въпрос за буквално гаражни вина (правени в нечий гараж) и миниатюрни обеми на производство.Преобладава френският дъб, като има и отявлени фенове на американския, както и експериментиращи с дъб от Източна Европа.Експериментът с дъба е свързан с другия голям и решаващ за бъдещето на израелското вино експеримент – този с гроздето. Както показва археологията, по тези земи вино се е правило много преди римляните, но историята направо изличава този клон на селското стопанство за повече от 2000 години.Днес израелската земя съвсем не е сигурна кой е най-подходящият сорт, както за тероара й, така и за имиджа й в очите на останалия винен свят. Няма останки, нито сведения за автохтонни сортове. Предполага се, че сирата се е чувствала добре в тези ширини, което подкрепя донякъде тезата, че името на сорта идва от персийския град Шираз, но доказателства за това няма.В отчаяно търсене всеки на собствената си истина в лозята се гледа едва ли не всичко, което може да се срещне по света. От червените това са каберне совиньон, мерло, сира/шираз, каберне фран, каринян, петит сира, аргаман, пти вердо, малбек, мурведр, небиоло, пино ноар, санджовезе, барбера, зинфандел, темпранийо, турига насионал.От белите се отглеждат шардоне, совиньон блан, гевюрцтраминер, вионие, коломбар, бял ризлинг, емералд ризлинг, шенин блан, семийон, александрийски мускат, пино блан и русан.Най-много площи заемат каберне совиньон и мерло със съответно 25% и 20% от площите. При белите водят мускат и совиньон блан с по 5%.Важно за пазара на израелско вино е то да бъде кашерно, иначе няма шанс да бъде продавано в ресторанти, магазини или хотели. Това не е заради ултра-религиозните общности, а защото на Великден всички сме много набожни, както показва и собственият ни, православен, опит.На Пасха всички спазват религиозните ритуали, а и се пие много вино, ето защо на вината пише „kosher for Passover”.Очевидно за избата е по-лесно да прави изцяло кашерно вино, отколкото да си причинява значителни главоболия един път в годината.Освен това не трябва да се забравят около шестте милиона евреи в САЩ, почти толкова, колкото е населението на Израел, много от които спазват Шабат и които представляват основния пазар за израелското вино.Когато преди време зададох въпроса „Какво прави едно вино кашерно?” на един български религиозен евреин, той ми отговори: „Аз. Ти само го внеси.”Очевидно истината е друга и ето какво точно различава кашерното вино (Jájin kaschér) от „нормалното” (Jájin stam):Основно положение е, че от пресоването на гроздето до бутилирането на виното, т.е. както материалът, така и цялото оборудване - преси, помпи, резервоари, бъчви и т. н. – могат да бъдат докосвани само от религиозни евреи, спазващи Шабат.Тъй като собствениците на изби и технолозите принципно не са религиозни, те изпадат в не особено удобната ситуация да не могат да докоснат собственото си вино, докато то не е бутилирано. Безспорно тук се иска голямо търпение и умение за делегиране и ръководене.Има и кашерни бъчви, които не се различават като качество на дървото от обикновените. Просто местата, на които е необходимо уплътнение и което принципно се прави с участието на брашно, при кашерните бъчви се уплътняват със специална смола. Това по никакъв начин не влияе на виното (дори и не се сещайте за рецината, двете нямат нищо общо).Принципно Израел е страна на червеното вино, разпределението на пазара е 70% червено, 20% бяло, 7% пенливо, 3% розе.Пият се скромните 4 л. на глава от населението годишно. Както споменах по-горе, всеки отчаяно търси най-удачният сорт за лозята и винения си мироглед.Попаднахме на удивителни кариняни, които показаха, че сортът може да се отблагодари при правилно отношение; монументални каберне совиньони; благоуханни каберне франи, пино ноари в стилистика каквато ви хрумне и ширази, които ехтяха на персийско наследство. Две от избите показаха Пети Сира, която можеше да накара калифорнийската да се засрами.Белите приличаха много на българските вина (тук оставям всеки да тълкува написаното, както сметне за удачно), с изключение на някои шардонета, идващи от single vineyards и които можех да се мерят с най-добрите Шаблита.Общото за всички вина е високият алкохолен процент на вината, значителен проблем за европейските потребители напоследък, но не и за израелците. Едва на 15,8 % те признаваха, че може би алкохолът идва малко в повечко и през цялото време питаха дали го усещаме. Стилът им е на границата между Стария и Нов свят, с обърнат към Новия свят поглед.Никой от нас не очакваше да се чувства по начина, по който установихме, че се чувстваме на втория ден: възхитени от хората и вината и жадни за още.Освен професионалната изненада да опитаме толкова интересни, различни и направени с умение и любов вина, някак си не очаквахме да ни посрещнат тези спокойни, скромни, сърдечни и убедени в това, което правят, без да бъдат самодоволни, хора.Любимо клише за незапознатите с темата е това за не особено любезния евреин, който се изолира от заобикалящата го среда. Срещнахме се с точно обратното: хора, жадни за контакт и обмяна на мнение и опит. – една от малкото изби, практикуващи активно винен туризъм. Предлагат дегустация на червени сухи вина и френски шоколади на  „Valrhona”, която определено отваря сетивата за нови усещания. Имат малък семеен ресторант с кухня, проектирана от собственика, самият той страстен готвач, в която предлагат феноменални вегетариански пици и направени от тях сирена (кухнята е кашерна и не може да се смесват месни и млечни продукти). - разположена в селището Kfar Tikva (Село на надеждата), в което живеят и работят хора с различна степен на умствена изостаналост или както ги наричат в Израел „хора със специални нужди”, включително и в избата Тулип. Много фини вина и забележителни сирена, които ни бяха поднесени към тях. - едни от малкото късметлии със собствени лозя, тъй като основателят й, в качеството си на член на кибуц, е отглеждал грозде и решава да се занимава с производство на вино. Тероар-исти с невероятни single vineyard вина. - дна от трите наистина големи като обем изби с над 5 милиона литра вино годишна продукция. Собственици са 4 кибуца и 4 мошава (Moshav е нещо като кооператив, за разлика от кубуца, където няма никаква форма на лична собственост). Притежават 15 различни лозови масива. Подобно на Мондави в Калифорния, огромна винена институция, в която всяко вино си знае мястото и наред с коректната масовка, има забележителни и скъпи вина. – джойнт-венчър с водещото участие на Голан Хайтс Уайнъри, намиращ се в кибуца Yiron. Много модерни - и като вина, и като архитектура. Изключително симпатичен технолог, работещ в подножието на Голанските възвишения, където не се знае кога отново ще завалят куршуми. - първото място, на което виждаме главен технолог жена. Високата 150 см Naama държи нещата здраво под око и прави страхотни вина. Тук чухме и първият професионален виц: „Каква е разликата между конвенционално и органично лозарство? Първите пръскат лозята си през деня, вторите - през нощта.” - впечатляващо място и хора. Началото дават козите: двете семейства, които се заселват в Горна Галилея преди половин век днес отглеждат най-голямото стадо кози в Израел и произвеждат продукти от козе мляко за чудо и приказ. Поне според мен, единственото място на света, за което знам, че предлага сладолед от козе мляко. В последствие решават да правят и вино и засаждат лозя. Избата е основана през 2003 година, вината са прецизно направени с големи амбиции и много пари. Въпреки това - изключително скромни и мили собственици. - буквално гаражното производство на Тцина Авидан, всъщност архитект по професия, се случва в наетия под наем гараж на един кибуц. Въпреки това вината й не са кашерни, защото, както казва самата Тцина,  няма нужда – скъпите бутикови продукти в миниатюрни серии се разпродават за нула време. Страхотни ширази, които ако не бяха с толкова висок алкохол, щяха удивително да напомнят Северна Рона. За моя голяма тъга Тцина Авидан вече не е между нас. - семейна бутикова изба, работеща по типичния за Израел начин: с лозя, разпръснати из цялата страна и с много сортове: каринян, вионие, гевюрцтраминер, ризлинг, петит сира, пино ноар и др. Впечатлително уверени в посоката, в която вървят хора. - ако има родоначалник и патриарх на израелското вино, това е Яир Маргалит. Професор по химия и физикохимия, той започва да се интересува от вино, докато е гостуващ професор в Университета Дейвис в Калифорния. Резултатите от това „надничане през вратата на колегите до мен” са първата бутикова изба на Израел, вина само от каберне совиньон, каберне фран, мерло и петит сира, които се търгуват по принципа на grandscrus-вината от Бордо и дълги години консултантски услуги за стартиращи израелски изби. От всички изби, които посетихме, Маргалит са единствените, които не напояват лозята си – нечувано и смятано за невъзможно в Израел. Баща и син Маргалит доказват не само обратното, но и че резултатите са такива, че вината се разпродават без остатък в рамките на три уикенда през март и април всяка година.", "date": "2019.04.26", "title": "Винено пътешествие до Израел"}
{"url": "http://www.cross.bg/boyan-petrov-leva-1602761.html", "text": "/КРОСС/ Историкът на българския алпинизъм доцент Сандю Бешев, който бе и близък приятел на Боян Петров и негов учител, разпространи най-новата версия за случилото се с най-успешния ни алпинист. Припомняме, че Петров изчезна на 5 май 2018 година под връх Шиша Пангма (8027 метра), където се опитваше да стъпи на 11-ия осемхилядник.\"Моята версия е, че той все пак е изкачил върха. Имал е на разположение 14 часа, за да достигне до горе и да се върне обратно в последния лагер, за да си вземе раницата и да започне да се спуска надолу\", каза Бешев пред actualno.com. \"Именно тогава времето рязко се е влошило. Навалял около 50 метра нов сняг. Между последния и предпоследния лагер на 7500 м и 7100 м е имало ледени пукнатини. Те са били покрити от този сняг. Този \"капан\" ние, алпинистите, наричаме \"лъжливи мостове\". Така, в тъмното и в лошото време, той не е усетил, че стъпва на кухо и навярно е пропаднал там\", смята Сандю Бешев.Масово изкачване до Копитото в памет на Боян Петров организират на 18 май негови роднини и приятели. За разлика от миналата година, този инициативата по любимия маршрут на Съни ще има състезателен характер.За всички регистрирани за Копитото участници са предвидени стартов пакет с номер, карта на Витоша, както и специален медал, който ще получат на финала. Лентата е направена с алпийско въже и възли, а в средата му има еделвайс, който може да бъде използван като значка. Усилията на най-добре представилите се ще бъдат възнаградени парично - 1000 лева за победителя, 500 лева за втория и 200 лева за третия.Регистрацията вече е отворена на kopitoto.bg и само за броени дни се радва на голям интерес. Броят на хората, които могат да се включат обаче, е ограничен до 1000 души. Регистрационната такса е 25 лева, а за децата до 14-годишна възраст е безплатно и всички те ще получат подарък еделвайс. След края на състезателната програма е предвидено изкачване от всички, които искат да почетат Боян.\"Боян Петров е състезател, двигател, мотиватор, вдъхновител. Надяваме се, че всеки един финиширал ще намери смелост и мотивация да се изправи пред собствените си върхове, и цялата си енергия и воля да направи първата си крачка в своето собствено голямо пътешествие!\", коментира жената на Боян - Радослава Ненова, която се надява проявата да стане традиционна.Тя планира всяко изкачване да бъде посветено на връх в Хималайската корона. Именно по този начин участниците ще имат възможност да \"съберат\" своята корона по пътя нагоре. на 18 май събитието ще бъде посветено на Гашербрум I (8080 м) - първия осемхилядник на Боян.", "date": "2019.04.26", "title": " Нова версия за смъртта на Боян Петров"}
{"url": "http://www.cross.bg/mestan-putya-smurtta-1602795.html", "text": "/КРОСС/ Лютви Местан даде пресконференция в Кърджали 13 дни след катастрофата с негово участие, при която загина 6-месечно бебе. Лидерът на ДОСТ каза, че дълбоко страда за смъртта на малкото момиченце, но категорично „няма да поеме върху себе си чужд грях и чужда вина“.„Единственото нещо, което искам е честно и обективно разследване, което да установи истината за катастрофата и на тази основа да се определи отговорността“, посочи Местан.„До днес избрах мълчанието, като израз на съпреживяване на огромната мъка на родителите, роднините и близките на загиналото бебе. Аз или трябваше да мълча, или да кажа истини за отговорността на бащата, водач на БМВ-то, което удари колата, която управлявах. Но аз знам, ченяма по-страшна истина от тази, която те прави виновен за смъртта на собственото ти дете. Затова мълчах. Лъжите обаче набраха такава скорост под специалния надзор на прокуратурата, че не мога да стана съучастник в добре планиран сценарий за изграждане на образа на злодея, убиец на дете, само защото това би обслужило някои политически интереси с оглед на статута ми на председател на партия ДОСТ”, заяви още той.Лютви Местан обвини прокуратурата в злонамерени лъжи и каза, че ще си търси правата в съда. Той определи изказването на говорителя на главния прокурор Румяна Арнаудова за скандално и преднамерено, когато тя съобщи, че от 2013 г. до сега политикът има в сила 1 наказателно постановление, 1 акт и 13 фиша за превишена скорост.„Ще заведа дело за квалифицирана клевета срещу прокуратурата“, каза още Лютви Местан.Местан заяви, че няма нито едно нарушение на пътя и за да го докаже, ще иска КАТ да му предостави всички фишове и глоби от 2013-та година насам. Според него нарушенията на пътя, за които прокуратурата съобщава, са направени от други хора, шофирали автомобилите на ДПС.", "date": "2019.04.26", "title": "Лютви Местан: Няма да поема върху себе си чужд грях и чужда вина"}
{"url": "http://www.cross.bg/knigata-stolitza-svetovna-1602746.html", "text": "/КРОСС/ Велико Търново кандидатства за Световна столица на книгата през 2021 година. Решението за кандидатурата беше взето на днешното заседание на Общинския съвет.Титлата се присъжда от ЮНЕСКО за каузата отдаденост на книгата, четенето, създаването и достъпа до книгите.Консултативен комитет избира Световната столица на книгата за едногодишен период, започващ на 23 април. Сегашната Световна столица на книгата е арабският град Шарджа.Градът, избран за Световна столица на книгата, се ангажира да проведе различни инициативи за популяризиране на книгата и насърчаване на четенето.„През последните години Велико Търново получи официалното признание на културните институции и медиите като „най-четящия град“ в България, освен това градът разполага с мощен духовен и организационен ресурс, който би получил своето признание и изява като Световна столица на книгата за 2021 година“, се казва в предложението за кандидатстване.Организатор на събитията ще бъде Регионална библиотека „Петко Славейков“. При спечелване на титлата финансирането на проявите, в рамките на 250 000 лева, ще бъде осигурено от общинския бюджет.", "date": "2019.04.26", "title": "Велико Търново кандидатства за Световна столица на книгата"}
{"url": "http://www.cross.bg/gerb-samo-nito-1602743.html", "text": "/КРОСС/ Институтът за стратегии и анализи (ИСА) публикува политическия си анализ за събитията в България, в Европа и в света през месец април 2019 година под заглавие: - ПОЛИТИЧЕСКИЯТ ЕЛИТ ГУБИ ЛЕГИТИМНОСТ - БЪЛГАРИЯ ИМА НУЖДА ОТ НОВ ИКОНОМИЧЕСКИ МОДЕЛ - ГЕРБ – СТАРИ ЕВРОЛИЦА И НОВА КОАЛИЦИЯ - БСП – НА ХОД СА ПРЕФЕРЕНЦИИТЕ - ДПС – НА ДИСТАНЦИЯ ОТ ЕСКАЛИРАЩИТЕ СБЛЪСЪЦИПледлагаме ви резюме  Ситуацията около управлението на държавата става все по-неудържима.  - пораженията от „Апартаментгейт“, загубата на първо място на ГЕРБ в социологическите проучвания, парламентарният блокаж, ускорената предизборна динамика, конкурентните отношения между коалиционните партньори в малката коалиция, изострените за първи път отношения вътре в ГЕРБ. Всичко изброено  Вече е много късно за мащабния рестарт, за който писахме през есента на миналата година. . Това е най-тежкият момент за всяко управление, озовало се под обсадата на политическите и социални обстоятелства. Раздирано отвътре и атакувано отвън, то няма как да продуцира управленските си възможности в социалната реалност. Ерго, да прави реформи, да генерира пари, да подобрява сектори, да експериментира с политики, да предприема непопулярни мерки, да решава устойчиво проблеми.  Изследователският въпрос е колко дълго може да продължава това фактическо положение. Предизборната кампания се отличава с ожесточеност, втвърдяване на позиции, доминация на специфично вътрешните над европейските теми. Най-схематично тя върви на три концептуални нива. На първото е сблъсъкът между ГЕРБ и БСП, който е най-мащабен и доминантен с персонализирани характеристики и кръжащи наоколо политически проксита, без реална тежест и претенция. На второто ниво влизат ДПС и „Демократична България“, които имат стар конфликт и той се изостря рязко в кампанията. На третото ниво, букетът от патриотични формации влиза в тежък конфронтационен сблъсък за патриотичното пространство.  като заявка за това е регистрацията на „Път на младите“ или ще има плавна приемственост, като процес на еволюционно и естествено обновление на партийните елити. Българската политика вече няма да е същата, поне в близко бъдеще. Нещата се промениха. Нито един от големите и мащабни скандали през последните две години не успя да отключи това, което направиха две статии за два апартамента и един асансьор. Сравнението си заслужава да се направи – нито Истанбулската конвенция, нито продажбата на ЧЕЗ на Гинка Върбакова, нито трагедията край Своге, нито фалитът на „Олимпик“, нито сривът на Търговския регистър или друг от непрестанните скандали, които съпътстват това управление от самото му начало. Доказа се теорията за „повратната точка“, при която едно наглед дребно събитие е в състояние да доведе до епидемични последици и до мащабни промени.  И е важно да се подчертае дебело, че всичко започна, случва се и се развива от и през медиите, а не през институциите на държавата. Явно има паралелна реалност, натоварена с повече легитимност, която държавата е загубила. Това са условия за радикална социална промяна, която може да тръгне в различни посоки – смяна на политически елити (включително болезнена), преформатиране на политическата система, институционален рестарт (включително с преучредяване на цели звена и институции), серия от избори до напасване на нов модел. Европейските институции са забелязали сигналите, били са пасивни през годините, запазват мълчание в момента, за да не наливат масло в мелницата на евроскептичните формации, но ще реагират проактивно след края на изборите.  и няма как да бъде изместена с палиативни мерки. Другата тема е поведението на елита, който се проектира върху прояви в българското общество, които правят непоносим цялостния климат на живот в страната – агресия, парадиране с права, незачитане на общите правила, меркантилност, газене на слабия, арогантност, лъскави придобивки, несправедливост и т.н.  През този месец тя вече отчетливо се пренесе на терена на съдебната власт и пряко засяга предстоящия избор на главен прокурор. Имиджово България стои изключително зле на европейско ниво. Всички усилия на правителството са насочени към общественото мнение вътре в страната. Подчертаваме обаче, че в съвременния свят информацията бързо преминава границите и е достъпна за всички. Както показва „Апартаментгейт“ и отразяването на скандала в чуждите медии, опитите да се контролира информацията в България може да се окажат контрапродуктивни, а социалните мрежи са индикатор за подобна хипотеза. защото почива на несправедливост и тежка корупционност.  Румен Радев (8 април) бе един от най-напрегнатите откъм политическо разделение и институционално разминаване. За първи в историята на институцията той завърши без приемане на обща декларация и постигане на каквото и да е съгласие.  На тази плоскост трябва да се търси и неформалният резултат от заседанието: в ясното позициониране на участниците. П Без опозиция в зала, в предизборна обстановка, при кризата около „Апартаментгейт“ институцията реално функционира на минимума на своето съществуване.  ако не се предприеме рязка смяна на политиката – ползването на циганските общности за изборен резервоар си има цена. Проблемът надхвърля полицейските действия и правомощия (кога и защо са освободени извършителите на побоя и др.) и опира директно в политиката. Под политически чадър гетата се развиха до паралелни общества и клетки на организирана престъпност. Безрезултатното усвояване на пари за ромската интеграция очевидно следва грешен модел и е пряка заплаха за сигурността на българските граждани. . Подложената на неимоверни външни атаки формация предпочете да заложи на сигурното, на стари свои кадри, които са свързани с работата в евроинституциите. Коалиционният устрем на ГЕРБ показва желание за демонстриране на нова роля на партията. Досегашното „както ни подреди народът“ и „ГЕРБ винаги е сам на избори“ очевидно вече не е релевантно и имаме нова саморефлекция на формацията.  За първи път срещу ГЕРБ се надигна такава масова вълна от озлобление и недоволсто, което вече се изразява не само в интернет, а и на публични срещи. БСП влиза в кампанията с тежки вътрешни проблеми и дълбоко разделение. Това, обаче, се оказа само прочитът на медийната сцена и на повърхността. . Националният съвет вече не е орган, който да е представителен за организационните настроения на членската маса, а бюрократично тяло, останало в наследство от предишните ръководства.  При всички варианти съвместната им работа е невъзможна.  Трите формации се регистрираха поотделно. Те вече са конкуренти и де юре. Коалицията им има само виртуални характеристики. Конкурентната среда, в която ги поставя евровотът, изостря още  повече тежките им отношения. Вероятно нещата ще ескалират, защото оределите вследствие на скандалите националистически избиратели са краен брой, който няма да стигне за всички.  ако определим така „Апартаментгейт” и ескалиращия сблъсък между ГЕРБ и БСП. Движението влиза с добри позиции в кампанията за европейските избори. Социолозите („Галъп”, Тренд) отчитат константна подкрепа за ДПС, независимо от трусовете на вътрешно-политическия терен. Евроизборите са важни за ДПС и от гледна точка на актуалното противопоставяне либерализъм/мултикултурализъм – национализъм. Партията остава с ясен либерален и евроатлантически профил.В Народното събрание  Цените на бензина се повишават, което оказва влияние върху електоралния потенциал на Веселин Марешки. Въпреки това, той има минимален шанс за преминаване на бариерата, необходима за изпращане на представител в Европейския парламент. , водач на листата е самият той. Философията му за тези избори е „бой по патриотите“ и мрежа от аптеки и бензиностанции, като партийна инфраструктура за кампанията.  от Касим Дал и БЗНС на Спас Панчев. Прави впечатление, че партията разполага с ресурс и осигурен медиен излаз.  Те нямат потенциал да спечелят евродепутат, но отцепените гласове от БСП ще бъдат в полза на ГЕРБ, заради малката разлика между партиите на Борисов и Нинова.  рязко промени шансовете за вкарване на депутати. Реториката на Кънев е ясно адресирана и настъпателна, различна от интелектуалното говорене на Светослав Малинов, който се отказа от надпреварата.  когато бе пикът на противопоставянето по оста тоталитаризъм-демокрация, комунизъм-антикомунизъм. Отново се говори за изграждане на правова държава, за рестарт на институциите, за гарантиране на граждански права, достъп до правосъдие, сигурност на гражданите.   - политолог - Изпълнителен директор на Институт за стратегии и анализи - Институт за стратегии и анализи (Македония, Русия, Украйна)Д-р Пламен Христов (Гърция)Иво Иванов (Турция) (икономика)  I. ИЗВОДИ И ПРОГНОЗИ II. УПРАВЛЕНСКА ДИНАМИКА - „АПАРТАМЕНТГЕЙТ“ – РАЗВИТИЯ, СЛЕДСТВИЯ, ПРОГНОЗИ - ПРЕДИ ИЗБОРИТЕ ПРАВИТЕЛСТВОТО СЕ ОПИТВА ДА ОВЛАДЯВА КРИЗА СЛЕД КРИЗА - ОСНОВНИ ИЗВОДИ ЗА ИКОНОМИКАТА И ПЕТ УСЛОВИЯ ЗА НОВ МОДЕЛ - КСНС ПРИ ПРЕЗИДЕНТА – ИНСТИТУЦИОНАЛНО РАЗМИНАВАНЕ И ПОЛИТИЧЕСКО РАЗДЕЛЕНИЕ - ПАРЛАМЕНТ В ХИБЕРНАЦИЯ - ПРОТЕСТИТЕ В ГАБРОВО И МОДЕЛЪТ НА МЕСТНОТО УПРАВЛЕНИЕ - ДЕЛОТО СРЕЩУ ИВАНЧЕВА – ПРИСЪДА БЕЗ АНАЛОГ И ОСТРИ РЕАКЦИИ III. ПАРТИЙНА ДИНАМИКА - ГЕРБ – СТАРИ КАДРИ В ЕВРОЛИСТАТА И НОВА КОАЛИЦИОННА ПОЛИТИКА - БСП - на ход е масовото използване на преференции - ОБЕДИНЕНИ ПАТРИОТИ – ВСЕКИ СРЕЩУ ВСЕКИ - ДПС СТОИ НА ДИСТАНЦИЯ ОТ ЕСКАЛИРАЩИТЕ СБЛЪСЪЦИ - „ВОЛЯ“ УВЛИЧА ПОПУЛИСТКИ ВОТ - ИЗВЪНПАРЛАМЕНТАРНИ ПАРТИИ IV. МЕЖДУНАРОДНА ДИНАМИКА - ЕВРОПЕЙСКИ СЪЮЗ, КИТАЙ И БЪЛГАРИЯ - РУСИЯ – МЕРЦЕДЕС-БЕНЦ ОТКРИ ЗАВОД В „ЕСИПОВО“ - КОМИКЪТ ЗЕЛЕНСКИЙ РАЗГРОМИ ПОРОШЕНКО НА БАЛОТАЖА В УКРАЙНА - ТУРЦИЯ – СЪТРЕСЕНИЯТА В ПОЛИТИКАТА И ИКОНОМИКАТА  ПРОДЪЛЖАВАТ - ГЪРЦИЯ ВЛЕЗЕ В ПРЕДИЗБОРНА КАМПАНИЯ, НОВА ДЕМОКРАЦИЯ СЕ ЗАСИЛИ КЪМ ВЛАСТТА - СЕВЕРНА МАКЕДОНИЯ НЕ ИЗБРА ПРЕЗИДЕНТ НА ПЪРВИ ТУР, КАНДИДАТЪТ НА СДСМ – С НИЩОЖНА ПРЕДНИНА Пълният 50-страничен вариант на анализа е достъпен само за абонати. ", "date": "2019.04.26", "title": " ИСА: \"Апартаментгейт\" компрометира държавата на прага на европейските избори"}
{"url": "http://www.cross.bg/dieta-sredizemnomorskata-dietata-1602732.html", "text": "/КРОСС/ Средиземноморксата диета… Чуваме непрекъснато от медии и различни специалисти за ползите й за здравето. И все пак въпросът, който най-вероятно ви вълнува е дали е полезна?Средиземноморската диета е базирана върху кулинарните традиции на остров Крит в Гърция и южните части на Италия (затова често се нарича и \"Критска диета\") от 60-те години на ХХ век. По това време хората в тези части на Европа са имали едни от най-ниските нива на хронични заболявания и най-висока средна продължителност на живота в света.Както може би се досещате, тук не говорим точно за \"диета\", а по-скоро за цялостен начин на хранене и живот на хората от Средиземноморието. Затова и няма строги правила по отношение на това кои храни са изключени извън диетата.Фокусът е поставен по-скоро върху това какво трябва да се включи. Това са най-вече растителните храни и полезни мазнини като зеленчуци, плодове, бобови растения, пълнозърнести храни, зехтин, ядки, семена и др. Употребата на свежи билки и подправки е препоръчителна.Позволени са и умерени количества (само няколко пъти седмично) риба, морски дарове, птиче месо, яйца и млечни продукти като сирене и кисело мляко. Червеното месо обикновено не се препоръчва в средиземноморската диета, или ако присъства, то е в минимални количества (нещо, с което аз не съм съгласен).Може да се обобщи, че това е диета за хора, които обичат да си доставят удоволствие чрез храната. Важно е всичко да се консумира в умерени количества. Крайните лишения не са препоръчителни. Дори и червеното вино е позволено (отново в умерени количества - около чаша на ден)! Физическата активност и храненето на маса със семейство и приятели също са част от средиземноморския начин на живот.Обикновено в средиземноморската диета се включват три хранения дневно:• Закуска: кисело мляко с пресни плодове, овесени ядки и семена;• Обяд: сьомга с гръцка салата (фета сирене, домати, маслини, краставици и лук);• Вечеря: постна лазаня с леща и гарнитура от сотирани зеленчуци.Предимства на средиземноморската диета• Сравнително лесна за спазване поради големия избор на храни;• Няма строги правила за изключване на цели групи храни;• Осигурява сравнително висок прием на витамини, минерали, антиоксиданти, фибри и други важни хранителни вещества;• Зехтинът, сьомгата и ядките в диетата набавят полезните за сърцетомононенаситени мазнини и омега 3 мастни киселини;• Пълнозърнестите храни, както и пресните плодове и зеленчуци обикновено отнемат повече време за храносмилане, което предотвратява резки пикове и спадове в кръвната захар;• На практика в диетата липсва прием на бяла захар, трансмазнини и рафинирани храни;• Ползите за здравето й са добре документирани от редица научни изследвания - диетата намалява риска от сърдечни заболявания, диабет тип 2, Алцхаймер, Паркинсон и др.Недостатъци на диетата• Не се казва нищо за големината на порциите, а се споменават единствено думи като \"умерен прием\";• Приемът на протеин е нисък (около 15%), което не я прави подходяща в съчетание със силови тренировки;• Ниската консумация на червено месо и яйца може да доведе до недостиг на хранителни вещества (например желязо и холин);• Ядките, зехтинът, пресните плодове и зеленчуци, рибата и морските дарове са сравнително скъпи за българския стандарт. И от всичко казано дотук изглежда, че средиземноморската диета е добра опция за тези от вас, които просто искат да поддържат добро здраве. Но ако целта ви е отслабване и искате наистина сериозни резултати, тази диета не е подходяща за вас. Както знаете горенето на мазнини е точна наука и количествата ни интересуват - \"умерен прием\" от това или онова не ни казва много.Освен това, ако тренирате с тежести, приемът на протеин от едва 15% е крайно недостатъчен. Протеинът ще осигури на тялото ви необходимите аминокиселини, за да постигнете добри резултати. ", "date": "2019.04.26", "title": "Средиземноморската диета - заслужава ли си?"}
{"url": "http://www.cross.bg/tema-velikden-aleksandur-1602744.html", "text": "/КРОСС/  Започва кампанията за европейските избори - какви са очакванията? Правилата на ЦИК - гост говорителят Александър Андреев; След срещата между Ким Чен-Ун и Владимир Путин - послания и знаци;Какво ще е времето на Великден? - прогнозата на синоптиците; На Разпети петък - думи за смирение и очакване. Обвинение и 100 хиляди лева гаранция за Александър Манолев. Ще бъде ли наказан за злоупотреби с евросредства? Коментар на проф. Антоанета Христова. Как треньор на 83 години продължава да създава шампиони? На живо от Ямбол - младежи спасиха сляпо куче от водите на Тунджа?В рубриката „Чети етикета\" - колко храна изхвърляме по празниците и как да пазаруваме разумно за Великден? В „Седмица на духа\" - дядо Сионий за силата на вярата и символа на разпятието. На Разпети петък влизаме в един от най-древните български храмове. Разговор за вярата и смирението от църквата „Света София\". На път преди Великден. Румен Бахов и Румен Дунев с полезни съвети за пътуване с автомобил. И още: хиляди румънци с резервации на българското Черноморие. На живо от Дунав мост.Актьорът Стоян Алексиев за грешката и прошката, за изкуството и изкуственото в отношенията между хората. Проф. Александър Чирков за сърдечните проблеми на българите и случаят със смъртта на пациент пред „Пета градска болница\". Има ли надежда за чакащите белодробна трансплантация? Българските лекари започват обучение за извършване на операциите и у нас. Лошо време за Великден. Ще се радваме ли на слънце през май? Разговор с климатолога Георги Рачев. Последни покупки за трапезата преди Възкресение Христово. За какво да внимаваме? Истории за човешката доброта. Как възстановиха църква в Ямбол и кой помогна на социално слаба жена да се избави от мизерията? Майка реши да описва ежедневието си в карикатури. Коя е тя? Единственото по рода си в света шоу на динозаврите идва в София. Какво ще видим? ", "date": "2019.04.26", "title": "Теми и гости в сутрешните блокове на телевизиите на 26 април"}
{"url": "http://www.cross.bg/listovka-na-korbin-za-evrovota-yadosa-leiiburistite-1602747.html", "text": "/КРОСС/ Лидерът на британските лейбъристи Джереми Корбин предизвика гнева на съпартийци и съмишленици, предаде HuffPost UK. Причината е листовка на партията, свързана с предстоящите избори заЕвропарламент. Великобритания бе принудена да започне подготовка за тях, след като стана ясно, че няма да напусне ЕС в предвидения по-рано срок. В листовката се твърди, че партията е готова да ръководи Кралството и следБрекзит, а за втори референдум по темата нищо не се споменава. Това озадачава, тъй като позициите на партията по тези въпроси са известни. В ЕП не са запознати с листовката. ", "date": "2019.04.26", "title": "Листовка на Корбин за Евровота ядоса лейбъристите"}
{"url": "http://www.cross.bg/sreshtata-pytin-vreme-1602745.html", "text": "/КРОСС/ Севернокорейският лидер Ким Чен Ун заяви, че САЩ са действали „злонамерено“, по време на срещата му с президента Доналд Тръмп в Ханой, предаде севернокорейската информационна агенция KCNA, цитирана от АФП.Лидерът на Северна Корея допълни, че ситуацията на Корейския полуостров е достигнала „критична точка“. Ким Чен Ун направи това изявление по време на срещата му с руския президент Владимир Путин във Владивосток. Държавните медии в Северна Корея определиха разговорите между Ким Чен Ун и Путин, като „безусловни и приятелски“.Севернокорейският лидер заяви, че „ситуацията на Корейския полуостров и в региона в момента е в застой и е достигнала критична точка“.", "date": "2019.04.26", "title": "Ким Чен Ун: САЩ действаха злонамерено при срещата ми с президента Тръмп"}
{"url": "http://www.cross.bg/hybchev-lechkov-iiordan-1602748.html", "text": "/КРОСС/ Напускането на Петър Хубчев от националния отбор е факт. Сред мотивите за оставката си специалистът е описал и поведението на част от ръководителите на БФС - конкретно Йордан Лечков, Емил Костадинов и Венцеслав Стефанов, пише днес \"24 часа\".Още след равенството с Косово, Хубчев изрази публично недоволство от факта, че вицепрезидентът на БФС и отговорник за националните отбори непрекъснато критикува играчите.\"Няма да позволя на никого да напада футболистите. Това се отнася включително и за вицепрезидента на БФС Йордан Лечков. Той може да недоволства от мен, от екипа ми и ако утре каже, да си тръгваме. Отиваме при него и се разделяме. Но да говори такива неща по адрес на момчетата, не мога да го допусна\", каза тогава пред \"Блиц\" Хубчев.В обосновката на напускането си е добавил и членовете на Изпълнителния комитет на БФС Костадинов и Стефанов. Сред мотивите на Хубчев е написано също, че по време на лагери на националния отбор на базата имало повече сватби, отколкото тренировки.Хубчев бе утвърден за селекционер на България в края на септември 2016 г. Той води националите в точно 20 мача - 8 победи, 5 равенства и 7 загуби. 9 от тях бяха световни квалификации, 6 от Лигата на нациите, 2 евроквалификации и 3 приятелски срещи. С Хубчев си тръгват и помощниците му Георги Донков, Левон Апкарян и Армен Амбарцумян.", "date": "2019.04.26", "title": "Петър Хубчев подал оставка заради част от ръководителите на БФС"}
{"url": "http://www.cross.bg/sledobed-vremeto-zapadna-1602749.html", "text": "/КРОСС/ В събота сутринта ще е слънчево, но следобед ще се развие купеста облачност, ще има превалявания и прегърмявания, главно в Западна България. „Има възможност да има и слаба градушка”, обясни климатологът. „След 1 седмица настъпваме в максимума на градушките”. В събота срещу неделя в полунощ в Западна и Централна България може да вали. В неделя следобед ще има слабо захлаждане и валежи.\"Сега му е времето да вали - края на април и началото на май, който е и най-валежният месец от цялата година. Първите десет дни на май ще бъдат типично пролетни, т.е. слънце до обяд, а следобед да се подготвим за облаци и дъждове, както е било по времето на баба и дядо\",  обясни проф. Рачев.А от 1-ви идва типичният месец май - слънце до обед, а следобед гръмотевична дейност, посочи климатологът.", "date": "2019.04.26", "title": "Проф. Георги Рачев за времето на Великден и Гергьовден"}
{"url": "http://www.cross.bg/lanka-poklonenie-dyshi-1602750.html", "text": "/КРОСС/ Посолството на САЩ в Шри Ланка призова хората да стоят настрана от тълпи и местата за поклонение. Преди нападенията на Великден чуждестранни разузнавателни служби са предупреждавали властите в Шри Ланка за предстоящите бомбени атентати, но те не са успели да реагират на предупрежденията, съобщи Спутник.Посолството на САЩ в Шри Ланка публикува вчера изявление, в което предупреждава за възможността от още терористични нападения през предстоящия уикенд, позовавайки се на властите в Шри Ланка.\"Властите в Шри Ланка съобщават, че може да има още атаки, насочени към места за поклонение\", пише в изявлението на американското посолство. \"Избягвайте тези райони през уикенда, започвайки от 26 април до неделя, 28 април. Продължете да бъдете бдителни и да избягвате големи струпвания на хора\", гласи текста.Междувременно от Министерството на здравеопазването съобщиха за 253 загинали при атентатите. Разликата в цифрите е в резултат на техническа грешка, съобщи Би Би Си.Атентатори самоубийци удариха хотели и църкви в района на Коломбо и източния град Батикалоа. Стотици хора бяха ранени.Повечето от убитите са граждани на Шри Ланка, но между жертвите има и десетки чужденци. Девет души са заподозрени в извършването на атаките. Полицията продължава да извършва разследване и е разпространила снимките на още седем души във връзка, търсени във връзка с атаките.", "date": "2019.04.26", "title": "Американското посолство в Шри Ланка предупреди за възможни нови атаки"}
{"url": "http://www.cross.bg/malyma-novata-pesen-1602751.html", "text": "/КРОСС/ Мадона пусна музикален клип към новата си песен Medellin, която тя изпълнява заедно с колумбийския рапър Малума.Това е първото видео към песен на Кралицата на поп музиката от четири години насам.Видеото е с продължителност 6 минути и 40 секунди. Мадона се представя в образа на приятелката на Малума, като романът им завършва с шумна сватба с много гости. Режисьорка на клипа е испанката Диана Кунст.Тя е водещият сингъл от предстоящия 14-и студиен албум на певицата. Той е озаглавен Madame X и ще излезе на музикалния пазар на 14 юни.Madame X е първият албум на Мадона след Rebel Heart от 2015 г. Освен сингъла, записан съвместно с Малума, новата тава на Кралицата на попа включва сътрудничества с Куейво от хип-хоп триото \"Мигос\" и със Суа Ли от рап дуото \"Рей Шримерд\". \n\t\t\t\t\t", "date": "2019.04.26", "title": "Мадона пусна първия си музикален клип от 4 години насам (ВИДЕО)"}
{"url": "http://www.cross.bg/tzena-raiikov-dolara-1602755.html", "text": "/КРОСС/ Ново увеличение в цената на петрола е възможно, но фундаментът няма да подкрепи подобен ръст за дълго. 80 долара за барел е максималната цена, която бихме могли да видим. Това каза Георги Райков, анализатор в Карол Капитал Мениджмънт, в предаването „В развитие“ по Bloomberg TV BulgariaРайков отбеляза, че за членовете на разширената група ОПЕК+ са приемливи далеч по-ниски цени.„Цена от 80 долара за барел със сигурност не е във фокуса на руските производители, те се справят добре и на по-ниски нива. Саудитска Арабия също има много ниска производствена цена, като това обаче не променя факта, че държавните финанси на страната се нуждаят от цена на петрола от 75-80 долара за барел“.Трябва да имаме предвид, че САЩ стават по-голяма заплаха и разграбват допълнителен дял от пазара при цена от над 80 долара за барел, отбеляза Райков.Той коментира и затягането на американските санкции срещу Иран, като отбеляза, че Щатите със сигурност ще преследват ограничение на износа на ирански петрол до нулеви стойности.„Отчитайки текущо нивата на производството, както и динамиката на щатското, изглежда сега е най-подходящият момент да се преследва прекратяване на износа от Иран“.Съпротива на американския натиск може да се очаква от страна на Китай, като най-голям вносител на ирански петрол, добави той.„Япония и Южна Корея са традиционни съюзници на САЩ, Индия вероятно също ще се съобрази със санкциите. Положението е несигурно в Турция, но тя няма съществен внос от Иран“.Райков коментира и предвидената за юни среща на ОПЕК+.„Едва ли едва ли ще видим някаква промяна в текущите договорки и доброволното ограничаване в производството преди срещата, освен ако пазарът не се затегне много до юни, което е малко вероятно“.", "date": "2019.04.26", "title": "Коя е максималната цена на петрола?"}
{"url": "http://www.cross.bg/chasa-opelo-hram-1602739.html", "text": "/КРОСС/ От 8.00 часа в митрополитската катедрала „Св. Неделя\" Негово Светейшество Неофит Патриарх Български и митрополит Софийски ще отслужи Царски часове, вечерня с изнасяне на св. Плащаница.От 18.00 часа в митрополитската катедрала „Св. Неделя\" ще се отслужи Опело Христово.От 19.00 часа от парка в кв. „Бузлуджа\" ще тръгне велосипедна обиколка на Велико Търново„Веломафия - Април 2019\".От 8.00 часа в Двор на Храм „Свети Георги\" ще се проведе базар с благотворителна кауза.От 10.00 часа в НЧ „Просвета - 1909 г.\" гр. Батановци ще се проведе „Хубав ден, Великден\" - боядисване на яйца.От 8.00 часа в храм „Св. великомъченица Неделя\" в кв. „Райково\" Архиерейският наместник на Смолянска духовна околия Негово Високопреподобие архимандрит Висарион ще отслужи Царски часове, Вечерня с изнасяне на св. Плащаница, а от 20.00 часа - Опело Христово.От 8.00 часа в Митрополитски храм \"Св. Димитър\" ще бъдат отслужени Царски часове и вечерня, на която се изнася Плащаницата Христова.От 19.00 часа в храм \"Св. Богородица\" ще бъде отслужено Опело Христово. ", "date": "2019.04.26", "title": "Предстоящи събития в страната за 26 април"}
{"url": "http://www.cross.bg/vasiliii-glafira-linikiii-1602733.html", "text": "/КРОСС/ В края на ІV век (395 г.)  Римската империя била разделена на две части – Западна римска империя и Източна римска империя. Император на Западната римска империя станал Константин, а на Източната – Линикий. Константин бил убеден християнин и покровителствал християнството, а Линикий бил езичник. Двамата сключили мир, който бил подкрепен и с женитбата на Линикий за сестрата на Константин, Констанца, която също била християнка. Под нейно влияние и за да спечели доверието на Констанца, Линикий приел християнската вяра и даже издал няколко закони, благоприятни за християните. Но той бил неискрен и след известно време се отрекъл от християнството и и подновил гонението срещу християните в областите, които били под негова власт.Императрица Констанца имала в двореца си една млада и хубава прислужница девойка, на име Глафира, която била християнка. Скромна и благочестива, тя спечелила любовта на своята господарка. Красотата й привлякла вниманието и на Линикий.В него се появили нечисти мисли. Той се надявал, че чрез подаръци и лъжливи обещания ще победи нейната скромност и благочестие и ще спечели любовта й. Затова изпратил при нея един свой придворен служител с предложение да се ожени за нея, като обещал да изгони царицата. Това предложение наскърбило и изплашило скромната девойка. Със сълзи на очи тя разказала това на Констанца и я молела за защита. За да я спаси от преследванията на Линикий, императрицата пуснала слух, че Глафира е умряла.След известно време Констанца решила, че е по-добре Глафира да отиде някъде далеч от двореца и от столицата Никодимия. Като я надарила богато за нейната вярност и доброта, тя й дала верен служител, който да я придружи. Преоблечена в мъжки дрехи, Глафира напуснала двореца.Дълго пътувала тя и най-после пристигнала в Понтийския град Амасия. Един от тамошните жители, на име Квинтий, като узнал, че Глафира и спътникът й са християни, поканил ги в своя дом, приел ги гостоприемно и ги помолил да останат да живеят в неговото семейство. Той им разказал, че в града има много християни. Разказал им за епископ Василий, когото всички обичали заради неговите добродетели и светост. След няколко дни сам епископът ги посетил, разговарял дълго с тях и разпитал подробно за тяхното отечество и за предишния им живот. Като узнал причината, която заставила Глафира да напусне двореца, той я посъветвал да не се среща и да не разговаря с непознати хора. Василий се страхувал от нови гонения. Той бил убеден, че ако императорът узнае, къде се намира Глафира, не само тя, но и всички християни, които живеят в града, няма да изягнат гнева му.Опасенията на епископа се оправдали. По това време в Амасия се строяла първата християнска църква. Глафира пожелала да вземе участие в това добро дело и предала на епископа всичкото злато и сребро, които получила от императрицата, когато напуснала двореца. Оснев това тя написала на Констанца писмо, с което й съобщила новото си местожителиство и я молела да изпрати средства за довършване на новата църква. Като получила писмото, императрицата много се зарадвала. Тя веднага изпратила исканите средства и написала на епископ Василий писмо, с което го молела да вземе под своя закрила Глафира.Тези писма попаднали в ръцете на същия чиновник, когото Линикий по-рано пращал с дарове при Глафира. Като узнал, че девойката е жива и се намира в Амасия, императорът заповядал да доведат в столицата и нея, и епископ Василий. Не се удало обаче на Линикий да изпълни своите зли замисли по отношение на Глафира: тя била вече починала. Епископ Василий бил доведен в Никодимия при императора. Придружили го двама любими негови дякони – Партений и Теотим.В столицата Василий бил затворен в тъмница. Двамата дякони се настанили в дома на един християнин, на име Елпидифор, който добре познавал тъмничния пазач. На Елпидифор и на двамата дякони той разрешил да посещават епископа през всяко време. Те влизали свободно в тъмницата и прекарвали заедно с Василия цели дни и нощи в молитва, духовно пение и душеспасителни беседи.Преди деня, определен за съд, Василий повикал приятелите си и през цялата нощ се молел и чел Псалтира. С особено чувство той произнесъл думите на псалмопевеца: \"Взема ли крилете на зората и се преселя на край море – и там Твоята ръка ще ме поведе и Твоята десница ще ме удържи\" (Пс. 138:9-10). В тези думи той видял пророческо указание – при какви бедствия той ще умре. Като завършил молитвата, Василий казал на приятелите си:- Братя, нашите изпитания се приближават. Не бойте се, не изнемогвайте от предстоящата нам скръб, но оставайте мъжествени и непоколебими във вярата, издигайте душевните си към Оня, Който може да ни спаси. Знайте, приятели, че тази нощ ми се яви Сам Господ и ми откри какъв ще бъде моят край и каква слава ще дарува на мене, Своя раб. А вие не скърбете, но се върнете у дома и укрепявайте братята. Изберете за епископ Евтихий.След това епископът помолил Елпидифор да се грижи за християните, благословил натъжените дякони и ги освободил.На другия ден завели Василий при Линикий на съд. Той обвинил епископа, че е укривал Глафира и не съобщил за пристигането й в Амасия. Василий отговарял с такава твърдост и спокойствие, че Линикий повече не се обърнал към него и заповядал да го закарат отново в тъмницата. След това няколко пъти изпращал при него чиновник с обещание, че ще го помилва, ако се отрече от вярата си. Но нито обещанията, нито заплахите – нищо не било в състояние да сломи твърдостта на Василий. Той казал да съобщят на императора следните негови думи:- Да ми дадеш и цялото си царство, пак не ще ми вънеш онова което ще загубя, ако се откажа от истинския Бог. По-добре сам ти ме послушай и проси милост от Бога. Нашият Господ е добър и милосърден. Той ще приеме твоето покаяние.Тези думи още повече разярили императора, и той изпратил да кажат на епископа, че, ако не се поклони на езическите божества, ще бъде посечен с меч и тялото му ще бъде хвърлено в морето. Василий поръчал да съобщят на императора, че той е готов да понесе всякакви мъчения, но докато има в него дихание, няма да се отрече от своя Бог. По заповед на Линикий започнали да го бият жестоко, а той все повтарял думите на св. ап. Павел: \"Ни скръб, ни теснота, ни мъки, ни огън, ни смърт не могат ме отлъчи от любовта Христова\" (Рим. 8:35,38).Епископът отишъл на смърт, придружен от много християни. Когато стигнал до мястото на наказанието, той паднал на колене и започнал да се моли за своето паство, за всички християни и за враговете си. След това бблагословил присъстващите, обърнал се към палача и му казал:- Приятелю, изпълни това, което ти е заповядано.Отсекли главата на светия мъченик и хвърлили и нея, и тялото му в морето. Ангел Господен открил на Епидифор и на дяконите мястото, където те могат да намерят тялото на светия епископ. С помощта на местни рибари те извадили тялото от морето край град Синоп, занесли го в Амасия и го поставили в новопостроения от него храм.", "date": "2019.04.26", "title": "Св. свещеномъченик Василий Амасийски"}
{"url": "http://www.cross.bg/sveta-grad-mezhdynaroden-1602736.html", "text": "/КРОСС/  - Франческо Петрарка изкачва връх Ванту - символичен рожден ден на алпинизма. - Наполеон Бонапарт подписва обща амнистия, която позволява на около 1000 от най-видните емигранти от Френската революция да се върнат във Франция. - Създадено е Гестапо - официалната тайна полиция на Нацистка Германия.. - Гражданска война в Испания: Испанският баски град Герника е бомбардиран от самолети на Луфтвафе, изпратени от Хитлер в помощ на Франсиско Франко. - В Любляна е създаден Освободителен фронт на словенския народ.. - При експлозия в мина в Манджурия (Китай) загиват 1549 миньори - най-тежкият минен инцидент в света. - В Москва започва първата сесия на СИВ.- Започва Женевската конференция, опит да се възстанови мирът в Индокитай и Корея. - Космическият кораб Рейнджър 4 на НАСА се разбива в Луната. - В космоса е изстрелян първият международен (англо-американски) спътник „Ариел\". - Танганайка и Занзибар се обединяват в обща държава - Танзания. - Започва гражданската война в Афганистан.- Чернобилска авария: Четвърти реактор на атомната електрическа централа в Чернобил (Украйна) експлодира и се запалва, което е най-голямата ядрена авария в света. - Регистрирано е Движението за права и свободи. - Основан е футболният отбор Ф91 Дюделанж от Люксембург. - В Южна Африка се провеждат първите многорасови избори.- Хиляди компютри в света са поразени от компютърния вирус Чернобил. - По инициатива на министър-председателя Иван Костов започва Българският Великден. - 19-годишният Робърт Щайнхаузер застрелва 17 души в училището си в германският град Ерфурт, след което се самоубива.- Под международен натиск, Сирия изтегля последните си 14 000 войници от Ливан, с което се слага край на 29-годишната военна доминация над страната. ", "date": "2019.04.26", "title": "26 април в историята"}
{"url": "http://www.cross.bg/hristos-grob-groba-1602735.html", "text": "/КРОСС/ Стотици миряни ще спазят християнската традиция на Разпети петък. В центъра на храмовете се изнеся св. Плащаница, поднасят се цветя пред символичния гроб на Иисус Христос, а вярващите си припомнят  и съпреживяват Христовите страдания.Според представите на мнозина минаването под масата се прави за здраве, късмет и опрощаване на греховете. Църквата обаче счита тези тълкувания за неправилни. Християните идват в храма и носят цветя така, както се отива на погребение на близък и скъп човек. Пристъпват с молитва към издигнатия гроб на Христос и благоговейно се покланят на изображението, а след това целуват последователно Христовото тяло извезано на Плащаницата, Евангелието и кръста и полагат цветята. Навеждат се и преминават под издигнатото място, като по този начин изразяват преклонение, смирение и скръб пред гроба Господен, но също и благодарност за изкуплението, дарено Спасителят. После хората отново се покланят пред издигнатия голям Кръст, изображението на св. Богородица и св. Йоан Богослов и ги целуват.Свещеникът дава цвете за благословение и духовна утеха, символ на надеждата и вярата, че още малко и гроба ще остане празен и Христос ще възкръсне. Цветето хората отнасят в дома си и го поставят над иконите, за да напомня очакването на великия ден.", "date": "2019.04.26", "title": "Традиции на Разпети петък"}
{"url": "http://www.cross.bg/chasa-materiali-kampaniya-1602740.html", "text": "/КРОСС/ Предизборната кампания официално започва от днес, 26 април, и ще приключи в 24 часа на 24-ти май. Броят на кандидатите в регистрираните листи, които се борят за място в Европейският парламент, е 318. Те са издигнати и подкрепени от 3 партии, 8 коалиции, 6 инициативни комитета. В две от листите фигурират граждани от страни членки на Евросъюза - холандец и унгарец.Встъпителните обръщения на участниците в изборите ще бъдат излъчени по програма \"Хоризонт\" от 11 часа.По време на предизборната кампания агитационни материали ще се поставят само в определените от кметовете за целта места. Забранява се тяхното унищожаване, заличаване. Агитация не може да се прави чрез обществения транспорт, а самите материали не бива да застрашават живота и здравето на гражданите, безопасността на движението. Сред забраните попадат още публикуването и излъчването на анонимни материали и такива, които накърняват добрите нрави, честта и доброто име на кандидатите. Предизборна агитация се води само на български език. Гербът или знамето на България или на чужда държава, както и религиозни знаци и изображения също са забранени за употреба. Агитацията е забранено да се провежда на работни места, в синдикални и работодателски организации и от служители на вероизповеданията. Не се счита за агитация извършването на религиозни обреди. При търговската реклама не бива да се отправят политически внушения в полза или във вреда на една или друга партия, коалиция или инициативен комитет и кандидат. Не са медийни услуги социалните мрежи като Фейсбук, Туитър, други подобни, както и личните блогове. Там политическата реклама не се контролира от Централната избирателна комисия.Репортажи, кореспонденции, интервюта и разработки по ваши сигнали, свързани с изборите, ще излъчваме в специалната ни рубрика \"Изборът Европа\" -  всеки делничен ден между 8:30 и 9 часа и между 17:30 и 18 часа.", "date": "2019.04.26", "title": "Започва предизборната кампания за депутати в ЕП"}
{"url": "http://www.cross.bg/kosmicheski-mlechniya-razmera-1602737.html", "text": "/КРОСС/ Астрономи смятат, че са открили доказателство за съществуването на черна дупка с размера на Юпитер, която странства из Млечния път.Те не са я наблюдавали директно – все пак това е пространство в космоса, от което нищо (дори светлината) не може да се измъкне. Въпреки това учените са отчели необичайно поведение около космически облак, който следят от известно време насам.„Когато проверих данните от ALMA за първи път, се развълнувах от факта, че наблюдаваният газ показва очевидни орбитални движения. Това предполага, че в района съществува гигантски невидим обект“, коментира Шуня Такекава, астрофизик от Националната астрономическа обсерватория на Япония.Според Space.com екипът е наблюдавал два космически облака с прякори Балон и Поток. Те се намират на 26 хил. светлинни години от центъра на Млечния път. Обикновено те се формират от газ, който се е сблъскал със свръхнова или друг космически облак. И в двата случая учените очакват облакът да се разшири или да остави зад себе си V-образен мотив, но не и да орбитира около една конкретна точка.От движенията на газа учените достигат до заключенията, че обектът, който го привлича, е 30 000 пъти по-голям от масата на Слънцето – приблизително с размера на Юпитер. Съответно най-вероятното обяснение е, че става дума за черна дупка.Черни дупки с подобни средни размери са сравнително рядък космически феномен. Повечето или са малки (относително казано) и са се образували след смъртта на звезда, или са гигантски.Астрономите вярват, че съществуват още две потенциални черни дупки със среден размер, които се намират в близост до центъра на Млечния път. Засега обаче доказателствата за тази трета са все още спекулативни.", "date": "2019.04.26", "title": "Астрономи откриха черна дупка с размера на Юпитер?"}
{"url": "http://www.cross.bg/dohodite-april-litza-1602741.html", "text": "/КРОСС/ Само един работен ден остава за подаване на декларациите за физическите лица и плащането на данъка върху доходите, припомнят от НАП. Крайният срок изтича на 30 април, а от приходната агенция очакват повече от 50 000 формуляра в следващите дни.Запазва се тенденцията повече от половината данъчни декларации за доходите на физическите лица да са подадени по интернет с ПИК на НАП или електронен подпис. 5 календарни дни преди края на кампанията в приходната агенция са получени малко над 450 000 формуляра. До момента ПИК имат близо 600 000 лица, като данъчните очакват за пръв път през тази година броят на подалите документите си онлайн да е повече от този на избралите хартията.И подаването на декларацията, и плащането може да стане електронно с банкова карта и без такси чрез електронна услуга на НАП, достъпна на сайта www.nap.bg.Също до края на април се декларират авансовите данъци за първото тримесечие на 2019 г. най-често от  упражняващи свободни професии, земеделци и наемодатели. Също до края на април самоосигуряващите се трябва да подадат осигурителната декларация 6, с която се определят окончателните вноски за социално и здравно осигуряване, припомнят още от НАП. И през тази година от приходното ведомство предлагат възможност за клиентите си да проверят всички изплатени им суми извън трудов договор през 2018 г. чрез електронна услуга с ПИК или е-подпис. В справката се виждат всички хонорари, възнаграждения по граждански договори и други, които могат просто да бъдат преписани в декларацията.  Така, според данъчните, рискът от пропуски и грешки значително намалява.Електронната система за деклариране на доходите и плащане без такси ще работи денонощно в празничните дни, включително до полунощ на 30 април, уточни по повод наближаващия краен срок за обявяване на доходите о директорът на „Обслужване“ в НАП Боряна Георгиева.    ", "date": "2019.04.26", "title": "30 април - последен ден за деклариране на доходите"}
{"url": "http://www.cross.bg/rodeni-na-april-1602742.html", "text": "/КРОСС/  - политик; - конституционен съдия, бивш главен прокурор на България; - народна певица; - медиен експерт, бивш председател на СЕМ; - музикант от Б.Т.Р.; - оперен певец; - футболист, треньор; - певица; - изкуствовед; ", "date": "2019.04.26", "title": "Родени на 26 април"}
{"url": "http://www.cross.bg/oblachnost-mesta-temperatyri-1602738.html", "text": "/КРОСС/ През нощта ще бъде ясно и тихо. Минимални температури между 6° и 11°. Утре ще преобладава слънчево време, след обяд над Западна и Централна България ще се развие купеста и купесто-дъждовна облачност. На места в планинските райони ще превали краткотраен дъжд, придружен с гръмотевици. Ще духа слаб до умерен югоизточен вятър. Повишението на температурите ще продължи и максималните ще са между 23° и 28°, по-ниски по Черноморието - 15° - 17°. Атмосферното налягане бавно ще се понижава и към края на деня ще бъде малко по-ниско от средното за април, предава Канал 3. Над Черноморието ще бъде предимно слънчево. В сутрешните часове на места с ниска облачност и намалена видимост. Ще духа до умерен югоизточен вятър. Максимални температури на въздуха: 15° - 17°. Температурата на морската вода е 12° - 14°. Вълнението на морето ще бъде 2 бала. Над планините преобладава слънчево време, след обяд над масивите в Западна и Централна България ще се развива купеста и купесто-дъждовна облачност. На места ще превали краткотраен дъжд, придружен с гръмотевици. Ще духа слаб югозападен, по билата до умерен западен вятър. Максимална температура на височина 1200 метра около 17°, на 2000 метра - около 10°. В събота все още ще бъде с високи температури, но в следобедните часове над западната половина от страната, а през нощта срещу неделя и на изток, ще се развива купеста и купесто-дъждовна облачност. Ще има краткотрайни, на места интензивни валежи, придружени с гръмотевици и временно усилване на вятъра; възможни са и градушки. Над Източна България през по-голямата част от деня ще преобладава слънчево време. В неделя вятърът ще се обърне от северозапад и ще се усили. Ще има променлива облачност, без съществени валежи. Дневните температури слабо ще се понижат. В понеделник вятърът отново ще бъде южен; облачността ще е променлива, на отделни места с незначителни краткотрайни превалявания. ", "date": "2019.04.26", "title": "Живакът скача до 28 градуса на Разпети петък"}
{"url": "http://www.cross.bg/petuk-veliki-isys-1602734.html", "text": "/КРОСС/ Днес е Велики, или Разпети петък - денят, в който е разпнат Божият син Исус Христос, за да стане изкупителна жертва за греховете на човечеството. На Велики петък Исус е погребан в каменен саркофаг в пещера, пред която е поставен огромен камък, а входа се пази от охрана.На този ден в храмовете се извършва неговото опело. На утринната служба се четат дванадесет откъса от Евангелието, които разказват за страстите (от църковнославянски - страданията) на Исус Христос. По време на богослужението вярващите държат в ръце запалени свещи, символ на величието на Спасителя по време на страданията му и духовното бодърстване на християните.Не случайно именно в този ден от Страстната седмица постът е особено строг: църквата повелява тогава да не се яде и да не се пие нищо - дори вода.", "date": "2019.04.26", "title": "Разпети петък е"}
{"url": "http://www.cross.bg/postoyanno-krie-ysmihva-1602731.html", "text": "/КРОСС/ \"Всеки, който се усмихва постоянно, крие издръжливост, която е почти плашеща.\"Грета Гарбо", "date": "2019.04.26", "title": "Всеки, който се усмихва постоянно, крие издръжливост"}
