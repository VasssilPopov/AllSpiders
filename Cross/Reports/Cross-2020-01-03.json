{"url": "http://www.cross.bg/prado-godina-poseshtaemost-1621817.html", "text": "/КРОСС/ Музеят \"Прадо\" в Мадрид изпрати подобаващо 2019 г. - годината на 200-годишния си юбилей, отбелязвайки рекордна посещаемост, предаде ДПА, позовавайки се на Европа прес.Над 3,2 милиона души са посетили музея миналата година - с десет процента повече, отколкото през 2018 г.Във фокуса на общественото внимание през юбилейната година попаднаха няколко специални изложби, сред които на Веласкес, Рембранд, Вермеер.Музеят \"Прадо\" само веднъж е преминавал знаковата граница от 3 милиона посетители - през 2016 г., отчасти благодарение на изложба, отбелязваща 500-годишнината от смъртта на художника Йеронимус Бош.С богатата си колекция от произведения на изкуството \"Прадо\", отворил врати на 19 ноември 1819 г., днес е един от най-популярните музеи в света.", "date": "2020.01.03", "title": "Рекордна посещаемост в музея ”Прадо”"}
{"url": "http://www.cross.bg/sofiya-osvobozhdenieto-tzvetya-1621828.html", "text": "/КРОСС/ На 4 януари лидерът на БСП – София Калоян Паргов, членове на Изпълнителното бюро на Градската организация, народни представители и общински съветници от БСП ще вземат участие в честванията по случай 142 години от освобождението на София.Събитията започват в 10.00 часа с благодарствен молебен в храм „Света Неделя“. В 10.30 ч. ще се проведе летийно шествие с поднасяне на цветя и венци на признателност пред паметниците на генерал Гурко и Цар Освободител.В 11.15 ч. пред паметника на Българския опълченец ще има официална програма с поднасяне на цветя. Като част от програмата заместник-председателят на ИБ на БСП – София и заместник-председател на Сдружението на приятелите на Русия „Александър Невски“ проф. Ваня Добрева ще произнесе слово.", "date": "2020.01.03", "title": "Ръководството на БСП – София ще вземе участие в честванията по случай 142 години от освобождението на София"}
{"url": "http://www.cross.bg/dzhoyvi-horata-treti-1621825.html", "text": "/КРОСС/ Да победиш глада и бедността - това е мисията на американския певец Бон Джоуви. Звездата притежава два ресторанта, чиято цел е безплатна храна за хората, изпаднали в нужда.А сега планира отварянето и на трети. Заведението ще отвори врати на 23 януари в Ню Йорк. До този момент в ресторантите на Джоуви са сервирани над 105 хил. безплатни менюта. Често рок звездата и неговата съпруга сервират лично на хората, които влизат през прага на заведенията. Ресторантите обаче не са само за хора без възможности. Всеки е добре дошъл, като може да остави дарение от 20 долара, което да плати храната на тези, които нямат възможност.", "date": "2020.01.03", "title": "Бон Джоуви отваря трети ресторант за безплатна храна"}
{"url": "http://www.cross.bg/ministur-panikata-vinoven-1621829.html", "text": "/КРОСС/ Днес, в паниката си от ескалиращата криза с водата и боклука, министър председателят Борисов откри “Белене “, но не атомната централа.Той каза: “Ако има хора, които са нарушили закона, тук наблизо е Белене, където да завършат кариерата си. Това е борба с корупцията”.Очевидно премиерът в безсилието и паниката си губи връзка с реалността и тръгва на хаотична саморазправа с цел собственото си спасение и прехвърляне на отговорност.Разрешенията за внос, складиране и преработка на боклук са отговорност на Министерството на околната среда и водите чрез неговите агенции.Ето ви един виновен министър. ВиК дружествата се управляват от Министерството на регионалното развитие и благоустройството- втори виновен министър. Третият май трябва да е самият премиер.Защото: “министър-председателят ръководи общата политика на правителството и координира дейността на членовете на Министерския съвет по нейното осъществяване.” Тоест, имаме поне трима кандидати за новия ”курс” за борба с корупцията.", "date": "2020.01.03", "title": "Корнелия Нинова във Фейсбук: От безсилие и паника Борисов губи връзка с реалността"}
{"url": "http://www.cross.bg/prodanov-krizata-hristo-1621827.html", "text": "/КРОСС/ \"Решението за вота на недоверие е вследствие на последователни наши действия в последните няколко години и особено активни действия през последната половин година, когато по време на парламентарен контрол, чрез питания и въпроси, предупреждавахме управляващите за това, което предстои в България във връзка с водната криза и с изгарянето на отпадъците\", заяви Христо Проданов, зам.-председател на ПГ \"БСП за България\" пред НТВ. \"Когато кризата е налице и е призната за такава дори от премиера и от ресорните министри, то единственото, което трябва да направи опозицията като политическо действие, е да поиска вот на недоверие\", каза още той.Проданов посочи като основен виновник за водната криза в Перник и кризата с водата като цяло отговорните министерства. Той допълни, че за водоснабдяването в Перник отговаря ВиК Перник, а неин мажоритарен собственик е Министерството на регионалното развитие и благоустройството.\"Проблемът в цялата тази ситуация е, че няма държава, която да контролира тези процеси, а основният виновник е този, който е начело на тази държава през последните 10 години\", обобщи Христо Проданов. ", "date": "2020.01.03", "title": "Христо Проданов: Основният виновник за кризата е този, който управлява държавата 10 години"}
{"url": "http://www.cross.bg/dvizhenieto-dvizhenie-vodachite-1621815.html", "text": "/КРОСС/ Заради очаквания интензивен трафик в края на поредицата почивни дни е създадена организация за осигуряване безопасността на движението по основните пътни артерии на територията на ОДМВР- София, съобщиха от полицията.От днес до края на неделния ден по автомагистралите „Хемус“ и „Тракия“ и главните пътища на обслужваната територия ще бъдат разположени максимален брой полицейски екипи, в това число и служители на дирекция „Жандармерия“. Те ще подпомагат движението и ще следят за недопускане на автомобилни колони в участъците с въведена временна организация на движението.В пътните участъци със стеснения поради ремонтни дейности също ще има полицейски екипи, които ще обезпечават пропускателната възможност.Служителите, работещи по контрол на пътното движение, ще бъдат ангажирани приоритетно към подпомагане и регулиране на движението, контрол на водачите с рисково поведение /неправилно изпреварване, неправилни маневри, отнемане на предимство/, както и на водачите с опасно и демонстративно управление без необходимата дистанция, които извършват рискови маневри, изпреварване или преминаване от една лента в друга, създавайки непосредствена опасност за останалите участници в движението. Засилен ще е контролът и по отношение спазването на скоростните режими, управлението на МПС след употреба на алкохол и от неправоспособни водачи.Сформирани са мобилни групи по всички основни направления, които ще документират пътната обстановка и извършените нарушения от водачите.С превантивна цел ще се извършват и обходи на трасетата в района на прилежащите търговски обекти и бензиностанции.С цел недопускане образуването на автомобилни колони  и създаването на тапи, при необходимост ще се въвежда временна организация на движението чрез въвеждането на реверсивно движение на магистралите. Предприемането на тази мярка ще е съобразно интензивността на трафика и в двете посоки.Обръщаме внимание на водачите, че санкцията за движение в аварийната лента при първо нарушение е в размер на 1000 лева и 3 месеца лишаване от правоуправление спрямо водача.Санкцията за нарушаване на забраната за движение на МПС над 12 тона е в размер на 300 лева и 1 месец лишаване от правоуправление спрямо водача и спиране на МПС от движение за 1 месец спрямо собственика.ОДМВР- София информира, че ще бъде прилагана нулева толерантност към всички нарушители. Водачите, които с рисковото си поведение на пътя застрашават своята безопасност и тази на останалите участници в движението, ще бъдат санкционирани с цялата строгост на закона, предупреждават от полицията. ", "date": "2020.01.03", "title": "Засилен контрол по пътищата заради очаквания трафик през уикенда"}
{"url": "http://www.cross.bg/pernik-beshe-prechistvatelna-1621823.html", "text": "/КРОСС/ Новите утвърдени цени на водоснабдителните и канализационни услуги в Перник няма да се увеличават. Това съобщи местното ВиК със свое решение.С решението цените за доставяне на вода, отвеждане и пречистване на отпадъчни води остават непроменени за всички потребители от общините Перник, Радомир, Трън, Земен, Ковачевци и Брезник.За решението да не се увеличава цената на водата съобщи вчера (2 януари) икономическият министър Емил Караниколов, който отблизо следи в града как протича ремонтът на ВиК мрежата.Контролът беше възложен на министъра от премиера Бойко Борисов през ноември, когато беше въведен воден режим за града. Ситуацията следи и регионалният министър Петя Аврамова, чието министерство е принципал на ВиК-Перник. Според министъра, градът няма да изпадне във воден апокалипсис.Институциите денонощно следят капацитета на язовир „Студена“. Към момента водният обем е 3 817 000 куб.м при капацитет 25 519 100куб.м. Специалисти на ВиК дружеството извършват ежедневни замервания и наблюдения на водния поток и язовирната стена.Перник е на режим от 18 ноември. За да се спрат течовете по мрежата преди коледните празници започна спешен ремонт, за който кабинетът отпусна допълнително 30 млн. лева. Стартиран беше и ремонт на старата пречиствателна станция, който трябва да приключи до 2 месеца. Ще бъдат изградени нови утаители, нови помпи и нова връзка между старата и новата пречиствателна станция.И докато институциите търсят решение за водния ад, перничани с поредица от протести поискаха наказания за виновните. Отправени бяха предупреждения, че протестите след празничните дни ще се преместят в София.БСП пък потърсиха вина в управляващите и заявиха, че още в първия работен ден на парламента ще внесат вот на недоверие в политиката по околна среда и водите.", "date": "2020.01.03", "title": "Окончателно: Няма да вдигат цената на водата в Перник"}
{"url": "http://www.cross.bg/misiya-godina-lynata-1621811.html", "text": "/КРОСС/ Индия одобри своята трета лунна мисия, няколко месеца след като втората й завърши с неуспех при опит за кацане на Луната, съобщи Ройтерс.Мисията „Чандраян-3“ ще бъде оборудвана със спускаем апарат и с роувър, но не и с орбитален апарат, съобщи ръководителят на Индийската организация за космически изследвания Кайласавадив Сиван.В рамките на проекта „Чандраян-2“ през месец септември миналата година Индия успя да установи космическия си апарат в лунна орбита, който предаваше данни оттам. Но роувърът ѝ се разби при опит за меко кацане върху лунната повърхност.Мисията имаше за цел да бъде спуснат луноход на Южния полюс на Луната, което не беше осъществявано дотогава. В този район на нашия естествен спътник е възможно да съществува вода, тъй като кратерите там не са изложени на топлината на слънчевите лъчи. Индийското космическо ведомство възнамеряваше да потвърди съществуването на вода под формата на лед, констатирано от негова мисия през 2008 година.Г-н Сиван изтъкна, че проектът „Чандраян-3“ ще стартира през 2020 година и ще има конфигурация, подобна на предишната мисия. Досега единствено САЩ, Русия и Китай са осъществявали кацания на Луната.Ръководителят на космическото ведомство заяви, че четирима индийски астронавти са били избрани за пилотираната мисия „Гаганян“, предвидена за края на 2021 година. Те ще започнат тренировките си в Русия през третата седмица на месец януари.", "date": "2020.01.03", "title": "Индия одобри трета лунна мисия"}
{"url": "http://www.cross.bg/ppez-nuawe-ppodazhbite-1621813.html", "text": "/КРОСС/ Нuаwеі Тесhnоlоgіеѕ oтчитa 18% pъcт нa пpoдaжбитe пpeз 2019 г. Πoĸaчвaнeтo e пo-мaлĸo oт oчaĸвaнoтo и пoдчepтaвa тpyднocтитe, пpeз ĸoитo ĸитaйcĸaтa ĸoмпaния пpeзминaвa cлeд зaбpaнитe, нaлoжeни oт Cъeдинeнитe aмepиĸaнcĸи щaти, пpeдaвa Аѕѕосіаtеd Рrеѕѕ.Πpeдвapитeлнaтa oцeнĸa зa пpoдaжбитe бe paзпpaтeнa в нoвoгoдишнoтo oбpъщeниe ĸъм cлyжитeлитe. Πpeдceдaтeлят нa ĸoмпaниятa пpeдyпpeждaвa в нeгo, чe пocpeдcтвeнитe мeниджъpи ca изпpaвeни пpeд пoнижeния, cлeд ĸaтo гигaнтът ce ĸoнцeнтpиpa въpxy coбcтвeнoтo cи oцeлявaнe.\"Щe бъдe тpyднa гoдинa зa нac\", пишe в пиcмoтo, в ĸoeтo пpизoвaвa cлyжитeлитe нa ĸoмпaниятa дa paбoтят ycъpднo и дa пoлaгaт пoвeчe ycилия.Paзбиpa ce, ниĸoй нe пpeдвeщaвa cмъpттa нa Нuаwеі. Чacтнaтa ĸoмпaния, ocнoвeн игpaч нa пaзapитe нa тeлeĸoмyниĸaциoннo oбopyдвaнe и мoбилни тeлeфoни, изчиcлявa, чe пpoдaжбитe пpeз 2019 г. дocтигaт 850 милaиpдa юaнa ($120 милиapдa). Kpaйнитe дaнни щe бъдaт пyблиĸyвaни нaй-вepoятнo пpeз мapт.Koнcyлтaнтcĸaтa ĸoмпaния Zеrо Роwеr в Шънджън пocoчвa, чe пpeдвид paзмepa нa бизнeca нa Нuаwеі нe cтaвa въпpoc зa ĸpизa, a пo-cĸopo peдицa пpeчĸи пpeд пpoгpeca и бъpз pacтeж нa пeчaлбaтa. ", "date": "2020.01.03", "title": "Huawei отчита 18% ръст на продажбите през 2019 г."}
{"url": "http://www.cross.bg/iiotova-iliyana-ychastva-1621816.html", "text": "/КРОСС/ На 6 януари, понеделник, в Калофер вицепрезидентът Илияна Йотова ще участва в честването на 172-годишнината от рождението на Христо Ботев.В 11.25 часа в музея на Ботев Илияна Йотова ще поднесе цветя пред бюста на поета и революционер и пред паметника на майка му Иванка Ботева.В 11.50 часа на площад „Христо Ботев“ вицепрезидентът ще произнесе слово. Илияна Йотова ще отдаде почит пред паметника на бащата на поета-революционер Ботьо Петков, след което заедно с шествието-поклонение ще се отправи към мемориалния комплекс „Христо Ботев“.По-рано същия ден вицепрезидентът ще бъде в Карлово, където от 9.15 часа ще участва в провеждането на водосвет на бойното знаме на 61-ва Стрямска механизирана бригада на площад „Васил Левски“. Илияна Йотова ще присъства и на ритуала по хвърляне на Богоявленския кръст. ", "date": "2020.01.03", "title": "Вицепрезидентът ще участва в Калофер в честването на 172 години от рождението на Христо Ботев"}
{"url": "http://www.cross.bg/syuleiimani-irak-protest-1621819.html", "text": "/КРОСС/ Десетки хиляди се събраха на протест срещу американските удари в иранския град Керман. Реакциите от международната общност също не закъсняват. Министър-председателят на Ирак се опасява, че смъртта на генерал Сюлеймани ще се окаже \"Искрата, която ще постави началото на разрушителна война в Ирак\". Външните министерства на Сирия и Русия остро осъдиха действията на Вашингтон. Премиерът на Израел Бенямин Нетаняху прекрати преждевременно пътуването си към Гърция. Цената на петрола скочи с над 4%, а борсите в Европа се понижиха.", "date": "2020.01.03", "title": "Хиляди иранци на протест след убийството на Сюлеймани"}
{"url": "http://www.cross.bg/norvegiya-koraba-stara-1621814.html", "text": "/КРОСС/ Започва разследване за причините за изчезването на двамата моряци от борда на кораба \"Стара планина\" край Норвегия, съобщиха от пресслужбата на Параходство \"Български морски флот\" /БМФ/ АД във Варна.Какво се е случило ще проучи капитанът на кораба. Тъй като \"Стара планина\" плава под флага на Малта, разследване ще бъде предприето и от администрацията на флага и от специализираното звено на дружеството-оператор на кораба - БМФ. За случая е информирана и Варненската окръжна прокуратура.Инцидентът на борда на кораба е станал на 2 януари по време на преход от пристанище Мурманск за пристанище Констанца на около 100 километра от бреговете на Норвегия.Тогава в района метеорологичните условия са били щормови - вятър със скорост 20-25 метра в секунда и вълни с височина 9-10 метра.След падането на двамата моряци зад борда е обявен сигнал за бедствие и са информирани бреговите власти. Под командването на Бреговата охрана на Норвегия е организирана спасителна операция с участието на два хеликоптера. Въпреки усилията двамата не са открити.От БМФ посочват още, че последно \"Стара планина\" е инспектиран на 9 декември 2019 г. за съответствие с изискванията на флага на Република Малта и на Държавния пристанищен контрол на Норвегия във връзка с Парижкия меморандум за разбирателство, включително за съответствие с изискванията за морска безопасност. И двете инспекции са завършили без забележки от страна на контролните органи.", "date": "2020.01.03", "title": "Започва разследване за причините за изчезването на българските моряци край Норвегия"}
{"url": "http://www.cross.bg/voiiski-izprashtane-tyrski-1621821.html", "text": "/КРОСС/ Турският президент Реджеп Тайип Ердоган утвърди законопроекта, предвиждащ възможността за изпращане на турски войски в Либия.Това става ясно от публикация в турския държавен вестник „Ресми газете“. Така от страна на Турция документът е окончателно ратифициран.В четвъртък турският парламент подкрепи законопроекта. Както преди това обясни в. „Созджу“, не е изключено в началото да стане дума за изпращането на военни специалисти за обучаване на бойците на либийското правителство на националното съгласие (ПНС).Изданието също така твърди, че Анкара обмисля възможността за изпращане на оръжия, разработени от турски конструктори. Ердоган е заявявал неколкократно, че е готов да изпрати войски, ако либийското правителство поиска подобна силова помощ.", "date": "2020.01.03", "title": "Ердоган утвърди закона за изпращане на войски в Либия"}
{"url": "http://www.cross.bg/fandukova-poruchki-elektrobysa-1621822.html", "text": "/КРОСС/ „До края на януари очаквам да приключим две от процедурите за закупуване на нови 25 трамвая и 30 тролея. Със закупуването на тролейбусите те ще бъдат изцяло подменени\". Това заяви кметът на София Йорданка Фандъкова“.Фандъкова припомни, че подмяната се чака отдавна от гражданите, пътуващи по линии номер 2, 6, 7 и 9, които частично се обслужват от над 30-годишни „Икаруси“.Градоначалникът подчерта, че и през тази година ще продължат инвестициите в обновяването на градския транспорт и закупуването на електробуси и автобуси, които се движат на природен газ. Всички тези усилия са част и от мерките на общината за справяне със замърсяването на въздуха в столицата.„Вчера дойдоха и последните 7 нови електрически автобуса, които са част от проекта, опериран от „Столичния електротранспорт“. Всички 15 електробуса, от първия етап на този проект, са в София. Първият от тях вече се движи по линия 123. Останалите ще бъдат пуснати до началото на март и ще се движат по линии 84 и 184“, обяви Фандъкова.До средата на годината се очаква да пристигнат и всичките 13 нови трамваи. „Два от тях вече са в движение. Очакваме останалите 11. Всички те ще се движат по линия 18”, уточни столичният кмет.Тя добави, че продължават и процедурите по закупуването на 82 електробуса. Едната процедура е за 30 електробуса с възложител „Столичен електротранспорт“. За нея са подадени оферти от 5 участника, като четири от тях са европейски компании. Предвижда се електробусите да се движат по линии 73, 74, 6 и 60.Фандъкова припомни, че заради техническа грешка в документите е била спряна обществената поръчка за закупуването на 52 малки електробуса, които ще се използват за довеждащ транспорт до метростанции и друг вид транспорт. След изтичането на сроковете за обжалване, поръчката ще бъде обявена отново.Йорданка Фандъкова обяви още, че Столична община вече ще провежда своите обществени поръчки само електронно.„Имаме пълната готовност първите поръчки, които трябва да се обявят за новата година да бъдат обявени по този начин и вече да няма друг начин. Непрекъснато наши структури възлагат по-малки и по-големи поръчки. Първата поръчка, която ще обявим в този формат е за поддръжка и експлоатация на 11 фонтана в София. Прогнозната й стойност е около 240 000 лв. Има и още няколко поръчки, които са по-малки. Сред тях е за доставка на медицински консумативи за патронажната грижа. Процедурата е на стойност около 39 500 лв.“, коментира тя.Според Фандъкова ползата от този начин на провеждане на поръчките от една страна е, че участниците няма да разнасят кашони с документи, защото всички документи се подават електронно, а от друга страна този способ ще осигури максимална прозрачност на обществени поръчки.", "date": "2020.01.03", "title": "Фандъкова: През тази година ще подменим напълно тролеите в София"}
{"url": "http://www.cross.bg/zdraveopazvane-sveta-dostup-1621820.html", "text": "/КРОСС/ Папа Франциск призова днес правителствата по света да гарантират достъп до здравеопазване за всички, предаде Асошиейтед прес.В годишното си послание за нуждите на болните Светият отец призова здравните институции и правителствените лидери да не пренебрегват социалната справедливост заради финансови съображения.Папата изрази съжалението си, че много хора по света нямат достъп до здравеопазване, защото са бедни. Според него трябва да има солидарност и всички да получават медицинските грижи, от която имат нужда.", "date": "2020.01.03", "title": "Папа Франциск призова всички по света да имат достъп до здравеопазване"}
{"url": "http://www.cross.bg/polsha-ptichi-grip-1621800.html", "text": "/КРОСС/ Още две огнища на птичи грип са установени в Полша в два отдалечени един от друг района на страната, съобщиха днес местните власти, цитирани от Ройтерс.По този начин огнищата на H5N8 в най-големия европейски производител на птици стават пет.От 2017 г. досега Полша не е регистрирала птичи грип.В поредния случай в Източна Полша са засегнати 13 000 токачки.Огнище на същия щам бе потвърдено и в Западна Полша при пилета - 65 000 са заразените птици.", "date": "2020.01.03", "title": "Установени са още огнища на птичи грип в Полша"}
{"url": "http://www.cross.bg/trump-zayavi-vklyuchitelno-1621812.html", "text": "/КРОСС/ Демократите в САЩ, включително топ кандидатите за президент през 2020 г., осъдиха процеса и евентуалните последствия от въздушните удари на САЩ в Ирак, която убиха генерал Касем Солеймани.Председателят на Камарата Нанси Пелоси заяви в изявление, че атаката в Ирак \"е предприета без консултация с Конгреса\" и \"рискува да предизвика по-нататъшна опасна ескалация на насилието\".\"Конгресът трябва незабавно да бъде информиран за тази сериозна ситуация и за следващите стъпки, които се разглеждат от администрацията, включително значителната ескалация и разполагането на допълнителни войски в региона.\"Бившият вицепрезидент Джо Байдън заяви, че президентът Тръмп \"хвърли пръчка динамит в тръба\" с целенасоченото убийство на иранския генерал и заяви, че може да постави САЩ \"на ръба на голям конфликт в Близкия изток\", съобщава АП.Берни Сандърс: \"Опасната ескалация на Тръмп ни приближава до поредната катастрофална война в Близкия изток, която може да струва безброй животи и трилиони повече долари.\"Елизабет Уорън нарече Касем Солеймани \"убиец, отговорен за смъртта на хиляди, включително стотици американци\". Но тя допълва, че \"безразсъдният ход на Тръмп ескалира ситуацията с Иран и увеличава вероятността от повече смърт и нов конфликт в Близкия Изток\".Андрю Янг коментира, че \"войната с Иран е последното нещо, от което се нуждаем, и не е волята на американския народ. Трябва да действаме за премахване на напрежението и защита на нашия народ в региона.\" ", "date": "2020.01.03", "title": "Демократите в САЩ осъдиха атаката на Тръмп срещу Солеймани"}
{"url": "http://www.cross.bg/mishel-obstanovkata-prizova-1621801.html", "text": "/КРОСС/ Председателят на Европейския съвет Шарл Мишел призова за успокояване на обстановката в Ирак. Мишел е първият представител на ЕС, който реагира открито след снощния удар на САЩ край Багдад, довел до смъртта на иранския генерал Касем Солеймани.Кръговратът от насилие, провокации и отмъщение от последните седмици в Ирак трябва да бъде пресечен. По-нататъшно влошаване на обстановката трябва да се избегне на всяка цена, се посочва в изявлението на Мишел.По неговите думи \"твърде много оръжие и твърде много милиции\" пречат за връщането на иракчаните към обичайния делник. Мишел добавя, че съществува опасност от разпространение на насилието в целия регион и от въздигането на \"мрачни терористични сили\", които винаги се възползват при религиозно и националистическо напрежение.Преди два дни Мишел осъди нападението над посолството на САЩ в Багдад, довело до удара по Солеймани. Тогава председателят на Европейския съвет призова за спазване на международното законодателство.", "date": "2020.01.03", "title": "ЕС призова за успокояване на обстановката в Ирак на всяка цена"}
{"url": "http://www.cross.bg/dimitrov-igrae-lazarov-1621810.html", "text": "/КРОСС/ Играещият капитан на България за АТП Къп Григор Димитров промени състава на двойката, която ще играе срещу Великобритания в решителния двубой, който ще определи победителя в Сидни.Димитров ще играе заедно с Александър Лазаров срещу бившия №1 в света при дуетите Джейми Мъри и Джо Солсбъри.Първоначално Гришо беше обявил, че Адриан Андреев ще бъде партньор на Лазаров.След мачовете на единично резултатът е 1-1 след трисетови мачове. Димитър Кузманов отстъпи на Камерън Нори, а Димитров победи Дан Евънс.", "date": "2020.01.03", "title": "Димитров реши да играе и на двойки"}
{"url": "http://www.cross.bg/bulgarskata-armiya-rymen-1621802.html", "text": "/КРОСС/ На 6 януари, понеделник, от 11.00 часа на пл. „Свети Александър Невски“ президентът и върховен главнокомандващ на Въоръжените сили Румен Радев ще участва в ритуала за освещаване на бойните знамена и знамената светини на Българската армия.Държавният глава ще приеме почетния строй на представителните части на Българската армия и ще положи венец пред паметника на Незнайния воин.", "date": "2020.01.03", "title": " Румен Радев ще участва в церемонията за освещаването на бойните знамена и знамената светини на Българската армия"}
{"url": "http://www.cross.bg/karamazov-vlado-mrezhi-1621803.html", "text": "/КРОСС/ Снимка на Владо Карамазов, направена в Родопите, се появи в престижното издание по фотография „Smithsonian Magazine“. Щастлив от признанието, актьорът се похвали в социалните мрежи.„Аз получих страхотен подарък. Той е едно леко потупване по рамото от едно от най-големите световни фотографски списания“, написа той и уточни, че изданието с неговия кадър му подействало вдъхновяващо, за да започне новата година с „ясни мисли и цели“.Въпросната снимка, наречена „Докосната от слънцето“, е заснета в края на септември в смолянското село в Чала. На нея той е уловил крава, чиято глава е осветена от слънчевите лъчи.„Когато се обърнах, слънцето докосна главата на кравата. Имах няколко секунди, в които мога да направя снимката“, обяснява звездата от „Откраднат живот“.Владо Карамазов става все по-запален по фотографията, която е втората му страст след киното и театъра. Преди броени дни той бе на 4-дневен фототур на Пампорово, снимките от който сподели на своя новосъздаден сайт. „По случай рождения ден направих нов фотосайт. Не че съм се взел насериозно като фотограф, но в социалните мрежи е лека какофония и няма как да организирам и отбелязвам моите си фотопостижения. Не всички фотографии сигурно са кой знае какво, но във всички има важна история, преживяване или момент, който ще помня. В него ще публикувам тясна селекция от снимки, направена от мен, фотографски проекти, истории, новини и медийни изяви. „Историите“ са най-важната причина да го създам. Това си е някаква моя „манипулация“ към аудиторията“, разкри той пред последователите си във Facebook. ", "date": "2020.01.03", "title": "Снимка на Владо Карамазов се появи в престижно списание"}
{"url": "http://www.cross.bg/dzheii-lopes-hustlers-1621804.html", "text": "/КРОСС/ Изминалата година бе повече от успешна за Дженифър Лопес. Тя навърши 50 години, а тези 12 месеца й донесоха още годеж, турне, иконична поява на Седмицата на модата в Милано на шоуто на Versace, а през септември излезе филмът „Hustlers“, в който ролята на Джей Ло впечатли критиците и ни напомни за пореден път, че тя умее да изпъква и на големия екран.Участието на Дженифър в „Hustlers“ й спечели дори номинация за Златен глобус за поддържаща актриса. Преди голямата вечер на глобусите обаче, певицата и актриса вече „репетира“ с други звездни появи, на които бива награждавана.Джей Ло посети Международния филмов фестивал в Палм Спрингс, Калифорния, за да грабне престижния приз, наречен „Spotlight Award“, с който биват отличени най-ярките образи в киното за изминалата година.Вечерта за Лопес бе емоционална. Своя звезден миг тя сподели с възлюбения си Алекс Родригес, който не се отдели от нея цяла вечер.", "date": "2020.01.03", "title": "Джей Ло репетира за Златните глобуси"}
{"url": "http://www.cross.bg/velosipedist-svetofar-chasa-1621805.html", "text": "/КРОСС/ Автобус на градския транспорт блъсна пиян велосипедист в Пловдив, съобщават от \"24 часа\".Инцидентът станал около 12.30 часа днес.73-годишният колоездач минал на червен светофар пред автобуса. Шофьорът на рейса обяснил, че след сблъсъка слязъл да помогне на пострадалия, който бил във видимо нетрезво състояние и вероятно изобщо не забелязал червения светофар.Случайно минаваща линейка през кръстовището откарала ранения велосипедист в болница. Той е получил охлузни рани по главата.", "date": "2020.01.03", "title": "Автобус блъсна пиян велосипедист, минал на червено"}
{"url": "http://www.cross.bg/ppez-cled-tova-1621806.html", "text": "/КРОСС/ Πъpвитe пopъчaни oт Rуаnаіr caмoлeти Воеіng 737 МАХ щe бъдaт дocтaвeни вepoятнo eдвa пpeз oĸтoмвpи, пocoчи глaвният изпълнитeлeн диpeĸтop нa aвиoпpeвoзвaчa Maйĸъл O\"Лиъpи пpeд нeмcĸoтo cпиcaниe Wіrtѕсhаftѕwосhе.Toзи мoдeл нa aмepиĸaнcĸaтa ĸoмпaния бeшe пpизeмeн пpинyдитeлнo, cлeд ĸaтo пpeз пpoлeттa нa минaлaтa гoдинa c нeгo ce cлyчиxa двa нeзaвиcими eдин oт дpyг инцидeнтa, дoвeли дo cмъpттa нa 346 дyши. B пocлeдcтвиe cтaнa яcнo, чe тoй имa coфтyepeн пpoблeм, a в мoмeнтa oт ĸoмпaниятa пpepaбoтвaт пpoгpaмитe мy, ĸoитo cлeд тoвa тpябвa дa бъдaт oдoбpeни oт aмepиĸaнcĸия peгyлaтop, пpeди caмoлeтът дa пoлyчи зeлeнa cвeтлинa зa пoлeти.Πpeди дa бъдe cпpян oт движeниe, 737 МАХ бeшe нaй-бъpзo пpoдaвaщият ce мoдeл във флoтилиятa нa Воеіng, a Rуаnаіr e пopъчaлa 135 oт мoдeлa. Πpoгнoзaтa бeшe, чe тя щe мoжe дa ги пoлyчи пpeди aĸтивния лeтeн ceзoн, нo ceгa cтaвa яcнo чe тoвa нямa дa ce cлyчи.\"Tpябвaшe дa пoлyчим 58 caмoлeтa пpeди лятoтo\", ĸaзa O\"Лиъpи. \"Taзи цифpa cпaднa дo 30, cлeд тoвa 20, cлeд тoвa 10, a пo пocлeднa инфopмaция e мoжe би пeт. Bъзмoжнo e дa пoлyчим пъpвия cи caмoлeт пpeз oĸтoмвpи 2020 г.\"Unіtеd Аіrlіnеѕ yдължи пepиoдa, в ĸoйтo 737 MАХ нямa дa лeтят, дo юни тaзи гoдинa. Toвa e нaй-дългият пepиoд, пpeз ĸoйтo aвиoĸoмпaния дo мoмeнтa пpoгнoзиpa мoдeлът дa e извън yпoтpeбa. Πъpвoнaчaлнo ce oчaĸвaшe тoй дa бъдe въpнaт в нeбeтo ĸъм нaчaлoтo нa тaзи гoдинa.Зa мoмeнтa oбaчe Воеіng тъpпи ĸpитиĸи oт вcичĸи cтpaни в aвиoпpeвoзa, чe e имaл нepeaлиcтични oчaĸвaния зa cpoĸa, в ĸoйтo 737 МАХ oтнoвo щe пoлeти. B ĸpaя нa минaлaтa гoдинa пpoизвoдитeлят oпoвecти, чe пpoизвoдcтвoтo нa мoдeлa щe бъдe зaмpaзeнo пpeз янyapи.Πo дyмитe нa O\"Лиъpи, yпpaвлявaнaтa oт нeгo ĸoмпaния щe пpeгoвapя зa ĸoмпeнcaция c Воеіng eдвa cлeд ĸaтo вcичĸи пopъчaни caмoлeти бъдaт дocтaвeни. Дpyги ĸoмпaнии oт ceĸтopa вeчe ca пpeдoгoвopили ycлoвиятa зa дocтaвĸaтa им. ", "date": "2020.01.03", "title": "Ryanair очаква да получи 737 MAX чак през есента"}
{"url": "http://www.cross.bg/rysiya-osudi-ybiiistvoto-na-syuleiimani-1621807.html", "text": "/КРОСС/ Убийството на командващия Иранската революционна гвардия Касем Солеймани ще доведе до повишаване на напрежението в Близкия Изток. За това предупредиха от Министерството на външните работи на Русия, цитирани от \"Ройтерс\".Солеймани предано служи на делото за защита на националните интереси на Иран, заявиха от ведомството.Изказваме искрените си съболезнования на иранския народ, посочват още от външното министерство.", "date": "2020.01.03", "title": "Русия осъди убийството на Сюлеймани"}
{"url": "http://www.cross.bg/selo-emil-kyltyra-1621809.html", "text": "/КРОСС/ Писмото е подписано още от над 40 интелектуалци, между които директорът на Националната галерия Ярослава Бубнова, председателят на СБХ Любен Генов, Станислав Памукчиев, Павел Койчев, Валентин Старчев, Антон Стайков, Минчо Минчев, Стефан Цанев, Рада Москова, Деян Енев, Георги Господинов, Божана Апостолова, Манол Пейков, Боян Биолчев, Нешка Робева…Екипът на предаването „Умно село“, което върви от 21 години по БНТ, съобщи, че на 28 декември 2019-а се излъчва последният му брой.Предлагаме ви пълния текст на писмото:", "date": "2020.01.03", "title": "Интелектуалци пишат на Кошлуков: Защо ни лишавате от „Умно село“?"}
{"url": "http://www.cross.bg/grip-slychaii-kraya-1621808.html", "text": "/КРОСС/ Първи смъртен случай от грип беше съобщен в Хърватия, където има официално регистрирани 878 пациенти, повалени от тази болест, информират местни медии, позоваващи се на здравните власти. Очаква се пикът на заболяванията от грип да бъде достигнат в края на този месец.За смъртния случай съобщиха от клиниката за инфекциозни болести.Има информация за още четири смъртни случая, но здравните власти все още не са съобщили дали те са предизвикани от грип.В загребската клиника за инфекциозни болести са настанени 20 пациенти със симптоми на грип.В края на февруари се очаква пик на грипа  и у нас.", "date": "2020.01.03", "title": "Смъртен случай от грип в Хърватия"}
{"url": "http://www.cross.bg/dimitur-arnaydov-posolstvoto-1621784.html", "text": "/КРОСС/ На 61-годишна възраст внезапно почина секретарят на президента по външна политика Димитър Арнаудов.За това съобщиха от президентството.Професионалният му път започва през 1986 г. в Министерството на външните работи, където заема различни постове в дипломатическата си кариера. Бил е трети и първи секретар в посолството ни в Атина, Гърция, съветник и временно управляващ посолството ни в Дъблин, Ирландия.В периода 2012 г. – 2017 г. е извънреден и пълномощен посланик на Република България в Република Албания.Президентът Румен Радев поднася искрените си съболезнования на семейството, близките и приятелите на Димитър Арнаудов. „Трудно е да повярваме, че един толкова деликатен, ерудиран човек и професионалист си тръгна от нас завинаги. Ще го запомним като любящ баща и съпруг, добър колега и приятел, отдаден на кариерата дипломат“, заявява държавният глава Румен Радев.Погребението ще бъде днес,  в родния град на дипломата – Гоце Делчев.", "date": "2020.01.03", "title": "Внезапно почина съветникът на президента по външна политика Димитър Арнаудов"}
{"url": "http://www.cross.bg/selo-kanal-dete-1621785.html", "text": "/КРОСС/ 3-годишно дете е намерено мъртво в напоителен канал край пловдивското село Граф Игнатиево.Това съобщиха от пресцентъра на ОД на МВР.В следобедните часове в четвъртък в РУ Хисар е получен сигнал за изчезнало дете. 25-годишната майка съобщила, че 3-годишният й син е в неизвестност от близо два часа, предаде Нова телевизия. По думите й детето за последно било видяно в село Дълго Поле, където семейството живее. Било е оставено без надзор за съвсем кратко време, твърдят родителите.След незабавно проведените оперативно-издирвателни мероприятия, полицаи открили трупа на детето в напоителен канал в землището на село Граф Игнатиево. Няма данни за настъпила насилствена смърт.", "date": "2020.01.03", "title": "Откриха труп на тригодишно дете в канал край Пловдив"}
{"url": "http://www.cross.bg/voda-vodata-grada-1621787.html", "text": "/КРОСС/ Кметът на Перник Станислав Владимиров призовава доброволци да помагат за раздаването на минералната вода в града, съобщи общинският пресцентър.Общината създаде организация, при която по график жителите в различните кварталите на града и селищата с режимно водоподаване получават бутилирана вода. Доброволците ще бъдат в помощ на общинските служители за справедливото разпределение на водата.\"Правим всичко възможно водата да достигне до всички нуждаещи се, затова ни е необходима вашата помощ\", апелира кметът. Той призовава перничани да бъдат солидарни със съгражданите си, изпитващи затруднения в осигуряване на своите битови нужди.", "date": "2020.01.03", "title": "Община Перник търси доброволци за раздаване на бутилирана вода"}
{"url": "http://www.cross.bg/skorostta-zaginalite-naseleno-1621786.html", "text": "/КРОСС/ През изминалите празнични дни са станали 189 тежки катастрофи, загинали са 14 души и са ранени 253 души. Данните са за периода 20 януари – 1 януари, като най-честити нарушения са превишаване на скоростта, неправилни маневри и отнемане на предимство, обобщи Мария Ботева от  \"Пътна полиция\".Миналата година тежките произшествия са били по-малко – 131, но загиналите са били 16.Според цифрите най-много катастрофи са станали на територията на столицата, там е и най-голям броят на загиналите – трима.По време на празниците е имало 477 случая, при които водачи са седнали зад волана след употреба на алкохол. От тях 216 водачи са шофирали с над 1,2 промила.Най-фрапиращият случай е от Кърджали, където шофьор е хванат с 3,11 промила, след като на централно кръстовище се е ударил последователно в два леки автомобила, а след това и в билборд.Случаите на шофьори, които са карали след употреба на наркотици, пък са 107.Най-грубото нарушение на ограничението на скоростта отново е на територията на СДВР – водач е профучал със 172 км.ч. при ограничение в населено място 50 км/ч. Глобата за този шофьор е 1400 лева, както и отнемане на книжката за 3 месеца. Има подобен случай и в Русе – там шофьорът е карал със 147 км/ч.Друг водач пък е прелятял с 238 км/ч. извън населено място, като той е засечен край Сливен. За него глобата ще бъде 1550 лева.От „Пътна полиция“ предупреждават и за засилен трафик към Румъния през уикенда. Много румънци са предпочели нашите и гръцките курорти за празниците и се очаква съседите ни да се прибират именно в събота и неделя.От Румъния са ни изпратили и нота с молба Пътна полиция да подпомага организацията на трафика.„Ако пътувате към Русе, там пътят е опасен, трябва да бъдем много внимателни. Като видите колони от румънски туристи, направете почивка“, посъветва Мария Ботева.Тя предупреди и за натоварено движение по границата и очаквани тапи.", "date": "2020.01.03", "title": "Румънци задръстват пътищата ни през уикенда, тапи и по границите"}
{"url": "http://www.cross.bg/prevozi-tona-eood-1621788.html", "text": "/КРОСС/ „БДЖ - Товарни превози“ ЕООД продължава тенденцията от предходната 2019 г. и на база проведените разговори и подписани договори с товародатели, планира да превози над 7,5 млн. тона товари през новата 2020 г.Основната бизнес задача на мениджмънта е дружеството да развива много по-активна маркетингова и търговска политика с цел разширяване на пазарното присъствие и увеличаване на международните превози.Разработва се и ремонтна програма с цел обезпечаване на подвижен жп състав за обслужването на превозите. Поетапно ще се обновяват 10 електрически локомотива от серия 46.Сериозно ще се увеличи и натоварването на собствените вагоно-ремонтни цехове, където се извършват необходимите ремонти на товарни вагони. За целта вече се работи по ускоряването на процеса и намаляване на административната тежест при доставката на резервни части. ", "date": "2020.01.03", "title": "„БДЖ - Товарни превози“ ЕООД увеличава обема превозени товари с 500 хил. тона през 2020 г. "}
{"url": "http://www.cross.bg/sanches-ispaniya-pedro-1621789.html", "text": "/КРОСС/ Изпълняващият длъжността премиер на Испания Педро Санчес получи решаващата подкрепа на най-голямата каталунска партия, разполагаща с 13 места в испанския парламент, в опита си да оглави новото правителство на страната, предаде ДПА.Сепаратистката Републиканска левица на Каталуния се е споразумяла с испанските социалисти да се въздържи при гласуването на вот на доверие в парламента следващия вторник. Така потенциално се отваря път за ново правителство на премиера Педро Санчес, коментират световните агенции.Двете формации са се договорили бъдещият кабинет на социалиста Санчес да започне открит диалог за бъдещето на Каталуния. Резултатите от разговорите ще бъдат подложени на граждански вот в североизточната испанска област.Социалистите на Санчес спечелиха произведените на два пъти парламентарни избори в Испания миналата година. В парламента обаче така и не се оформи мнозинство и четвъртата икономика в еврозоната изпадна в продължителна политическа криза, припомня Ройтерс.", "date": "2020.01.03", "title": "Първи стъпки за решаването на правителствената криза в Испания"}
{"url": "http://www.cross.bg/bentley-kompaniyata-kompromisi-1621791.html", "text": "/КРОСС/ Автомобилният производител Bentley планира да навлезе на пазара на напълно електрически коли, но не счита за правилен подходът за електрифициране на съществуващи модели, съобщи Engadget.Въпреки че компанията, която е част от Volkswagen, показа концептуален електрически автомобил още през март 2017 г., първият такъв модел с марката Bentley ще се появи на пазара не по-рано от 2025 година, предава technews.bg.Bentley оценява критично възможностите на съвременните батерии. Автомобил, ограничен от компромиси между мощността и пробега с едно зареждане, не може да носи легендарната марка.Въпреки че е част от Volkswagen, луксозният бранд не възнамерява да използва някоя от платформите за електромобили на компанията майка. Bentley ще разчита на собствени разработки и нова технология за батерии.Ръководството на компанията не е обявило явно, че ще отхвърли литиево-йонните батерии, но техните възможности очевидно не отговарят на нуждите на производителя. Подходът на Bentley засега оставен забулен в тайна.", "date": "2020.01.03", "title": "Bentley не приема компромиси с електромобилите"}
{"url": "http://www.cross.bg/karlos-kompaniyata-yaponiya-1621790.html", "text": "/КРОСС/ Частната турска авиокомпания МНГ джет (MNG Jet) е подала жалба за незаконно ползване на услугите й за бягството на бившия ръководител на Нисан (Nissan) и Рено (Renault) Карлос Гон от Япония в Ливан, предадоха световните агенции.Служител на компанията признал, че е фалшифицирал регистрите и твърди, че е действал сам, без разрешението на МНГ джет.На 29 декември 2019 година операторът дал под наем два частни самолета на двама различни клиенти - един от Дубай до Осака и от Осака до Истанбул, а друг - от Истанбул за Бейрут, посочва на сайта си компанията, цитирана от Ройтерс. Двата договора не изглеждали свързани помежду си и името на Гон не фигурирало в официалните документи на нито един от полетите.След като научила от медиите, че наетите самолети са ползвани от Карлос Гон и от недекларирани официално пътници, компанията е извършила вътрешно разследване и е подала жалба в Турция на 1 януари 2020 година срещу замесените лица.Вчера турската полиция задържа няколко души, след като вътрешното министерство започна разследване на преминаването през страната на бившия шеф на групата Рено-Нисан Карлос Гон, който избяга в Ливан, след като беше поставен под домашен арест в Япония.Частната агенция ДХА уточни, че са били задържани седем души - четирима пилоти, мениджър на товарна компания и двама служители на летището.Във вторник Гон лично потвърди, че е избягал от Япония в Ливан, за да избегне от несправедливото японско правосъдие.", "date": "2020.01.03", "title": " Беглецът Карлос Гон ползвал незаконно самолети на авиокомпания"}
{"url": "http://www.cross.bg/godina-kusmet-sreburna-1621794.html", "text": "/КРОСС/ В миналото се е вярвало, че високосната година носи лош късмет и че среброто може да предпази от него.Още от Древен Китай се смята, че благородния метал предпазва от лош късмет. По нашите земи през високосна година, в дрехите на новородени, както и на булките се пришива сребърна паричка, а в днешно време – сребърна висулка, или друг накит, за да носи късмет.Според някои вярвания трите години, които предхождат високосната са подвластни на Слънцето и през тях се носи злато. Високосната година е под влиянието на Луната. Старият алхимичен символ за сребро е непълна луна, и заради това през високосните години носим сребърни накити.В Китай и до ден днешен сребрърни съдове, кюлчета и монети се използват като капиталовложение.В Древността хората слагали сребърна пара в млякото, за да се запази по-дълго. В Древен Египет върху рани са слагали тънък пласт сребърно фолио за по-бързо оздравяване.Антибактериалните свойства на среброто са доказани през 1893 година от шведския учен Карл Вилхелм фон Нагели. Това свойство на среброто се нарича олигодинамичен ефект. В днешно време някои здравни експерти препоръчват приемането на малки количества сребърна вода за общо укрепване на организма.", "date": "2020.01.03", "title": "Среброто през високосната година"}
{"url": "http://www.cross.bg/plovdiv-grada-yanyari-1621799.html", "text": "/КРОСС/ Точно година, на датата, в която Пловдив откри Европейска столица културата, в града под тепетата ще се проведе символично предаване на щафетата към следващите градове, на които им предстои да носят престижната титла през 2020-а година.Специално за случая от фондация „Пловдив 2019“ са подготвили послание към градовете Риека (Хърватия) и Голуей (Ирландия), което ще бъде подарено на техни представители на тържествена церемония на 12 януари в Дом на културата „Борис Христов.Посланието е гравирано върху специално изработена пластика, която символизира мотото на Пловдив 2019 и което гласи: „ДА ОСТАНЕМ ЗАЕДНО“. Изработката на символа е дело на именития пловдивски художник Атанас Хранов и представлява парче от историята от града, част от седмото тепе.За автора парчето сиенитна скала е запечатало не само хилядолетието на града, но и историята за разрушаването на хълма и засипването на улиците в града с множеството павета, изработени от него. „Тук са следите от стъпките на стотици граждани, политици, артисти и общественици, оставили своя непреходен отпечатък върху българската и световна култура“, споделя още той. Фигурата символизира още разтворена книга, в която е поместено и посланието. Цялата церемония по предаване на щафетата ще се излъчва в реално време на 12 януари от 19.00 часа през лайв стрийминг платформи на уебсайта и официалната фейсбук страница на Пловдив 2019. Режисурата на събитието е поверена на директора на Държавна опера, Пловдив – Нина Найденова.Програмата е обединена от четирите годишни времена на Вивалди, които символизират и четирите основни платформи на Пловдив 2019 - Сливане, Трансформиране, Възраждане, Релаксиране. В церемонията ще се включат и пловдивски деца - лауреати на музикални конкурси, камерен оркестър към операта с гост-солист виртуозната Лия Петрова. Пловдивските музеи, Градска художествена галерия Пловдив, Дирекция „Култура и културно наследство“ и ОИ „Старинен Пловдив“ се включват с богата програма от събития в дните от 10 до 12 януари.Повече информация за закриващия уикенд може да намерите  ", "date": "2020.01.03", "title": "Пловдив предава титлата столица на култура на Ирландия и Хърватия"}
{"url": "http://www.cross.bg/voda-yazovir-vodata-1621774.html", "text": "/КРОСС/ „Спекулации са появилите се в последните дни данни, че в страната има водна криза. Воден апокалипсис в България не се задава. И ако някои се опитва да всее страх, използвайки създалата се ситуация в Перник това е непочтено. Разбирам, че в криза темата се използва политически. Вероятно БСП се готви за дебатите в парламента и вероятно подгрява, но не е редно това да става със заиграването с тази тема“, каза министърът на регионалното развитие и благоустройството Петя Аврамова, която заедно със зам.-министъра Николай Нанков даде информация за състоянието на язовирите в страната.От думите й стана ясно, че язовир „Тича“ разполага с вода за 30 месеца. „Тя ще стигне за това време само ако водата се използва за питейно-битови нужди“, подчерта Аврамова. Язовир „Камчия“ разполага с вода за 10 месеца, яз. „Асеновец“ – за 4.5 месеца.", "date": "2020.01.03", "title": "Петя Аврамова: Воден апокалипсис в България не се задава"}
{"url": "http://www.cross.bg/more-ivet-vuzmozhnosti-1621777.html", "text": "/КРОСС/ Вече официално е 2020 г. - не просто нова година, а ново десетилетие, което вдъхва на мнозина надеждата за едно по-добро време, изпълнено с редица вероятности и шансове.С надежда към предстоящото гледа и Ивет Лалова, която в момента се намира в Дубай, където се радва на слънчевите лъчи и високите градуси.След като двамата със Симоне прекараха Коледните празници в Милано, откъдето публикуваха селфита от Пиаца дел Дуомо, сега спортистката сподели в официалната си Инстаграм страница няколко снимки от ваканцията си в Арабските емирства.На тях най-бързата бяла жена на планетата позира на лазурния бряг на Персийския залив по цял черен бански с V-образно деколте, по което се кръстосват връзки.Двамата със съпруга ѝ са отседнали в прекрасния комплекс \"Nikki Beach Resort & Spa Dubai\", намиращ се в сърцето на район Джумейра. Хотелът е разположен на самата плажна ивица, като част от стаите предлагат панорамна гледка към града. Комфортът е пълен - от басейни през луксозни ресторанти до тенис корт, мястото предлага на своите гости всякакви удобства.", "date": "2020.01.03", "title": "Ивет Лалова в \"море от възможности\""}
{"url": "http://www.cross.bg/evro-protzenta-tynberg-1621776.html", "text": "/КРОСС/ Европейските авиокомпании са изправени пред несигурна посока на фона на Европейския зелен договор, разработен от комисията на Урсула фон дер Лайен.Най-очевидните оръжия, които Еврокомисията може да използва, е да отмени изключенията от акцизите за горивата и безплатните кредити за въглеродни емисии за авиацията. Грета Тунберг обаче може би е по-голяма заплаха за сектора, пише Ройтерс.Авиокомпаниите в момента са източник на под 3 процента от въглеродния диоксид в света. Този дял обаче ще се увеличи със засилването на авиотрафика и преминаването към възобновяема енергия на мястото на традиционните електроцентрали и задвижването на колите с петролни продукти.Дотогава шефовете на компаниите ще продължат да прибягват до проекти за компенсиране на емисиите - най-вече като плащат за засаждане на дървета - като защита срещу регулаторите и младата шведска активистка.Нискотарифната изиДжет (easyJet) например обеща да харчи 25 милиона британски лири годишно за подобни цели.Такива инициативи все пак е малко вероятно да отклонят вниманието на Еврокомисията, чийто най-лесен отговор би бил да накара авиокомпаниите да плащат акцизи за горивата. Ако регулаторите използват вече приетите ставки в търговския оборот, това би оскъпило с 21 евро всеки 1000 литра гориво или с близо 5 процента.Друг подход би бил да се спрат безплатните кредити на авиопревозвачите по европейската система за търговия с въглеродни емисии. При текуща цена от 24,6 евро на тон въглероден диоксид за Райънеър (Ryanair) например това би се равнявало на 114 млн. евро или 12 процента от прогнозираната оперативна печалба за 2020 година.Тук се включва Тунберг. През 2019 г. нейната инициатива за отказ от летенето по климатични причини е допринесла за спад с 4 процента в броя на пътниците на шведските летища, според летищния оператор Суедавиа (Swedavia). Ако тази тенденция се прехвърли в Европа, то авиокомпаниите ще бъдат изправени пред голям проблем.При 5 процента акциз за самолетното гориво и премахване на безплатните въглеродни кредити 580-те млн. евро прогнозирана оперативна печалба на изиДжет за 2020 г. ще намалее до 465 млн. евро. Ако се добави обаче и 4-процентово намаляване на пътниците заради \"ефекта Грета\", то печалбата ще се срине до едва 150 млн. евро. При Райънеър показателят ще се свие повече от двойно до 437 млн. евро.Тази прогноза е само върхът на айсберга, тъй като отчита едва една трета от 700-те милиона пътници по вътрешноевропейски маршрути през 2018 година. Ако цифрите за загубата на оперативна печалба се екстраполират и до останалата част от сектора, то авиокомпаниите на континента ще понесат удар за близо 3 млрд. евро.Това струпване на негативни фактори разбира се може и да не се случи, а авиокомпаниите със сигурност ще отвърнат на удара. Секторът обаче изглежда все по-уязвим с натрупването на доказателствата за климатичните промени и техните последици.", "date": "2020.01.03", "title": "Грета Тунберг ще задави двигателя на нискотарифните авиокомпании"}
{"url": "http://www.cross.bg/sistemi-vodosnabditelnite-ivanov-1621778.html", "text": "/КРОСС/ Ботевград, Плевен и Ловеч са на прага на водна криза от мащабите на тази в Перник. Водоемите критично понижават нивата си. Спешно се проверяват ВиК дружествата в цялата страна и се извършват ремонти, където е необходимо, за да се предотвратят течовете.\"Има основания за притеснения, трябва да търсим решения. Доста е тревожно, че не вали сняг. Ако продължи да не вали сняг, ще имаме много голяма криза. Досега фактът, че има климатични изменения, подминаваше България, но вече и ние сме част от притесненията. Работи се по адаптиране към тях в цяла Европа\", заяви председателят на Българската асоциация по водите инж. Иван Иванов. Той е убеден, че големият резерв е в намаляване на загубите по водоснабдителните системи, но всичко било свързано с много пари. \"Това безпокойство ще бъде продължително през годините. Трябва да подменяме водоснабдителните системи. Апелирам да се създаде нещо като национална програма в тази насока\", каза още инж. Иванов в студиото на \"България сутрин\". Управителят на ВиК - Сливен инж. Севдалин Рашев успокои, че проблемът с язовир Асеновец край града не е толкова страшен, колкото изглежда от разпространените снимки.\"Обемът на язовира е 28 млн. куб. м, като една трета са запълнени в момента. Обем, който е напълно достатъчен, за да може да изчакаме снеготопенето. Наличното в обема е достатъчно, за да може да водоснабдяваме до месец май\", увери инж. Рашев в телефонна връзка за. \"В началото на 2019 г. сме взели мерки Сливен да бъде водоснабден град с двойно захранване. Имаме водоснабдителни системи в изключително добро състояние. Включили сме помпени станции към мрежата на града, като мощността непрекъснато се повишава към края на 2019 г. При необходимост може да захраним града само с водоснабдителните системи\", обясни управителят на ВиК - Сливен.Той обаче не споделя мнението, че глобалното затопляне е проникнало на нашата територия толкова силно. Според инж. Иванов проблемът е осъзнат отдавна, но продължаваме да го подценяваме. А кризата в Перник е отпушила енергията. По думите му един град може да съществува без ток, но не и без вода.", "date": "2020.01.03", "title": "Какви са рисковете от разрастване на водната криза в страната?"}
{"url": "http://www.cross.bg/mlrd-razhodi-proekti-1621779.html", "text": "/КРОСС/ Подобно на предходни години бюджетният излишък през декември се е стопил със скорост няколкостототин милиона на ден. Така от 1.3 млрд. лв. на плюс към края на ноември държавните финанси завършиха 2019 г. на касов дефицит от 1.14 млрд. лв., или 0.96% от прогнозния БВП, показват предварителните сметки на Министерството на финансите. Бюджет 2019 беше планиран на дефицит от почти 2.5 млрд. лв. заради сделката за американските изтребители, но в сравнение с предходни години през 2019 минусът е много по-голям.Декемврийското харчене включва няколко големи суми, като 760 млн. лв. за магистрала \"Хемус\" и други пътни проекти, над 200 млн. лв. за общините и 208 млн. лв. за жп проекти на Национална компания \"Железопътна инфраструктура\" (НКЖИ). Предколедно бяха отпуснати и 34 млн. лв. за заплати в МВР, 50 млн. лв. за финансиране на Национално тол-управление, 34 млн. лв. за IT системата на НАП, както и 36 млн. лв. заради водната криза в Перник.Така бюджетните разходи само през последния месец на годината достигат 6.49 млрд. лв. За сравнение, през останалата част от 2019 г. са разходвани по 3.5 млрд. лв. средно на месец (сметката включва и парите за F-16, разплатени през август). Същото се случи и през 2018 г. - средномесечно разходите бяха 3 млрд. лв., а през декември скочиха до 6.6 млрд.\"Следва да се помисли сериозно за въвеждане на планиране на големите инвестиционни разходи, което излиза извън бюджетната година – своеобразна средносрочна инвестиционна програма, придружено с необходимите законодателни промени\", казва старши икономист Калоян Стайков от Института за пазарна икономика (ИПИ) в свой анализ. Планирането повишава прозрачността, предвидимостта и намалява рисковете пред изпълнението, включително забавяне, на инвестиционните проекти.Предварителните сметки на финансовото ведомство показват общо постъпления през годината от 43.9 млрд. лв., което е почти точно колкото беше планирано. Спрямо 2018 г. бюджетните приходи нарастват с над 4.2 млрд. лв., като голям фактор за увеличението са косвените данъци. Те са с 1.4 млрд. лв. нагоре през 2019 г., основно от ДДС при сделки в страната, съдейки по отчета към ноември. Постъпленията от ДДС от внос пък намаляват на годишна база към ноември с около 200 млн. лв.От друга страна, разходите на правителството достигат 45.39 млрд. лв., или с 5.5 млрд. над тези от 2018 г. От Министерството на финансите посочват, че това увеличение се дължи основно заради покупката на F-16, разходите за персонал (увеличение с 10% на средствата за заплати в бюджетния сектор и поредната стъпка на увеличение на възнагражденията в сектор \"Образование\"), по-високи разходи за социални плащания и пенсии.  * Източник:", "date": "2020.01.03", "title": "Бюджетът завършва 2019 г. на минус от над 1.1 млрд. лв."}
{"url": "http://www.cross.bg/elektricheski-poddruzhka-podpisvane-1621780.html", "text": "/КРОСС/ „БДЖ - Пътнически превози“ ЕООД обяви обществена поръчка с предмет „Доставка и гаранционна поддръжка на до 16 броя новопроизведени електрически мотрисни влака“, предназначени за обслужване на бързи /интерсити/ влакове за пътувания над 3 часа, по основните железопътни линии на България.Прогнозната стойност на процедурата е 246 787 878,93 лева без ДДС, като техническите изисквания са мотрисите да бъдат 4 или 5 секционни с повишен комфорт за пътниците, секции с първа, втора класа и места за трудноподвижни лица и детски колички, видеонаблюдение, WI-FI и възможност за кетъринг зона. Експлоатационната скорост е 160 км/ч, като параметрите са съобразени, както с моментното състояние на железопътната инфраструктура, така и с програмата за инвестиции и развитие на ДП “Национална компания железопътна инфраструктура“.Основни критерии на поръчката са покупната цена на мотрисите, както и стойността на тяхната поддръжка и разходите за превоз на единица пътник. Поръчката ще се проведе на два етапа - заявление за участие и подаване на технически и ценови оферти.Очаква се новопроизведените електрически мотриси да се доставят в рамките на 36 месеца от датата на подписване на договора, а първия влак да бъде доставен 24 месеца след неговото подписване.Процедурата е част от общия план за подобряване на условията за превоз на пътници и стратегическо развитие на държавните железници, включващ обновяване на съществуващия парк и закупуване на нов подвижен състав, като по този начин дружеството ще отговори на предизвикателствата в съвременните конкурентни условия.", "date": "2020.01.03", "title": "„БДЖ-Пътнически превози“ ЕООД обяви процедура за доставка на нови електрически мотриси"}
{"url": "http://www.cross.bg/horata-ilyuziite-neshto-1621782.html", "text": "/КРОСС/ Един нестандартен музей отвори врати в София. В него посетителите загубват представа за реалността и се потапят в света на илюзиите. За разлика от конвенционалните музеи, където експонатите не се пипат и се пази тишина, това увлекателно и изпълнено с преживявания място напълно разрушава концепцията за музей – посетителите могат да докоснат и разгледат абсолютно всички предмети, както и да се снимат навсякъде в пространството. – обяснява Виолета Попова от мениджърския екип.Музеят е разделен на няколко зали: историческа зала с различни картини, зала с оптически илюзии, стая с фосфорен тапет, в която хората могат да рисуват със светлина или да оставят отпечатъка на сянката си върху стената.  – отговаря Виолета Попова. – Още една, разчупваща въображението илюзия, е обърната стая. Тя, както и останалите 50 експоната, привличат и малки, и големи. – отбелязва Виолета Попова. – Сътрудници на музея разказват на посетителите за отделните предмети и илюзии, а също така им помагат да видят правилната перспектива и да застанат на точното място на снимане. За какво да се подготвят хората, които ще посетят Музея на илюзиите за първи път? – казва Виолета Попова.  \n\t\t\t\t\t", "date": "2020.01.03", "title": "В София отвори врати Музей на илюзиите (Видео)"}
{"url": "http://www.cross.bg/chasa-yanyari-osvobozhdenieto-1621781.html", "text": "/КРОСС/ 4 януари е една от паметните дати в историята на София - освобождението на столицата ни от турско робство. Около 14.00 часа на 4 януари 1878 година в града влизат първите руски части. В катедралната църква „Света Неделя” е отслужен тържествен молебен в присъствието на генерал Гурко - традиция, която се повтаря всяка година.Както повелява традицията, от 10.00 часа на 4 януари в храм „Света Неделя” ще бъде отслужен благодарствен молебен по повод 142-а годишнина от освобождението.В 10.30 часа от храма ще тръгне литийно шествие, което ще завърши с поднасяне на цветя и венци пред паметниците на генерал Гурко и Цар Освободител.От 11.15 часа пред Паметника на българския опълченец ще започне литературно-музикална програма и ще бъдат поднесени венци и цветя.Тържествените събития са организирани от Столичната община, Софийската света митрополия, Сдружението на приятелите на Русия „Александър Невски” и Фондацията „Героите на България”Честването е част от Календара на културните събития на Столична община..", "date": "2020.01.03", "title": "София чества освобождението си на 4 януари"}
{"url": "http://www.cross.bg/nori-kyzmanov-napravi-1621783.html", "text": "/КРОСС/ Димитър Кузманов спечели сет, но в крайна сметка отстъпи на Камерън Нори в първия мач от двубоя България – Великобритания от група „С“ на отборния турнир АТП Къп в Сидни, Австралия.Втората ракета на България загуби с 2:6, 6:3, 2:6 в двучасов мач. За да спечели крайната победа отборът ни трябва да победи в оставащите две срещи.В откриващия гейм 423-ият в световната ранглиста Кузманов спаси два брейк бола, но в крайна сметка беше пробит от намиращия се 370 места преди него роден в Йоханесбург левичар. Нори успя да дръпне с 4:1, въпреки че пловдивчанинът водеше с 40:15 при своето подаване.Представителят на Великобритания затвори сета с гейм на нула след 44 минути игра. В него Мико записа 5 печеливши удари, но и 18 непредизвикани грешки.Българинът излезе преобразен в началото на втория сет, заигра уверено и почти безгрешно и успя да направи първия си пробив и после го затвърди за 3:0 за радост на нашите сънародници на „Кен Розуол Арина“. При 5:3 Кузманов подаваше за изравняване на частите. След фантастична къса топка по диагонала той стигна до два сетбола и реализира още първия с великолепен сервис.В тази част Мико постигна 6 уинъра и само 3 непредизвикани грешки.В третия сет Нори направи пробив във втория гейм при третата си възможност. Веднага след това обаче 26-годишният пловдивчанин направи рибрейк. После Кузманов трябваше да получи медицинска помощ за проблем с лявата предмишница.За съжаление представителят на Великобритания отново проби и после затвърди за 4:1. Мико отново повика физиотерапевт, този път заради мазол на дясното стъпало. Левичарят направи нов брейк след двойна грешка на съперника и после сервираше за победата. Българинът отказа да се предаде и върна единия пробив - при това на нула.  В следващия гейм Камерън Нори стигна до два мачбола и реализира първия.В мача между първите ракети играещият капитан Григор Димитров се изправя срещу Даниел Евънс, а след това е срещата на двойки.", "date": "2020.01.03", "title": "Кузманов взе сет на Нори, но отстъпи в Сидни"}
{"url": "http://www.cross.bg/otchetite-podali-kodeks-1621824.html", "text": "/КРОСС/ Сметната палата публикува отчетите за приходите, разходите и поетите задължения за плащане във връзка с предизборната кампания за изборите за общински съветници и кметове на 27 октомври 2019 г., представени от участниците в тях, съобщиха от институцията.Общо 598 участници в местните избори са представили отчетите си, а 30 не са изпълнили задължението си, предвидено в Изборния кодекс. Всички 57 политически партии и 7 коалиции от партии са подали своите отчети. Отчетите на участниците в изборите са публикувани в Единния регистър по Изборния кодекс (ЕРИК).По окончателни данни в изборите са участвали 283 местни коалиции. От тях 278 са подали отчетите си, а пет не са представили такива. От 281 инициативни комитета отчети са подали 256, а 25 не са.Съгласно Изборния кодекс, при непредставяне на отчет, на лицето, което представлява партията или инициативния комитет, или лицата, които представляват коалицията, се налага глоба от 2000 до 10 000 лв. Сметната палата ще извърши одит за съответствие на участниците в местните избори в случаите, когато декларираните приходи и извършените разходи във връзка с предизборната им кампания са над 1000 лв., уточняват от институцията.", "date": "2020.01.03", "title": "598 участници в местните избори са подали отчетите си в Сметната палата"}
{"url": "http://www.cross.bg/otpadutzi-otpadutzite-deiinosti-1621826.html", "text": "/КРОСС/ Във връзка със започналата проверка на разследващите органи за дейността на дейността на фирма „Феникс Плевен“ ЕООД, РИОСВ Плевен предоставя следната информация:„Феникс Плевен” ЕООД има издаден регистрационен документ съгласно изискванията на Закона за управление на отпадъците за извършване на дейности по третиране на неопасни отпадъци на площадка с местонахождение гр. Плевен, Индустриална зона, на територията на бившия завод МИР. На дружеството не са разрешени дейности по изгаряне на отпадъци, нито на опасни и болнични отпадъци.През 2019 г. РИОСВ Плевен е извършило пет проверки за дейността на дружеството, като последните от тях са на 9.10.2019 г., 28.11.2019 г. и на 19.12. 2019 г. съвместно с Икономическа полиция. При проверките е констатирано изпълнение на заложените в регистрационния документ дейности по сортиране и рециклиране на неопасни отпадъци. Констатирано е, че отпадъците се съхраняват в границите на площадката на дружеството, която е оградена, с пропусквателен пункт и положена трайна настилка. Обособени са участъци за съхранение на приетите отпадъци.Количествата съхранявани и третирани на площадката отпадъци не надвишават разрешените количества в издадения от РИОСВ – Плевен регистрационен документ за извършване на дейности по третиране на отпадъци. Сортирането на отпадъците се извършва в закрито помещение. Част от отпадъците са балирани, което ги предпазва от разпиляване при транспортиране.За отпадъците са представени всички изискуеми по законодателство документи и се води съответната отчетност. На площадката се осъществяват дейности по сортиране и рециклиране на отпадъци от внос и местни такива в количества, съгласно издадените разрешителни. Не се предвижда депониране на отпадъците, тъй като те са изцяло рециклируем материал, който се влага като суровина за последваща обработка.РИОСВ Плевен е предоставила на компетентните органи цялата налична информация за дейността на дружеството и оказва съдействие за изясняване на случая. Повече информация може ще бъде предоставена след приключване на следствените действия.  ", "date": "2020.01.03", "title": "На „Феникс Плевен“ не са разрешени дейности по изгаряне на отпадъци"}
{"url": "http://www.cross.bg/soleiimani-pompeiio-amerikanski-1621818.html", "text": "/КРОСС/ Американският държавен секретар Майк Помпейо обясни и защити решението на американския президент Доналд Тръмп да нареди въздушния удар, при който бе убит висшият ирански командир Касем Солеймани.Това предадоха световните агенции.След телефонния разговор с китайския представител Помпейо написа в Туитър, че двамата са говорили за решението на Тръмп да елиминира Солеймани в отговор на непосредствени заплахи за живота на американците.Държавният секретар поясни, че във всеки телефонен разговор той е подчертавал пред събеседниците си, че САЩ са поели ангажимент за деескалация на напрежението в Близкия изток, засилило се, откакто подкрепяните от Иран милиции убиха американски подизпълнител и САЩ отговориха с удари срещу нея.Това доведе до проирански протести пред посолството на САЩ в Багдад, които прераснаха в насилие.Той определи удара срещу Солеймани като законен и заяви, че САЩ не искат война с Иран, но в същото време няма и да стоят и да гледат отстрани как се излага на риск на живота на американски граждани.Същевременно американски представител, пожелал анонимност, каза, че някои от допълнителните 750 американски военни, пратени в Ирак, вече са пристигнали в Багдад, за да гарантират сигурността на посолството там, предаде Франс прес.В Туитър Държавният департамент призова американските граждани незабавно да напуснат Ирак. В съобщението се уточнява, че всички консулски процедури в посолството на САЩ в Багдад са временно преустановени.", "date": "2020.01.03", "title": "Майк Помпейо защити решението на Тръмп за въздушен удар, при който беше убит генерал Солеймани"}
{"url": "http://www.cross.bg/ryski-pametnik-durvo-1621775.html", "text": "/КРОСС/ Кола е самокатастрофирала в дърво в района на Руски паметник в София. Инцидентът е станал снощи около полунощ. Снимки от инцидента бяха публикувани в социалните мрежи.Вероятно висока скорост е причина за инцидента. Колата вероятно се е движила от Пирогов в посока Руски паметник, шофьорът е загубил управление и е минал в лентата за насрещно движение. автомобилът е спрял в дърво между булеварда и велоалеята, непосредствено до пешеходна пътека.Освен смачканите ламарини по колата и отнесената част от предпазната ограда на мястото на катастрофата има и счупено розово колело, личи от снимките. Няма данни за пострадали.", "date": "2020.01.03", "title": "Кола връхлетя върху колело и се заби в дърво при Руски паметник в София"}
{"url": "http://www.cross.bg/dluzhnost-nesebur-dimitrov-1621773.html", "text": "/КРОСС/ Специализираната прокуратура внесе в Специализирания наказателен съд искане за отстраняване от длъжност на кмета на община Несебър Николай Димитров. Той е обвинен като ръководител наорганизирана престъпна група за престъпления срещу изборните права на гражданите.На 23 декември 2019 г. Специализираният наказателен съд измени мярката за неотклонение на Димитров от „Задържане под стража“ в „Гаранция в пари“ в размер на 50 000 лева.Съдът определи, че не е налице опасност той да се укрие, отпаднала е и опасността да извърши ново престъпление, доколкото са събрани значителен обем доказателства по досъдебното производство. На 27 декември 2019 г. определената на Николай Димитров прична гаранция бе внесена и от 2 януари 2020 г. той отново изпълнява функциите на кмет на община Несебър. Специализираната прокуратура поиска отстраняването му от длъжност до приключване на досъдебното производство, тъй като в качеството си на кмет той е основен работодател на голям брой фирми и лица в общината и разполага с възможности да повлияе на свидетели.", "date": "2020.01.03", "title": "Прокуратурата поиска кметът на Несебър да бъде отстранен от длъжност"}
{"url": "http://www.cross.bg/lenta-izvurshva-yanyari-1621772.html", "text": "/КРОСС/ От днес - 3 януари, до 6 януари, от 8 до 17 ч. движението от 156-ти км до 208-ми км на АМ \"Тракия\" в двете посоки ще се извършва в една лента поради ремонт на мантинела в средната разделителна ивица.Поетапно ще се ограничава трафикът в изпреварващата лента, а моторните превозни средства ще се пренасочват в активната.Шофьорите е необходимо да се движат с повишено внимание и съобразена скорост, като спазват стриктно поставената сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ – , както и по всяко време от денонощието на тел. 0700 130 20 в АПИ.", "date": "2020.01.03", "title": "От днес до 6 януари движението от 156-ти км до 208-ми км на АМ \"Тракия\" в двете посоки ще се извършва в една лента"}
{"url": "http://www.cross.bg/instaview-thinq-hladilnitzi-1621771.html", "text": "/КРОСС/ LG Electronics (LG) са решени да впечатлят посетителите на CES® 2020 с два нови умни хладилника: LG InstaView с Craft Ice™ и второ поколение LG InstaView ThinQ™.С добре помислени функции за забавление у дома и още по-добро потребителско изживяване, тези революционни InstaView хладилници ще се превърнат в основния кухненски уред – още по-удобен и приятен за ползване.Технологията InstaView на LG прави възможно надничането в хладилника без отваряне на вратата чрез прозрачния панел, който също позволява търсенето на рецепти и гледане на видеа.Спечелилият награда за иновации на CES 2020 InstaView с Craft Ice ще е помощник на потребителя в забавлението на гости. Това е първият хладилник в света с ледогенератор, който произвежда сферичен лед, топящ се много по-бавно от обикновения.С 5 см. в диаметър, кръглият лед се топи по-бавно от обикновени ледчета и запазва вкусовете и температурате за по-дълго. Вече наличен в Съединените щати, LG ще предлага InstaView с Craft Ice и на други пазари през 2020. През 2020, LG ще ъпгрейдне най-харесваните InstaView хладилници с второ поколение ThinQ технология. Когато потребителите поставят или извадят хранителни продукти от хладилника, включително Door-in-Door® и чекмеджетата за зеленчуци, ще бъдат проследявани от силно развита система за наблюдение с изкуствен интелект, която в реално време следи какво има в хладилника във всеки момент.С тази информация, новият LG InstaView ThinQ ще може да предлага на потребителя какво да сготви на базата на наличните продукти. Новата по-умна технология ще може да предупреди, че даден продукт е на привършване и да предложи опции за повторното им купуване много преди потребителя да разбере, че няма яйца.По-умният прозрачен панел на LG InstaView за 2020 прави много повече от това да позволи на потребителя да надзърне в хладилника без да го отваря. Втората функция на панела е 22-инчов дисплей, който позволява да сърфирате в интернет или да гледате видео-рецепти само с помощта на Wi-Fi, без допълнителен телефон или таблет.И двата LG InstaView модела представени на CES ще предлагат проактивно потребителско обслужване, захранвано с изкуствен интелект и ThinQ технология. Услугата позволява на потребителите персонализирана помощ, за да използват пълния потенциал на техните уреди и предупреждава своевременно за възможни проблеми. Например, една от функциите следи хладилника постоянно и изпраща известия през ThinQ приложението, ако има необичайно увеличение на температурата или пък филтърът за вода има нужда от смяна. „Нашата цел на CES 2020 е да покажем какво е възможно в кухните от бъдещето с LG InstaView хладилници и изкуствен интелект,“ казва Дан Сонг, президент на LG Electronics Home Appliance & Air Solution Company. „С технология, която бързо превръща скучни бели кутийки във вълнуващи машини, които могат да създават сферичен лед, да планират вечерята и да правят списъци за пазар, нашите високотехнологични хладилници с ThinQ са създадени за потребители, които оценяват всяка помощ, която могат да получат в кухнята.“Посетителите на CES 2020 от 7 до 10 януари могат да се запознаят отблизо с найновите InstaView хладилници на щанд #11100 в Central hall на Конгресния център в Лас Вегас. Следете всички новини и съобщения на CES на LG в социалните мрежи, използвайки #LGCES2020.", "date": "2020.01.03", "title": "LG дава поглед към кухнята от бъдещето на CES с развиващата  се INSTAVIEW технология"}
{"url": "http://www.cross.bg/shtata-yels-yuzhen-1621765.html", "text": "/КРОСС/ Австралийският флот се включи в евакуацията на хората, които се озоваха в огнен капан в град Малакута на крайбрежието на щата Виктория, предаде Би Би Си.Два кораба ще превозят около 1000 души от засегнатия австралийски град Малакута.Около 4000 местни жители и туристи потърсиха убежище на плажа в понеделник вечер, когато горските пожари обградиха града. Пътищата са прекъснати.В щата Виктория беше обявено бедствено положение и има призив за евакуация. Прогнозите за уикенда са за силни ветрове и високи температури, което според властите ще влоши още повече ситуацията.Хиляди хора напускат също части от съседния щат Нов Южен Уелс, където е в сила едноседмично извънредно положение.Досега пожарите са отнели живота на най-малко 20 души в двата щата. Десетки се смятат за изчезнали. Пожарите са унищожили над 1300 къщи до момента.Междувременно премиерът Скот Морисън беше критикуван и освиркан заради мерките, които предприема за справяне с пожарите и последиците от тях.Австралийският премиер беше посрещнат от разгневени местни жители, които го освиркваха и крещяха обиди срещу него при посещението му в опустошен от пожари район, предаде Асошиейтед прес. Жители на Кобарго, в щата Нов Южен Уелс, крещяха обиди, показваха неприлични жестове и наричаха Морисън \"идиот\", критикувайки го за липсата на средства за справяне с пожарите в града.Те освиркаха премиера, когато колата му отпътува. В град Куаама, също в Нов Южен Уелс, пожарникар отказа да му стисне ръката.Недоволството избухна, след като властите съобщиха, че 381 къщи са разрушени на южното крайбрежие на Нов Южен Уелс тази седмица. Там и в съседния щат Виктория броят на жертвите за последните седем дни вече е най-малко осем.Повече от 200 пожара бушуват в двата австралийски щата с най-голямо население. Засегнати са и щатите Западна Австралия, Южна Австралия и Тасмания, отбелязва Асошиейтед прес.Същевременно необичайна гореща вълна обхвана Западна Норвегия, където в местно селище бяха измерени 19 градуса по Целзий. С този рекорд 2 януари стана най-топлият януарски ден в Норвегия, откакто се води статистика, и най-горещият ден за който и да било зимен месец от декември до февруари на Скандинавския полуостров. ", "date": "2020.01.03", "title": "Продължават опустошителните пожари в Австралия"}
{"url": "http://www.cross.bg/makedoniya-zoran-suyuz-1621766.html", "text": "/КРОСС/ Днес се очаква премиерът на Северна Македония да подаде оставка и да бъде сформирано служебно правителство, което ще управлява до провеждането на предсрочни парламентарни избори на 12 април, съобщават местни медии.До вота се стигна, след като Европейският съюз не даде през октомври дата за начало на преговори за членство на Северна Македония.Датата за оставката на правителството на Зоран Заев е известна, още когато миналата година партиите се договориха за предсрочни избори.До последната минута обаче имаше разногласия между управляващия Социалдемократически съюз и опозиционната ВМРО-ДПМНЕ за длъжността министър на вътрешните работи. Зоран Заев още преди нова година заяви, че оставката му като премиер е написана и само чака да бъде внесена в парламента, който според процедурата трябва да я констатира и пада цялото правителство.В четвъртък лидерът на опозицията Християн Мицкоски номинира Наке Чулев от Дирекцията за разузнаване, специализирал в Софийския университет.Днес президентът Стево Пендаровски трябва да даде мандат за съставяне на технически кабинет на досегашния министър на вътрешните работи Оливер Спасовски - номинация на управляващия Социалдемократически съюз. Спасовски ще бъде вторият служебен премиер на Северна Македония след Емил Димитриев.Служебното правителство ще управлява 100 дни, както повелява Договора от Пържино. Проучване на обществените нагласи от края на декември показва, че Социалдемократическия съюз на Македония и Зоран Заев се ползват с най-голяма подкрепа в страната.", "date": "2020.01.03", "title": "Очаква се днес Зоран Заев да подаде оставка"}
{"url": "http://www.cross.bg/armiya-bulgarska-pashov-1621769.html", "text": "/КРОСС/ Премиери и специални отстъпки обещават от ръководството на театър \"Българска армия\", който празнува 70-годишен юбилей.\"\", каза в студиото на Той отбеляза, че на 24 май \"Аскеер\" ще чества своята 30-годишнина.", "date": "2020.01.03", "title": "Юбилеен сезон: \"Българска армия\" става на 70 г., \"Аскеер\" - на 30"}
{"url": "http://www.cross.bg/keri-christmas-singli-1621770.html", "text": "/КРОСС/ Благодарение на коледния си хит \"All I Want For Christmas Is You\" Марая Кери стана първият изпълнител, оглавил класацията на \"Билборд\" за сингли през четири различни десетилетия, съобщават Франс пред и ЮПИ.Хитовото парче, издадено през 1994 г., за трета поредна седмица е начело в чарта Хот 100. Марая Кери оглави с него класацията за сингли в средата на декември след 25-годишно очакване. \"All I Want For Christmas Is You\", включено в \"Mery Christmas\" Кери, за първи път попада в Топ 10 на Хот 100 едва през декември 2017 г.Година по-късно хитът бележи най-високото си класиране - трето място в чарта.С постижението си Марая Кери става първият изпълнител, чиито хитове са оглавявали класацията през четири различни десетилетия, стартирайки от 90-те години на миналия век.Само осем други изпълнители са успявали да оглавят чарта за сингли през три различни десетилетия - Стиви Уондър, Майкъл Джексън, Елтън Джон, Джанет Джексън, Мадона, Кристина Агилера, Бритни Спиърс и Ъшър.Марая Кери е единствената, покорила върха в класацията през 90-те години на миналия век и през десетилетията след 2000, 2010 и 2020 г.Следващите три позиции в чарта също се заемат от коледни сингли -\"Rockin' Around the Christmas Tree\" на Бренда Лий, \"Jingle Bell Rock\" на Боби Хелмс и \"A Holly Jolly Christmas\" на Бърл Айвс. ", "date": "2020.01.03", "title": "Марая Кери е първият изпълнител, оглавил четири десетилетия американската класация за сингли"}
{"url": "http://www.cross.bg/maznini-yadki-sudurzhat-1621764.html", "text": "/КРОСС/ Чудили ли сте се защо в почти всеки хранителен диетичен режим са включени ядките, които сами по себе си са доста калорични?Те съдържат много полезни вещества и ако не прекалявате с тях, може да са ваш верен съюзник в борбата с килограмите. Вижте кои ядки трябва да хапвате и как те ви помагат да горите мазнини.Имайте предвид, че е важно да не поемате големи количества от тях! 30-35 г на ден е максимумът, който ще ви помогне да се преборите с излишното тегло.Бадемите са считани за една от суперхраните в природата поради богатото им съдържание на протеини, антиоксиданти и здравословни мазнини. Мононенаситените мазнини, които те съдържат, предотвратяват преяждане, а диетичните фибри създават усещане за ситост.Бадемите са добър източник на аминокиселина, наречена L-аргинин, която ви помага да изгаряте мазнини. Яденето на 3-5 бадема всеки ден спомага за по-голяма загуба на тегло и по-висок метаболизъм на мазнините. Смята се, че влакната и протеините в тези ядки се задържат по-дълго време в тялото и така поддържат здравето на храносмилателната система.Орехите са богати на ненаситени мазнини, които са не само полезни за сърцето, но и за отслабване. Една шепа орехи всеки ден може да помогне за стимулиране на загубата на мазнини и здравословното телесно тегло. Орехите също засищат и не ви позволяват да преядете. Съдържат още омега-3 мастни киселини, растителни стероли и витамини, които помагат за потискане на глада.Шамфъстъците съдържат протеин и мононенаситени мазнини, които както предходните ядки, помагат за бързо засищане и поддържане на висок метаболизъм на мазнини.Бразилските орехи са пълни с фибри и протеини – двете съставки са от съществено значение за намаляване на теглото. Освен това те са и добър източник на селен, магнезий, фосфор и тиамин, за които се казва, че са полезни при загуба на тегло. Бразилските ядки също съдържат L-аргинин, който ефективно засилва процеса на изгаряне на мазнини. Те също помагат на метаболизма да работи на пълни обороти.Магнезият в кашуто е много важен за регулиране на метаболизма на мазнини и въглехидрати, важни за процеса на отслабване. Тези ядки съдържат и полезни протеини.", "date": "2020.01.03", "title": "Кои ядки помагат в отслабването?"}
{"url": "http://www.cross.bg/godina-pravitelstvoto-izglezhda-1621768.html", "text": "/КРОСС/ Във външнополитически план вече не става дума само за икономическа криза, а и за опасна военна ескалация в региона около нас.Във вътрешен план основните разделителни линии ще са свързани с това ще може ли БСП да бъде успешна алтернатива на ГЕРБ. ГЕРБ преминаха мярката на централизиране на властта и въпросът е ще успеят ли да се върнат малко назад в това отношение, коментира Стойчев.Относно искания от БСП вот на недоверие срещу правителството заради провал в сектор околна среда и води той обасни: Политическата отговорност трябва да бъде поета.От способността на правителството да реши бързо този въпрос зависи и кредитът на доверие. В момента България е на най-ниската долна точка от последните 10 години.Имахме сушава година, когато не помогна за компенсиране на някои обеми, тази година най-вероятно сушата ще продължи. Това са неизбежни климатични фактори, но не те основните виновници за кризата, а безотговорното управление на сектора.", "date": "2020.01.03", "title": "Кънчо Стойчев: Когато правителството изглежда спокойно, обикновено нещо се случва под повърхността    "}
{"url": "http://www.cross.bg/kybichen-metur-mikrograma-1621767.html", "text": "/КРОСС/ Повишено съдържание на прахови частици отчитат измервателните станции за качеството на въздуха в София в третия ден от новата година.  Данните от платформата airsofia.info показват наличие на прахови частици в диапазона от 50 до 100 микрограма на кубичен метър почти във всички части на града.Пилотната система на Столичната община показва концентрация на ФПЧ10 от станциите в \"Овча купел\" съответно 61,92 и 102,47 микрограма на кубичен метър, 103.24 в \"Красна поляна\", 108.92 - в \"Люлин\", 94.99 микрограма на кубичен метър в район \"Оборище\", 149.54 в \"Орландовци\".", "date": "2020.01.03", "title": "Отново мръсен въздух над София"}
{"url": "http://www.cross.bg/sofiya-transport-merki-1621756.html", "text": "/КРОСС/ \"Експертите отдавна са се съгласили, че в летните месеци предоминантно автомобилите замърсяват въздуха в София, а през зимата - битовото отопление\". Това каза пред БНР общинският съветник от \"Спаси София\" Борис Бонев и добави, че през зимните месеци и географските особености влияят. Затова, според него, трябва да се вземат мерки, които да отговарят на всички особености на нашата столица, а не мерки, които се прилагат в Париж или във Виена.\"Преди няколко дни установих, че каченият на сайта на Столичната община Механизъм с оперативни мерки за справяне със замърсяването на въздуха не е действащият механизъм, а е стар - от 2018 година, който е бил променен през 2019-а. Новата версия обаче не е качена на сайта, а е достъпна само за общинските съветници\", обясни Бонев в предаването \"Преди всички\" по програма \"Хоризонт\".Той уточни, че в публикувания Механизъм липсва широко огласяваната мерки за подмяна на отоплителните уреди на твърдо гориво с други, които са с пелети.\"Грешка е да се мисли, че само в ромските махали има отопление с твърдо гориво - и в \"Лозенец\", и в кварталите от витошката яка - също се използва твърдо гориво\", коментира Борис Бонев.Общинският съветник обясни тезата на \"Спаси София\" за въвеждането на \"зелен билет\" в дните с високо замърсяване на въздуха в столицата:\"Целта на тази мярка е да бъде превантивна. Когато знаеш, че ще има високо замърсяване, обявяваш, че ще пуснеш \"зелен билет\", за да може преди да се стигне до замърсяването, хората да слязат от автомобилите си и да влязат в градския транспорт\". Той даде пример с Париж, където в дните със силно замърсяване има повече превозни средства на градския транспорт и ползването им е безплатно. Трябва да бъдат намалени критериите за въвеждане на мерки за справяне със замърсяването на въздуха в София чрез безплатен \"зелен билет\" за градския транспорт, категорично заяви Бонев.Според него повечето хора са принудени да използват личните си автомобили, защото нямат алтернатива - нямат удобен и бърз градски транспорт.По думите му информацията, че с подмяната на градските автобуси се цели екологичен ефект - е фалшива. \"Никой в Столичната община не е направил изчисления каква част от замърсяването в София се генерира от градския транспорт. За да може после, когато се подменят всички автобуси, да се каже - вече софийският въздух е по-чист. Защото 700-те автобуса в София са пренебрежим фактор в замърсяването на града, където всеки ден се регистрират 500 нови автомобила, а през зимата има 50 000 кюмбета, а замърсяващият ефект на едно кюмбе е колкото 16 автомобила\".", "date": "2020.01.03", "title": "Борис Бонев: Зеленият билет в София трябва да бъде безплатен"}
{"url": "http://www.cross.bg/nagradite-menyuto-tzeremoniyata-1621755.html", "text": "/КРОСС/ Церемонията за наградите „Златен глобус“, наричана „партито на годината“, този път ще поднесе само ястия на без животински продукти. По този начин присъждащата наградите Асоциация на чуждестранната преса в Холивуд иска да насочи общественото внимание към храната, която консумираме, и нейното изхвърляне.„Има ли начин, ако не да променим света и да спасим планетата, то може би ще успеем със златните глобуси да изпратим сигнал и да привлечем вниманието към темата за климатичните промени“ – каза президентът на асоциацията Лоренсо Сориа. – Храната, която ядем, начинът, по който я отглеждаме, начинът, по който изхвърляме храната, са сред основните фактори за засилване на кризата с климата“.Матю Морган, изпълнителен директор на х-л „Бевърли Хилтън“, където ще е церемонията за наградите „Златен глобус, каза, че промяната в менюто първоначално е била изненадваща. Той обаче призна, че тя ще изпрати позитивно послание.За предястие на церемонията на 5 януари ще бъдат предложени скалопини от гъби кладница, ризото с диви гъби, запечено червено и зелено брюкселско зеле и моркови.Второто ястие ще е студена супа от жълто цвекло.Матю Морган напомни, че в менюто на церемонията през предишните години вече е имало вегански ястия и промяната в крайна сметка само внася „малко цвят и оживление“ в чиниите.", "date": "2020.01.03", "title": "Ще останат ли гладни гостите на „Златен глобус“, тази година менюто е веганско"}
{"url": "http://www.cross.bg/dolapa-bapel-oeto-1621763.html", "text": "/КРОСС/ Цeнитe нa пeтpoлa в пeтъĸ cyтpинтa pязĸo пoдcĸoчиxa дo мaĸcимaлни oт ceптeмвpи нивa, ĸaтo в xoдa нa тъpгoвиятa pъcтът им дocтигнa 4 нa cтo. Πpичинaтa зa вcичĸo тoвa e инфopмaциятa зa cмъpтa нa иpaнcĸия гeнepaл Kaceм Cюлeймaни в peзyлтaт нa aмepиĸaнcĸa въздyшнa aтaĸa в Бaгдaд.Πeнтaгoнът зaяви, чe нaпaдeниeтo, пpи ĸoeтo e yбит Cюлeймaни, ĸoйтo бeшe ĸoмaндиp нa oтдeлa \"Kyдc\" нa Иcлямcĸия peвoлюциoнeн гвapдeйcĸи ĸopпyc, e oдoбpeн oт пpeзидeнтa нa CAЩ Дoнaлд Tpъмп.Унищoжaвaнeтo нa eдин oт нaй-влиятeлнитe иpaнcĸи гeнepaли вepoятнo щe дoвeдe дo oтвeтни cтъпĸи oт cтpaнa нa Texepaн, ĸoeтo мoжe дa дoвeдe дo мaщaбeн ĸoнфлиĸт в Близĸия изтoĸ, в ĸoйтo дa бъдaт пpивлeчeни и дpyги cтpaни, ĸaтo ce зacтpaшaт cвeтoвнитe дocтaвĸи нa cypoвинaтa, пpeдyпpeждaвaт eĸcпepти.Цeнaтa нa мapтeнcĸитe фючъpcи зa copтa Вrеnt нa бopcaтa ІСЕ Futurеѕ в Лoндoн ce пoĸaчи дo 68,20 дoлapa зa бapeл, ĸoeтo e c 1,95 дoлapa (2,94%) пo-виcoĸo oт цeнaтa пpи зaтвapянe нa пpeдишнaтa cecия. B xoдa нa тъpгoвиятa в чeтвъpтъĸ тeзи ĸoнтpaĸти пocĸъпнaxa c 0,25 дoлapa, дo $ 66,25 зa бapeл.Фючъpcитe зa aмepиĸaнcĸия eтaлoн WТІ зa фeвpyapи нa Hюйopĸcĸaтa cтoĸoвa бopca в cъщoтo вpeмe мoмeнт пocĸъпнaxa c 1,69 дoлapa (2,76%) дo 62,87 дoлapa зa бapeл. Πpи зaтвapянeтo нa пaзapa в чeтвъpтъĸ цeнaтa им бe 61,18 дoлapa зa бapeл, ĸoeтo e нaд $0,12 дoлapa пoвeчe cпpямo пpeдxoднaтa cecия.B xoдa нa днeшнaтa тъpгoвия цeнaтa нa Вrеnt ce пoĸaчвaшe дo 69,16 дoлapa зa бapeл, WТІ - дo 63,84 дoлapa зa бapeл.\"Toвa нe e пpocтo yбийcтвo. Toвa e aгpecивнa дeмoнcтpaция нa cилa и диpeĸтнa пpoвoĸaция, ĸoятo мoжe дa дoвeдe дo нoвa вoйнa в Близĸия изтoĸ. Индиĸaтopитe зa гeoпoлитичecĸитe pиcĸoвe pязĸo ce пoвишиxa\", ĸoмeнтиpa aнaлизaтopът нa АхіТrаdеr Cтивън Инec, цитиpaн oт МаrkеtWаtсh.Bъpxoвният лидep нa Иpaн aятoлax Xaмeнeй днec зaяви, чe yбийcтвoтo нa pъĸoвoдитeля нa oтдeл Qudѕ нa Иcлямcĸия peвoлюциoнeн гвapдeйcĸи ĸopпyc (ІRGС) Иpaн Kaceм Cюлeймaни нямa дa ocтaнe бeз oтмъщeниe. ", "date": "2020.01.03", "title": "Цeнaтa нa пeтpoлa pязĸo cĸoчи cлeд yбийcтвoтo нa иpaнcĸи гeнepaл"}
{"url": "http://www.cross.bg/dokymenti-lichni-zaradi-1621761.html", "text": "/КРОСС/ В първия работен на новата година се извиха опашки пред столичните полицейски управления, заради подновяването на лични документи, съобщи Нова ТВ.След смяната на 2019 с 2020 година идва и наложителната смяна на лични документи за една трета от българите. Паспортните гишета в столичните районни управления се напълниха с хора още от сутринта.Тази година изтичат личните карти, паспорти и книжки на над 2 милиона българи.Ако се окажете един от тези над 2 млн. българи с документи за подновяване, на опашката се заредете с търпение и сандвичи, за да не стига до неприятни ситуации.За София новото е, че заявление може да се подаде във всяко полицейско управление без значение дали то съвпада с района по адрес.От МВР заявиха, че заради бума с новите документи, ще се назначават допълнително 170 служители.И припомниха, че вече фирми се възползват от мобилните биометрични станции за подмяна на документи. А тези, които имат валиден електронен подпис, могат да си сменят и документите онлайн.Новите документи ще са същите като старите.Няма да бъдат с чип, тъй като предстои да се подпише договор с изпълнителя. Глобите за закъснение остават същите – от 20 до 150 лева.", "date": "2020.01.03", "title": "Опашки заради подновяване на лични документи"}
{"url": "http://www.cross.bg/bebresh-bezopasna-botevgrad-1621762.html", "text": "/КРОСС/ \"По официални данни от \"Напоителни системи\", които са държавното търговско дружество, което стопанисва яз. \"Бебреш\", има около 1,470 млн. куб. метра вода от полезния обем на язовира, който може да се ползва за питейно-битово водоснабдяване основно на Ботевград и околните села. Това е основният източник\", Иван ГавалюговСитуацията в никакъв случай не можем да определим като безопасна, тъй като вече веднъж през октомври месец 2016 г. стигнахме до кота мъртъв обем на яз. \"Бебреш\".Сигналната лампа на нас ни е светнала много по-рано. Аз съм информирал официално \"Напоителни системи\" с писмо от юни месец, когато язовирът беше полупразен въпреки пролетното снеготопене и дъждове, които в интерес на истината не бяха толкова обилни.Официален отговор от дружеството кметът не е получил.", "date": "2020.01.03", "title": "Кметът на Ботевград за яз. \"Бебреш\": Ситуацията не е безопасна"}
{"url": "http://www.cross.bg/radzhi-zabelezhitelnostite-ispaniya-1621759.html", "text": "/КРОСС/ Сергиите не са съвместими с околния пейзаж, смята кметът на Рим Вирджиния Раджи. Там се предлагат всякакви джунджурии, тениски, чаши, миниатюри на Колизеума и фигурки на най-различни личности – от папа Франциск до Доналд Тръмп.17 подобни обекта ще бъдат преместени от фонтана „Ди Треви“, площадите „Испания“ и „Навона“, Пантеона.На 8 от тях ще бъде позволено да продължат бизнеса си, но далеч от забележителностите, се отбелязва в съобщение на Общината. Раджи отдавна обеща, че ще премахне сергиите – по думите ѝ решението се взима, за да се защити културно-историческото наследство на Рим и същевременно да се засили безопасността на най-посещаваните места в столицата. През 2019 г. кметът обясни, че сувенирните щандове .От лятото на 2019 г. е забранена и нелегалната улична търговия, но мнозина амбулантни търговци практикуват и до днес на най-популярните за чужденците места.Разчистването на площадите и историческите паметници влиза в сила от 1 януари, но въпреки това на 2 януари пред „Ди Треви“ са открити две сергии.Раджи се опитва да подобри градския пейзаж и по други начини – въведена е забрана да се седи на стълбите на площад „Испания“, около забележителностите няма да може да се яде храна, която замърсява, туристите не може да се разхождат полу- или напълно голи или да смъкват куфари по исторически стълбища. Солени глоби са предвидени и за онези, които си позволяват да се къпят в градските фонтани.Много от тези наредби ще бъде трудно да бъдат наложени, но градската управа в Рим вече успя с премахването на „центурионите“ – хора, които се обличат в туники и размахват декоративни мечове, за да позират за снимки с туристи срещу заплащане. ", "date": "2020.01.03", "title": "Край на сувенирните будки около туристическите обекти в Рим"}
{"url": "http://www.cross.bg/zhertvite-dyshi-ypravlenie-1621745.html", "text": "/КРОСС/ Броят на жертвите при наводненията в столицата на Индонезия, Джакарта и околните райони се увеличи до 43 души, съобщава вестник Jakarta Post, позовавайки се на отдела за социално подпомагане на страната и Националната агенция за управление на бедствията. По-рано се съобщаваше за 26 загинали.Агус Вибово, говорител на Националната агенция за управление на бедствията, каза по-рано, че в 90 области е валял проливен дъжд в новогодишната нощ и много реки преливат. Наблюдават се нарушения в трафика и повреди в електрозахранването.Над 400 хиляди души са били принудени да напуснат домовете си и да се преместят в приюти. По-рано беше съобщено, че спасителите не могат да стигнат до някои райони на града, за да евакуират жителите им.", "date": "2020.01.03", "title": "Расте броят на жертвите при наводненията в Индонезия"}
{"url": "http://www.cross.bg/silna-byrya-sprya-dvizhenieto-na-feribotite-v-gurtziya-1621746.html", "text": "/КРОСС/ Фериботите остават закотвени в повечето пристанища на Гърция днес заради силните северни ветрове, достигащи до девета степен по скалата на Бофорт, съобщава в. \"Катимерини\".Пристанищните власти съобщиха, че фериботните услуги до Цикладските острови от пристанищата Пирея, Рафина и Лаврио са отменени, а само фериботи от затворен тип плават до островите в Сароническия залив.Властите призоват пътниците, планиращи да пътуват днес, да се свържат със съответното пристанище или транспортен оператор, преди да тръгнат на път.", "date": "2020.01.03", "title": "Силна буря спря движението на фериботите в Гърция"}
{"url": "http://www.cross.bg/moryatzi-bili-dvamata-1621743.html", "text": "/КРОСС/ Двама български моряци, част от екипажа на кораба „Стара планина“, изчезнаха в Норвежко море в четвъртък. По време на редовен курс 9-метрова вълна ги отнесла зад борда.Капитанът веднага подал сигнал до спасителния координационен център на Норвегия. Изпратени са хеликоптери, които са обходили морската територията.Вчера вечерта спасителната операция беше прекратена от Норвежката брегова охрана, защото е изтекъл срокът, в който има шанс двамата моряци да бъдат намерени живи. Семействата им са информирани.Изпълнителният директор на Българския морски флот кап. Александър Калчев заяви в ефира на”, че той лично е разпоредил корабът да остане в района на инцидента до днес на обяд с надеждата евентуално да бъдат намерени телата на двамата ни сънародници.Капитанът каза още, че в момента на трагедията метеорологичните условия са били много тежки. Духал постоянен вятър със скорост 20-25 м/сек., имало вълни, високи 9-10 м, а температурата на водата била 5-6 градуса. Калчев каза още, че вълните били толкова големи, че забавяли движението на кораба до човешки ход.„Обичайно при такива условия не би трябвало да има хора на палубата. Защо двамата моряци са били там предстои да разберем. Възможно е да е имало сериозна причина за това. Възможно е и капитанът да не е могъл да смени курса. Тепърва ще събираме свидетелски показания”, заяви изпълнителният директор на БМФ.", "date": "2020.01.03", "title": "Издирването на българските моряци в Норвежко море е прекратено (Обновена)"}
{"url": "http://www.cross.bg/yanyari-zyrleva-silva-1621747.html", "text": "/КРОСС/ Поклонението пред известната журналистка Силва Зурлева ще се състои в понеделник – 6 януари, от 14 часа в храма “Света София”.Бившият член на Борда на директорите на NOVA издъхна в къщата си в благоевградското село Ковачевица на 1 януари.", "date": "2020.01.03", "title": "Прощаваме се със Силва Зурлева на 6 януари"}
{"url": "http://www.cross.bg/otpadutzi-pleven-riosv-pleven-1621748.html", "text": "/КРОСС/ 4-ма служители от РИОСВ-Плевен ще бъдат разпитани днес във връзка с разследването за злоупотреби на площадката със съхранение на боклук край Плевен. Това заяви пред БТВ Ваня Савова, окръжен прокурор на Плевен. Служителите на РИОСВ-Плевен са подписали преди месеци документ, според който всички изисквания за безопасност са изпълнени.Има данни, че е издадено още едно разрешение за съхранение и преработка на опасни отпадъци. Предстои да се установи дали фирмата собственик съхранява такива отпадъци в момента.„Тези отпадъци не се използват за горене за нуждите на ТЕЦ-Плевен. Те не се извозват към новоизграденото депо за обработка на твърди битови отпадъци“, категоричен беше кметът на Плевен Георг Спартански. ТЕЦ-Плевен работи на газ, уточни градоначалникът. ", "date": "2020.01.03", "title": "Разпитват служители на РИОСВ-Плевен, които определили депото с боклуци за законно"}
{"url": "http://www.cross.bg/chasa-pernik-voda-1621749.html", "text": "/КРОСС/ С един час по-малко ще имат вода перничани от днес. Във всички населени места в общината, които са с режим на водоснабдяване, водата ще се пуска само следобед. Това се отнася и за пернишкия квартал „Църква”, чиито жители вчера настояха режимът им да бъде уеднаквен с останалите квартали в града.От ВиК – Перник обявиха официално, че цената на водата и в шестте общини в областта остава същата и няма да бъде увеличена. Вместо по осем часа, както бе досега, за по- голямата част от живущите в Перник, ще се подава вода по седем часа в денонощието.На същия график са град Батановци, селата Люлин, Мещица, Витановци, Кладница, Драгичево, Рударци и луксозното селище „Делта Хил”. В селата Големо Бучино, Дивотино, в квартал „Кало” в село Рударци, в пернишките квартали „Църква”, „Могиличе”, „Ралица” и в района на Профилакториума вода ще има във времето от 16 до 23 часа. живущите в махала „Шевърляк” в пернишкия квартал „Калкас”,  живущите в блоковете в квартал „Бела вода” и в селата Богданов дол, Черна гора, Ярджиловци и Лесковец, като водоподаването в тях ще бъде от 17 до 22 часа. Утре по график община Перник ще раздава минерална вода в кварталите „Варош”, „Драгановец” , „Клепало” и в центъра на Перник.", "date": "2020.01.03", "title": "От днес в Перник ще имат по час по-малко вода"}
{"url": "http://www.cross.bg/doma-hora-materialnata-1621750.html", "text": "/КРОСС/ Спешна проверка на прокуратурата в дом за възрастни хора с деменция. Поводът - тревожен сигнал на омбудсмана Диана Ковачева до главния прокурор.Комисия е констатирала тежки нарушения и шокиращи битови условия в дома във великотърновското село Горско Косово. Стряскаща е и установената статистика - 24 смъртни случая през миналата година.Сигналът от омбудсмана вдигна на крак социални служители и разследващи.Директорката на дома Вера Дукова призна, че материалната база е остаряла. Тя обаче отрече да има унизително отношение към пациентите.Смъртните случаи Дукова коментира с думите, че става въпрос за хора с много тежки заболявания и в преклонна възраст, които не са лекувани до момента на настаняването им в дома.\"Идва момент, в който ние сме безсилни пред природата и заболяванията им\", каза директорката на дома. В момента домът се обитава от 57 души. За място там обикновено се чака. Списъкът е на хора от цялата страна. Настанителните заповеди се издават от дирекция „Социално подпомагане”.По думите на личния лекар на настанените 19 души от тези 24, които са починали, са на възраст от 78 до 99 години. След проверка през 2013 г. са издадени предписания за подобряване на материалната база в дома. За изпълнението им обаче липсвали средства.От предписанията от 2013 година от осем точки са изпълнени седем. Останала е само една, която касае материалната база и личната свобода и хигиена на хората.През 2008 г. бяхме разработили проект за модернизация и разширение на дома. Получихме отказ за финансиране. Оттогава до сега търсим възможност за финансирането му. Той обаче е вече остарял и трябва да се направи нов проект, обясни кметът на Сухиндол Пламен Чернев.Социалното министерство и окръжната прокуратура във Велико Търново са се самосезирали и предстои проверка в дома.", "date": "2020.01.03", "title": "Комисия е констатирала шокиращи битови условия в дома за възрастни хора в село Горско Косово"}
{"url": "http://www.cross.bg/vodata-zarkov-pravitelstvoto-1621751.html", "text": "/КРОСС/ \"Водната криза в Перник не е бич Божий, а е резултат от грешно управление на водата, в случая на яз. „Студена” и това е отговорност на правителството\", каза в интервю за БТВ „Тази сутрин“ депутатът от  „БСП за България“ Крум Зарков. Той напомни, че сигнали за задаваща се криза с водоснабдяването на Перник са подавани от месеци. Ако правителството вършеше работа си не само формално, а качествено, щеше да вземе мерки много отдавна, заяви социалистът. По думите му страната е в положението „вода гази – жаден ходи” заради лошо управление на водните ресурси – 50% от водата изтича по стари тръби. \"България разполага и чрез евросредства, и чрез налични ресурси  с пари, разполага и с вода, но те изтичат – парите в джоба на някого, а водата – по улиците\", каза  депутатът от левицата. От БСП се подготвят да внесат вот на недоверие към правителството за провал в политиката по околна среда и води, обяви лидерът на партията преди празниците. Целта на този вот е да се набележи път за излизане от кризата, уточни Крум Зарков.", "date": "2020.01.03", "title": "Крум Зарков: Страната е в положението „вода гази – жаден ходи” "}
{"url": "http://www.cross.bg/amerikanski-ydar-bagdad-1621752.html", "text": "/КРОСС/ Главата на специалното подразделение „Кудс“ на иранската Революционна гвардия генерал Касем Сюлеймани, е бил убит при ракетния удар на летището в Багдад, съобщиха Ал-Арабия, Ал-Джазира и телевизионните канали на Sky News. По-рано шиитските иракски милиции „Ал-Хашд аш Шааби“ обявиха, че при ударите са загинали петима техни членове и „двама гости“.Иран потвърди смъртта на началника на специалните части „Кудс“.САЩ също потвърдиха убийството на иранския генерал Касем Сюлеймани, загинал в резултат на американски ракетен удар. Пентагонът потвърди, че генералът е бил убит по нареждане на президента на САЩ Доналд Тръмп. Малко след това държавният глава пусна в пост в Туитър американското знаме.Във вторник членове на подкрепяни от Иран иракски милиции щурмуваха посолството на САЩ в Багдад в отговор на американски въздушни удари по бази на Хашд аш Шааби, в които бяха убити 25 души. САЩ нанесоха тези удари на иракска територия като ответна мярка на убийството при ракетен обстрел на американски цивилен подизпълнител в Ирак.", "date": "2020.01.03", "title": "Висш ирански военен е убит при ракетен удар в Багдад"}
{"url": "http://www.cross.bg/hora-doma-horata-1621754.html", "text": "/КРОСС/ „Преустановява се приема на нови хора в дома за хора с деменция в Горно Косово.“ Това съобщи министърът на труда и социалната политика Деница Сачева пред Нова ТВ. Тя уточни, че се проверяват възможностите част от хората в дома да бъдат пренасочени към други по-близки социални услуги, така че да бъде намален броя на хората в стаите.Прокуратурата и социалното министерство започнаха проверка в дома за хора с деменция край Сухиндол след като стана ясно, че там има 24 смъртни случая само за една година. Информацията изнесе омбудсманът Диана Ковачева.Кметът на Сухиндол търси подходящо място, на което да бъде изграден център от семеен тип, в който да бъде пренасочен персонала и хората от дома.В дома е имало проверка през 2018 година и са направени предписания. 2/3 от тях са изпълнени, уточни Сачева. „Битовите условия не са добри, персоналът има нужда от допълнително обучение, но това не означава, че неглижират работата си“, заяви още Сачева.Това заяви директорката на дома Вера Дукова. Тя уточни, че възрастовата граница на хората е много висока. „В тези 24 случая, 5 човека са на възраст над 90 години. Цифрата не е малка, но говорим за възрастни хора в много тежко състояние. Джипито е едно, което обслужва всички потребители тук”, разказа още Дукова.14 са домовете за хора с деменция в цялата страна, в тях са настанени близо 1 000 души. Чакащите са 305. В домовете за стари хора са настанени са 82, в тях са настанени 5365 души, а чакащите са 1300.", "date": "2020.01.03", "title": "Деница Сачева: Преустановяваме настаняването на нови хора в дома"}
{"url": "http://www.cross.bg/rodeni-na-yanyari-1621739.html", "text": "/КРОСС/ , председател на Националната камара на търговците на едро с лекарства;, музикант, D2;, депутат от ГЕРБ в 43 НС;, бивш изпълнителен директор на „Левски\";, заместник на председателя на Върховния административен съд;, директор на Националния военноисторически музей;, Център за оценка на риска по хранителната верига; ", "date": "2020.01.03", "title": "Родени на 3 януари"}
{"url": "http://www.cross.bg/bnt-zvezdite-stzena-1621740.html", "text": "/КРОСС/ В навечерието на 2020 година концертът „Сцена под звездите\", излъчван на живо от площад „Княз Александър І\" за пореден път изведе програмата на БНТ1 на водещата позиция по гледаемост.С 47,7% от аудиторния дял БНТ е лидер е новогодишната нощ.Концертът „Сцена под звездите\" и обръщението на президента на Република България Румен Радев по БНТ1 са гледани от над 1 140 000 души, а след полунощ БНТ1 е събрала пред екраните почти половината телевизионни зрители, по данни на ГАРБ (GARB Audience Measurement Bulgaria).", "date": "2020.01.03", "title": "Българска национална телевизия с най-висок рейтинг в новогодишната нощ"}
{"url": "http://www.cross.bg/sega-tryd-monitor-1621741.html", "text": "/КРОСС/  - Белите и черните българи; - Под натиск от Брюксел властта склони да обсъжда защита на длъжниците; - 100 живота на година ще се спасят, ако се слага колан на задната седалка; - Банско 11 години „зелена\" диверсия срещу световния курор; - Европа пътува във времето; - Контраабандистите минават границите по празниците; - НАП Вече попълва вместо нас данъчните декларации; - През 2020 г. пенсията ще покрива 50% от Заплатата; - В дома на смъртта с 24 трупа за 1 г. - 4 дни няма сестра, която да обработи раните на тежко болен; - Нойзи: „Демократична България\" е обхваната от масова инфантилизация; - Няма опасност от безводие в Ботевград; - 50% по-малко жертви на авиокатастрофи; - Генсекът на НАТО идва у нас с огромна делегация; - Откриха надпис на 100 години под кралски трон; - Борисов поиска наблюдение на яз. „Бебреш\", прати проверка във ВЕЦа; - След решение на ВАС: Таксата за градина в София според посещенията; - Малина Крумова, председател на Държавната агенция „Безопасност на движението по пътищата\": През 2020 г. посланието ни е: На пътя животът е с предимство; - Доц. д-р Ана Джумалиева, председател на Комисията за защита от дискриминация, пред Труд\": Борим се с нетолерантността, за да могат различните да бъдат себе си; - Режисьорът Васил Барков: Четири месеца четох архивите на Гешев; - Потушаването на пожари от Борисов вече не сработва; - Борисов и ГЕРБ вече се нуждаят от „перестройка\"; - Мутрите спряха да се избиват, но ще изтребят населението; - 8 неудобни въпроса за водната криза в Перник; - Къде сме в новата война - не за суровини, а за млади професионалисти; - Ще остане ли английският официален език на ЕС; - Поручика отиде при героите си; - Горско Косово не е чудо за три дни; ", "date": "2020.01.03", "title": "Преглед на печата за 3 януари"}
{"url": "http://www.cross.bg/varna-provede-stranata-1621738.html", "text": "/КРОСС/ От 11 часа ще се състои брифинг в Главна дирекция \"Национална полиция\" във връзка очакваният засилен трафик през почивните дни и предстоящото влошаване на времето.От 11.00 ще се проведе брифинг в зала „Пресцентър“ в сградата на МРРБ с министърът на регионалното развитие и благоустройството Петя Аврамова за състоянието на язовирите за питейно – битово водоснабдяване в страната.От 12.00 часа в Стаята на общинския съветник в сградата на Община Варна ще се проведе пресконференция на групата на Възраждане в Общинския съвет, по повод на критичното състояние на нивото на водата в язовир \"Камчия\", заплашена ли е Варна и Варна област от воден режим?От 11.00 пред Къща музей „Баба Тонка“ще се проведе първата за тази годна феминистична разходка, която ще очертае местата на памет, свързани с имената и дейността на видни русенки от втората половина на ХIХ в. до средата на ХХ век.", "date": "2020.01.03", "title": "Предстоящи събития в страната за 3 януари"}
{"url": "http://www.cross.bg/gradysa-ymeren-vyatur-1621742.html", "text": "/КРОСС/ Петък сутрин ще започне с отрицателни температури – от минус 5 до 0 градуса. Най-студено ще бъде в западна България. Преди обяд на някои места в низините и котловините ще има мъгла или ниска облачност. През деня ще бъде слънчево, ще духа слаб, в Източна България до умерен западен вятър. Максимални температури между 5 и 10 градуса. Най-топло ще бъде в районите на Сандански и Пловдив.Над планините ще бъде слънчево. Ще духа умерен до силен север-североизточен вятър. Максимална температура на височина 1200 метра 4-5 градуса, на 2000 метра около минус 1.Слънце ще има и над Черноморието. И там ще духа слаб до умерен западен вятър. Температуите ще достигнат максимум 6-7 градуса. Вълнението на морето ще бъде 2-3 бала.", "date": "2020.01.03", "title": "15 градуса ще достигне разликата между сутрешните и дневните температури"}
{"url": "http://www.cross.bg/yazovirite-stranata-sustoyanieto-1621744.html", "text": "/КРОСС/ Министърът на регионалното развитие и благоустройството Петя Аврамова ще представи данни за състоянието на язовирите за питейно-битово водоснабдяване в страната.Представянето е от 11.00 ч. в МРРБ.", "date": "2020.01.03", "title": "Министър Петя Аврамова ще представи данни за състоянието на язовирите в страната"}
{"url": "http://www.cross.bg/malahiya-prorok-naricha-1621435.html", "text": "/КРОСС/ Св. пророк Малахия написал последната пророческа книга на Стария Завет и е един от тъй наречените \"12 малки пророци\", и затова юдейското предание го нарича \"печат на пророците\".Той пророчествувал на Юдея след завръщането на евреите от Вавилонския плен и в последните години от управлението на Неемия, между годините 416 и 400 преди Христа.През това време се породили големи безредици всред евреите и техните свещеници, които малката книжка на Малахия (само 4 глави) изобличава. Предмет на строгите нападки е упадъкът на нравите сред целия израилски народ по онова време, когато още не бил утвърден новия ред на Неемия и богослуженията в Йерусалимския храм.Освен изобличенията книгата на Малахия съдържа пророчество за изпращането на Господния Предтеча със задача да подготви пътя на Идващия и за идването на Месия – Христос, Когото пророкът нарича \"Слънце на правдата\".Книгата на пророк Малахия наистина представлява приключване на старозаветните пророчества (\"печат на пророците\") и започване на благодатвата история на тяхното изпълнение.", "date": "2020.01.03", "title": "Св. пророк Малахия"}
{"url": "http://www.cross.bg/nachin-vinagi-po-dobur-1621433.html", "text": "/КРОСС/ \"Един начин винаги може да бъде по-добър от друг, но ние винаги харесваме нашия начин най-много.\"Джейн Остин", "date": "2020.01.03", "title": "Един начин винаги може да бъде по-добър от друг"}
{"url": "http://www.cross.bg/bulgariya-purviyat-suzdadena-1621437.html", "text": "/КРОСС/  - Бургундският херцог предава срещу 10 000 франка Жана д'Арк на англичаните.- Леонардо да Винчи извършва неуспешен опит с конструиран от него летателен апарат. - Папа Лъв X издава папска була, с която отлъчва Мартин Лутер от църквата. - В Канада е забранено робството. - Великобритания завладява Фолкландските острови. - В Халифакс (Канада) е открита първата в страната закрита ледена пързалка. - С превземането на двореца на шогуна в Япония е възстановена монархията с държавен глава император Мейджи. - Започва строежът на Бруклинския мост. - В САЩ е патентован маргаринът. - Утвърден е първият градоустройствен план на София, изработен от чешкият строителен инженер Иржи Прошек. - Думата автомобил е използвана за пръв път в редакторски материал в New York Times. - Съставено е двадесет и третото правителство на България, начело със Стоян Данев. - Официално е открита сградата на Народния театър в София. - Български бежански въпрос: 19 Обикновено народно събрание на България отпуска кредит от 1 000 000 лева за настаняване на бежанците от Беломорска Тракия. - Бенито Мусолини обявява, че ще упражнява диктаторска власт в Италия.- Пожар опустошава върха на Айфеловата кула. - Създадена е Западноиндийската федерация. - Аляска става 49-ият щат на САЩ и първият без граница с никой от останалите. - САЩ скъсва дипломатическите отношения с Куба. - Папа Йоан XXIII отлъчва Фидел Кастро от църквата. - Осъществен е първият изпитателен полет на пътническия самолет Ил-62. - Създадена е американската фирма Apple Computer Inc. - Арета Франклин става първата жена, увековечена в Залата на славата на рокендрола. - Национална кръгла маса в България: начало на заседанията, чиято цел е споразумение между БКП и опозицията за осъществяване на преход към демокрация. - Бившият лидер на Панама Мануел Нориега се предава на американската войска. - В Москва, президентите Джордж Хърбърт Уокър Буш и Борис Елцин подписват втория договор за съкращение на две трети от стратегическите ядрени оръжия на САЩ и Русия. - Самолет Ту-154 на авиокомпания „Байкалски авиолинии\" се разбива след излитане от летище Иркутск, загиват 126 човека.- Започват демонстрации на Съюза на демократичните сили с искане Българската социалистическа партия да се откаже от управлението.- Изстрелян е космическият апарат Марс Полър Лендър, контактът с когото е загубен на 3 декември след предполагаемото му кацане на повърхността на Марс.- Самолет на Flash Airlines се разбива в Червено море малко след излизането си от Египет; загиват всичките 148 души на борда. ", "date": "2020.01.03", "title": "3 януари в историята"}
{"url": "http://www.cross.bg/tema-zhivo-zashto-1621737.html", "text": "/КРОСС/   На живо от село Горско Косово: какво се случва в Дома за хора с деменция?; Колко вода има Ботевград? - кметът на града Иван Гаглюгов; В Русе: проверки и солени глоби за горене на непозволени материали в печките - доколко се спазват правилата?; Политическият пейзаж през 2020 г. - коментар на Кънчо Стойчев и доц. Антоний Гълъбов; Каква е тайната рецепта на разложкия деликатес на Нафпавок и защо производителите не могат да го продават?; БСП срещу властта. Защо водната криза стана аргумент опозицията да поиска вот на недоверие? В студиото Крум Зарков; Масови обири по домовете през Новогодишните празници. На живо от село Рашково - какви мерки взимат хората срещу крадците?; След мащабната операция на полицията и прокуратурата в Плевен за боклука от Италия, какво разкриха разследващите?;На живо от Горско Косово: Какви са условията в Дома за възрастни хора с деменция и защо 24 души починаха само за година? Какво посочи в сигнала си до прокуратурата омбудсманът Диана Ковачева?; В рубриката \"Чети Етикета\": Идва ли пикът на грипната вълна и как да се предпазим? Съветите на лекари и диатолози; На живо: Екшън във Варна, защо двама младежи бяха арестувани след гонка с полицията?;Тема: Директно от парк Белица: Какво държи танцуващите мечки Веско и Сузана будни?;   ", "date": "2020.01.03", "title": "Теми и гости в сутрешните блокове на телевизиите на 3 януари"}
{"url": "http://www.cross.bg/salah-minyta-livurpyl-1621758.html", "text": "/КРОСС/ Отборът на Ливърпул победи с 2:0 Шефилд Юнайтед в последна среща от 21-ия кръг на Висшата лига. В двубоя на стадион \"Анфийлд\" се разписаха Мохамед Салах и Садио Мане. След този мач играчите на Юрген Клоп направиха пълна календарна година без загуба на сметката си и за пръв път от 2007 година насам записаха 5 поредни \"сухи\" мрежи в първенството. За последно \"червените\" отстъпиха на Манчестър Сити на 3 януари 2019-а.Домакините получиха аванс в резултата още с първата си по-добра атака. В 4-ата минута Андрю Робъртсън се измъкна по левия фланг и подаде към Салах, който отблизо прониза Хендерсън. В 15-ата минута гостите отбелязаха гол чрез Лундстрам, но той не бе зачетен заради засада. Ливърпул стигна до второ попадение в 64-ата минута, когато Салах и Мане отново комбинираха чудесно, като първият удар на сенегалеца бе спасен от вратаря, но последва добавка на празна врата. До края на срещата последваха нови пропуски на Салах и Мане.За Ливърпул това бе 11-ата поредна победа във Висшата лига. Футболистите на Юрген Клоп имат 58 точки и преднина от 13 пункта пред втория Лестър. Шефилд Юнайтед остава на 8-ото място с 28 точки.", "date": "2020.01.03", "title": "Ливърпул направи една година без загуба"}
{"url": "http://www.cross.bg/filharmoniya-berlinskata-todorov-1621760.html", "text": "/КРОСС/ В програмата на концерта са включени произведения на Моцарт, Бетовен и Чайковски. Солисти са цигуларят Гай Браунщайн – ученик на Пинкас Цукерман и най-младият концертмайстор в историята на Берлинската филхармония – и пианистът Фредун Мазахери.В Берлин директорът на Софийската филхармония е провел и редица срещи, свързани с бъдещи проекти на управлявания от него музикален институт.Преди по-малко от месец маестро Тодоров гастролира заедно с нашите филхармоници в друга от най-престижните музикални зали в Европа – „Музикферайн“ във Виена.", "date": "2020.01.03", "title": "Найден Тодоров дирижира в залата на Берлинската филхармония"}
{"url": "http://www.cross.bg/ivanov-yazovirite-obshtinite-1621757.html", "text": "/КРОСС/ \"Държавата призна, че има проблеми с управлението на язовирите в страната в началото на 2019-а година и даде напълно погрешно решение на проблема като каза, че щом общините нямат пари да се грижат за язовирите, ще им дадем възможност да ги прехвърлят на държавата\", каза пред БНР юристът и общински съветник в Пловдив от групата на \"Демократична България\" Йордан Иванов. \"Това е поредната дейност, за която е вменена отговорност на общините и кметовете и за която не е осигурен финансов ресурс\", коментира той в предаването \"Преди всички\" по програма \"Хоризонт\" и посочи, че непосредствена мярка за финансиране е с трансфер от републиканския бюджет чрез постановление на Министерския съвет.Юристът уточни, че в България има приблизително 5300 язовира, от които почти 4500 са общинска собственост.По думите му в създаденото предприятие \"Управление и стопанисване на язовири\" има назначени над 130 души персонал.Той посочи информация от кметове на различни общини, че са заявили желание да прехвърлят язовири към държавното предприятие, но държавата не ги приема.Иванов цитира министъра на икономиката Емил Караниколов, който преди месец е заявил, че в предприятието \"Управление и стопанисване на язовири\" няма нито един прехвърлен водоем.Според Йордан Иванов най-добре могат да бъдат стопанисвани язовирите от общините, защото са най-близо до тях и най-добре познават проблемите. ", "date": "2020.01.03", "title": "Йордан Иванов: Държавата даде напълно погрешно решение на проблема с язовирите"}
{"url": "http://www.cross.bg/negovata-kongresa-zayavi-1621753.html", "text": "/КРОСС/ Върховният лидер на Иран аятолах Али Хаменей обеща „жестоко отмъщение“ за убийството на командващия силите на подразделението „Кудс“ на Ислямската републиканска гвардия генерал Касем Солеймани.„Мъченичеството беше наградата за непрестанните му усилия през всичките тези години“, написа на фарси Хаменей в своя акаунт в Twitter и обяви тридневен траур.„С неговата смърт по Божията воля, неговата работа и пътят му няма да бъдат спрени, но жестоко отмъщение очаква престъпниците, които окървавиха нечестивите си ръце с неговата кръв и тази на други мъченици в снощния инцидент“, написа аятолахът.Това заяви в изявление председателят на Комисията по външни работи Елиът Енгел. Солеймани беше „в основата на огромно насилие“, който има „американска кръв по ръцете си „, заяви демократът.Но „извършването на такова действие без участието на Конгреса предизвиква сериозни правни проблеми и е атака срещу правомощията на Конгреса като равен клон на правителството“, добави Енгел.", "date": "2020.01.03", "title": "Върховният лидер на Иран обеща „жестоко отмъщение“"}
