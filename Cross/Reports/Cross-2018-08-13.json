{"url": "http://www.cross.bg/apple-danni-predavane-1581464.html", "text": "/КРОСС/Нова технология на Apple може да направи от iPhone \"документ\" за удостоверяване на самоличността, или казано по-просто - паспорт. Патентът за технологията вече е публикуван на сайта на Патентното ведомство на САЩ, предава technews.bg.Патентният документ описва подробно алгоритъм за предаване и четене на конфиденциални данни. В частност, Apple планира да използва протоколи RFID и NFC, чрез които данните ще се записват на устройството.Използвайки RFID, смартфонът ще получава лични данни от документа за самоличност - например, правата за шофиране. Тези данни ще се съхраняват в специално заделена за целта защитена област от паметта.Устройствата на Apple са оборудвани с NFC технология за безжично предаване на данни между близки устройства и имат системи за идентификация на основата на биометрични данни, отбелязва AppleInsider.Концепцията на Apple има потенциално широка сфера на приложение - тя може да се реализира както от частни компании (например за пропусквателната система), така и от публични организации (за паспортен контрол).", "date": "2018.08.13", "title": "Apple ще превърне iPhone в паспорт"}
{"url": "http://www.cross.bg/malko-tezhko-sustoyanie-1581459.html", "text": "/КРОСС/ Бебе падна от третия етаж н акъща в Черноморец, то е в тежко състояние и с комоцио.Инцидентът е станал вчера малко след 17 часа. Майката на детето, 33-годишна софиянка, го изпуснала за малко от поглед докато търсела памперс да го преобуе.През това време момченцето, което е на малко повече от годинка, пропалзяло до прозореца и се облегнало на комарника. След това полетяло и паднало в двора на къщата, пише Бургасинфо.Момченцето е откарано с линейка в Бургаската болница с комоцио и в тежко състояние.", "date": "2018.08.13", "title": "Бебе падна от третия етаж в Черноморец "}
{"url": "http://www.cross.bg/shiroka-luka-ytre-1581437.html", "text": "/КРОСС/ Утре - 14 август (вторник), от 21 ч. до 21.30 ч. ще бъде ограничено движението по път III-866 Смолян – Стойките – Широка лъка (от км 32+150 до км 35+350), в района на Широка лъка, за провеждането на тържествена заря-проверка в памет на загиналите воини от селото. Необходимо е шофьорите да спазват пътната сигнализация и указанията на регулировчиците.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2018.08.13", "title": "Утре от 21 ч. до 21.30 ч. се ограничава движението по път III-866 в  района на Широка лъка"}
{"url": "http://www.cross.bg/peskov-pomosht-razsuzhdeniya-1581462.html", "text": "/КРОСС/ Според Кремъл хипотетичните разсъждения за възможното отпускане на финансова помощ за Анкара от страна на Москва са невъзможни. Това увери пред журналисти Дмитрий Песков, говорител на президента Владимир Путин, цитиран от РИА Новости.\"Наясно сте, че това не е ситуация, в която са възможни подобни хипотетични разсъждения\", подчерта Песков в отговор на въпрос дали Русия разполага с достатъчно ресурси, за да помогне на Турция, в случай че страната се обърне към нея за помощ.Песков допълни, че в рамките на последната си среща, която президентите на двете страни – Владимир Путин и Реджеп Ердоган – проведоха в ЮАР, не са обсъждали въпроса за оказване на помощ на Турция с оглед влошената икономическа ситуация в страната.\"Никакви такива молби не са постъпвали. Винаги се обсъждат конкретни, по-големи проекти, които са на дневен ред\", поясни говорителят на Кремъл.  ", "date": "2018.08.13", "title": "Песков: Невъзможно е да отпуснем пари на Турция!"}
{"url": "http://www.cross.bg/baseiinite-tehnicheski-tyrizma-1581460.html", "text": "/КРОСС/ Проверяват два пъти в годината басейните на СПА комплексите. Джакузита, парни бани и атракциони също ще трябва да бъдат гарантирано безопасни.Министерството на туризма иска басейните да минават технически преглед и да имат паспорт. Комфорт, чистота и сигурност. Това са нещата, които туристите най-често търсят. А изискванията към собственици на басейни са десетки.В края на миналата година семейство се оплака, че джакузи е засмукало крака на детето им. Според закона обаче виновни няма как да има, защото няма изисквания как трябва да работи техниката, инсталирана под вода. Досега.След година басейните към хотелите ще трябва да минават технически преглед в началото на двата активни сезона – летния и зимния. Министерството на туризма иска да гарантира, че всички помпи, дюзи и шахти на басейните са изрядни. А това ще се описва в технически паспорт.Ако наредбата бъде приета, Държавната агенция по метрологичен и технически надзор ще трябва да реши какви ще глобите и дали обекти ще бъдат затваряни.", "date": "2018.08.13", "title": "Проверяват дали помпите във водните атракциони са безопасни"}
{"url": "http://www.cross.bg/ka-razpolaga-ka--1581465.html", "text": "/КРОСС/ В средата на 50-те години на миналия век конструкторското бюро \"Камов\" получава нова задача - да разработи тежък хеликоптер, който може да доставя сериозни товари или войски - особено в труднодостъпните части на Русия.Няколко години по-късно - през 1959 г. - на бял свят се появява Ка-22 \"Винтокрил\". Машината е доста мощна и се задвижва от два турбовитлови двигателя с 5 622 к.с. всеки.Но по-интересното е друго - освен с 2 хоризонтални перки, Ка-22 разполага и с 2 вертикални. Последните две са взети от самолет, а предвид факта, че вертолетът разполага с подобни на самолет крила, то способностите значително го отличават от останалите му конкуренти.Ka-22 успява да постави рекорд по пренасяне на полезен товар, който все още не е подобрен - вертолетът издига 16,4 тона на надморска височина над 2000 метра.Всъщност Ка-22 поставя общо 8 рекорда за своя клас, като никой от тях все още не е подобрен.Вертолетът е можел да пренася 100 войници в пълно бойно снаряжение и по своите характеристики е напомнял за самолета Ан-12, но за разлика от него е можел да излита и каца вертикално.Благодарение на самолетните, вертикално разположени перки и двете крила, Ка-22 успява да развие и значителна скорост - 356,3 км/ч е съществено постижение за началото на 60-те.Съветските военни са били обнадеждени, че благодарение на Ka-22 ще могат да транспортират балистични ракети, до строящите се по това време ракетни силози, \"забутани\" дълбоко в руската тундра.Появява се обаче един сериозен недостатък, който ще спомогне за бързото пенсиониране на Ka-22 - още преди \"самолетният вертолет\" да е пуснат в серия.В началото на 60-те години човечеството не разполага с необходимите компютърни чипове, които могат да поемат част от управлението на различните видове самолети и хеликоптери. И докато в 90% от случаите това не е било проблем за тази епоха, то Ка-22 е от останалите 10%.Управлението на машината е изключително сложно, а причина за това са самолетните перки, вкарани в конструкцията. Оказва се, че три от общо четирите екипажа, участвали в изпитанията на въртолета, загиват, макар и машината да оцелява по чудо и да доказва способностите на конструкцията си.Съветските военни вземат решението да се откажат от Ка-22, а към днешна дата няма оцеляла бройка от произведените Ка-22. За сметка на това има оцеляла бройка от най-големия, създаван някога хеликоптер, с който ще ви запознаем в най-скоро време.", "date": "2018.08.13", "title": "Най-странният съветски хеликоптер, създаван някога"}
{"url": "http://www.cross.bg/stareeneto-rezyltat-vuzrast-1581463.html", "text": "/КРОСС/ Учени от Ланкастърския университет, Лондонския университетски колеж и университета Куин Мери в британската столица установиха, че стареенето у кръглите червеи е в резултат на функционирането на гени, а не се дължи на \"износване\" на организма, съобщи Юрик алърт.По думите на специалистите, биологичните процеси, които са норма за младия развиващ се организъм, продължават да протичат в по-напреднала възраст, нарушавайки хомеостазата му. В резултат се появяват деменция, рак, увреждания на сърдечносъдовата система, хронична обструктивна белодробна болест.Учените изследвали признаци на стареенето у нематоди Caenorhabditis elegans, които живеят в плодове и са с продължителност на живота едва две-три седмици. Оказало се, че една от главните роли изпълняват гени, които кодират протеини, участващи в процеса автофагия. При него клетки преработват собствените си съставки. Било констатирано, че в напреднала възраст автофагията уврежда червата и води до смърт.Подобни процеси, при които програмата за развитие се превръща във вредна квази програма, се наблюдават и у хората. У жените процесът, който е свързан с отмиване на калций от костите и има за цел формиране на майчина кърма, може да доведе до негативни последствия след навлизане в менопауза, включително до остеопороза, остеоартрит и калциниране на кръвоносни съдове.", "date": "2018.08.13", "title": "Идентифицираха механизъм, свързан със стареенето"}
{"url": "http://www.cross.bg/areta-franklin-dzhordzh-1581461.html", "text": "/КРОСС/ Легендата на соул музиката, Арета Франклин, е на смъртно легло, информира CBS. Певицата е обградена от близките си в дома си в Детройт, САЩ.Тя се бори с рак от 2010 г. насам.Последната публична изява на звездата беше през ноември 2017 година, когато тя излезе на сцената за благотворителен концерт за фондацията за СПИН на Елтън Джон в Ню Йорк.\"Това беше чудотворно шоу, имайки предвид, че Арета вече се бореше с изтощението и дехидратацията\", пише Фридман, описвайки представянето й във Филаделфия.Певицата Арета Франклин е звезда, отличена с много награди „Грами“, подвизаваща се на върха на музикалния небосклон в продължение на десетилетия, наричана от всички „Кралицата на соул музиката\" (\"Queen of Soul\"). Тя е на 76 години.Арета е родена на 25 март 1942 г. в Мемфис, САЩ. Започва кариерата си от ранна възраст, изпълнявайки госпъл музика при баща си, който е пастор. Известна с хитове като \"Respect\" (1967) и \"I Say a Little Prayer\" (1968), е тежко болна в Детройт, пише Роджър Фридман в уебсайта Шоубиз 411.През цялата си продължителна кариера певицата е спечелила 18 награди „Грами“, включително и една за цялостно творчество.Сред хитовете на поп-иконата са \"(You Make Me Feel Like) A Natural Woman (1968), \"Dreaming Day\" (1972), \"Jump to It\" (1982), \"Freeway of Love“ (1985) и \"A Rose Is Still A Rose\" (1998).През 1987 г. тя стана първата жена, включена в Залата на славата на рокендрола.\"I Knew You Were Waiting for Me“ в дует с британския певец Джордж Майкъл е един от най-печелившите \"Грами\" хитове за всички времена.През 2005 г. тя е наградена с президентския Медал на свободата - най-високата награда за американски гражданин - от тогавашния президент Джордж У. Буш.А през януари 2009 г. Арета Франклин пя на встъпването в длъжност на президента Барак Обама. Хитове като Respect и Think заслужено й носят титлата Кралицата на соула. Тя има общо 88 сингъла, които са влючени в класацията Билборд. Има съвместни песни с други велики музиканти като Луис Армстронг, Лучано Павароти, Джордж Майкъл, Ани Ленъкс и др.\n\t\t\t\t\t", "date": "2018.08.13", "title": "Арета Франклин е тежко болна"}
{"url": "http://www.cross.bg/iliev-marshryta-minyti-1581457.html", "text": "/КРОСС/ Илко Илиев счупи рекорда за скоростно преминаване с планински велосипед по маршрута Ком - Емине. Той измина разстоянието от 600 км по билото на Стара планина за 2 дни, 22 часа и 04 минути.Предишното върхово постижение е на Борислав Йорданов, а подобрението е с 45 минути. Илиев потегли от връх Ком в 11:40 ч. на 9 август. Той поставя рекорд по дистанцията за трети път.Събитието, организирано от СК \"Вертикален свят\", беше подкрепено от много приятели и съмишленици. Те осигуряваха безопасността по преминаването на маршрута, а през повечето етапи с Илиев се движеха един или двама колоездачи.", "date": "2018.08.13", "title": "Нов рекорд по Ком - Емине с велосипед"}
{"url": "http://www.cross.bg/gorna-oryahovitza-veliko-1581466.html", "text": "/КРОСС/ Утре, 14 август, министърът на регионалното развитие и благоустройството Николай Нанков ще посети Област Велико Търново. Заедно с председателя на Парламентарната група на ГЕРБ Цветан Цветанов и кметовете на Велико Търново и Горна Оряховица в 14.30 часа министър Нанков ще открие ремонтирания със средства от бюджета на Агенция „Пътна инфраструктура“ участък Горна Оряховица – Арбанаси, който е част от пътя Велико Търново – Горна Оряховица. Откриването ще бъде в местността Арбанашко бърдо, от към Горна Оряховица.По-късно същия ден министър Нанков и Цветан Цветанов ще открият участък от ул. „Иван Момчилов“ в гр. Горна Оряховица, реконструиран със средства от Оперативна програма „Региони в растеж“.", "date": "2018.08.13", "title": "Министър Нанков ще посети Велико Търново  "}
{"url": "http://www.cross.bg/sharlutsvil-moskva-nyama-1581449.html", "text": "/КРОСС/ Посолството на Руската федерация в САЩ определи като „неоснователни инсинуации“ твърденията за следата на Москва в протестите на расова основа в Шарлътсвил, щата Вирджиния, от преди година, предава ТАСС цитиран от Фокус.Твърденията на някои американски политици, че в сблъсъците на расовата и социална основа в Шарлътсвил от преди една година има руската следа, представляват неоснователни инсинуации. Това се посочва в позиция на посолството, цитирана от агенцията.„Въпросът е има ли поне един факт в подкрепа на тези инсинуации. Такъв няма, така като няма доказателства за други, по-малко абсурдни обвинения срещу Москва за намеса във вътрешните работи на САЩ\", се казва в разпространения текст.Изявлението на руското посолство е в отговор на думите на конгресмена от Републиканската партия Томас Гарет, който зави в събота, че според ФБР в протестите в Шарлътсвил има влияние на Москва. „Като се има предвид безотговорното поведение на американските политици, няма да се учудим, ако за организираните във Вашингтон протести на 12 август 2018 г., по повод годишнината от (сблъсъците) в Шарлътсвил, също обвинят Русия. Тъй като прехвърлянето на отговорност върху други е много по-лесно, отколкото решаването на собствените вътрешни проблеми“, се казва още в позицията руското посолство в САЩ.В неделя пред Белия дом се проведе разрешена от властите акция на неонацисти. Предвиждаше се в нея да вземат участие 400 души, но тя събра едва 25 човека. Пристигането им във Вашингтон предизвика обществено недоволство. Едновременно с протеста на неонацистите имаше и демонстрации на техни противници, броят на участниците в тях достигна няколко хиляди души. ", "date": "2018.08.13", "title": "Посолството на Русия в САЩ отрече твърденията за руско влияние върху протестите в Шарлътсвил"}
{"url": "http://www.cross.bg/narysheniya-vodachi-provereni-1581453.html", "text": "/КРОСС/ В рамките на операцията за контрол по основните пътни направления през събота и неделя са проверени 6636 моторни превозни средства и 7535 водачи и пътници6636 моторни превозни средства и 7535 водачи и пътници в коли са проверени през събота и неделя по време на полицейската операция за контрол на пътищата.От полицейските служители са издадени 3974 фиша и 1024 акта за установени административни нарушения. В рамките на операцията през двата почивни дни са констатирани 6298 нарушения на скоростните режими. На 245 водачи са издадени заповеди за принудителни административни мерки, а на 78 са отнети свидетелствата за управление на МПС поради неплатени глоби. На място полицейските служители са връчили 462 електронни фиша.Най-голям брой МПС са проверени на територията на ОДМВР-Враца – 825, и ОДМВР-Пловдив – 739, а най-много хора: от екипите във Варна – 1241, и Велико Търново – 1102.Най-много нарушения за скорост са засечени на територията на ОДМВР- Велико Търново – 519, и на територията на ОДМВР-Бургас - 485. ", "date": "2018.08.13", "title": "6298 нарушения на скоростните режими са констатирани през почивните дни"}
{"url": "http://www.cross.bg/plovdiv-grada-kudeto-1581454.html", "text": "/КРОСС/    Уловени са динамиката и умението на Пловдив да вдъхновява, и да предизвиква положителни емоции у  хората. Градът е доказал, че умее да обединява на едно място различните култури, изкуства и традиции, но преди всичко, че умее да сплотява. Пресечна точка на история, класика, традиции и вдъхновение - в Пловдив се случва всичко. Това е локацията за хубава музика, танци, забавления. Място за почивка, работа, спорт и създаване на приятелства.              Видеото, промотиращо града като интригуваща дестинация, ще ви помогне да се потопите в атмосферата, минавайки през главната улица и покрай надписа Together, потвърждаващ, че нещата се случват заедно. Ще усетите усамотението на влюбена млада двойка, ще станете свидетели на среща между весели приятели, готови за поредното приключение. Спортът в града има много лица и не може да пропуснете разходката покрай красивата гребна база, където тренират минали, бъдещи и настоящи шампиони. Неизменно ще разпознаете и една мечта на тийнейджър, играещ футбол на стадиона, с желанието да тръгне по стъпките на Христо Стоичков.             Изкуството в града се предава от поколение на поколение, затова ще станете свидетели на вдъхновяващ открит урок на най-високия хълм на Стария град, воден от художника Атанас Хранов. За традициите, предавани на следващите поколения, разказва с ръцете си и Елена Драмова на своята тъкачница за платове. Тромпетист дава музикален тон и знак за ново динамично начало. Вечерните забавления и различните локации за партита изпълват Пловдив. Танцуващият с огън символизира искрите на кипящия живот в града и безкрайната палитра от различни изкуства, които се срещат в Пловдив.  В синхрон е и ритъмът на танцуващото момиче в първия артистичен квартал в България - Капана.            Наследството среща съвременния танц в музейната къща Клианти, където се разчупват форми и пространство в симбиоза със съхранения дух на Възраждането. Античният Амфитеатър, събиращ културата хилядолетия наред, и днес продължава да спира духа на туристите, и да вдъхновява. За финал класическият балет се преплита със суинг танц, защото различията творят .\n\t\t\t\t\t", "date": "2018.08.13", "title": "Всичко се случва … в Пловдив (видео)"}
{"url": "http://www.cross.bg/pozharnikari-spasiteli-chast-1581450.html", "text": "/КРОСС/ Липсата на ценни кадри за Пожарната принуди вътрешния министър Валентин Радев да набира с обява във Фейсбук 250 пожарникари - толкова са липсващите бройки.\"Заповядайте при нас! Да сте част от семейството на Главната дирекция \"Пожарна безопасност и защита на населението\" е огромна отговорност, но и привилегия. Да си пожарникар е една от най-престижните и благодатни професии по света. Такава е и у нас. Станете част от нас!\", звучи министерската реклама с покана от поста му в личния профил.А коментатори под съобщението на Радев предлагат за каузата да се направи календар с най-заслужилите пожарникари. Желаещите да станат огнеборци и спасители могат да прочетат подробности в страницата на МВР.Вакантните бройки са за всички регионални дирекции на ГД „Пожарна безопасност и защита на населението\", припомня Канал 3. Обявените конкурси са за пожарникари, водачи на специални автомобили, спасители и водолази. За различните длъжности освен общи има и специфични изисквания. Желаещите да станат огнеборци и спасители могат да прочетат подробности в страницата на МВР.                            ", "date": "2018.08.13", "title": "Вътрешният министър набира 250 пожарникари с обява във „Фейсбук“"}
{"url": "http://www.cross.bg/voiinovski-bosiya-obyavi-1581455.html", "text": "/КРОСС/ С пореден скандал и нулев напредък продължава работата на временната комисия за сигналите за корупция в Изпълнителната агенция „Автомобилна администрация”. На днешното заседание гладуващият от 13 юни Николай Колев – Босия отново обвини ръководството на бившия ДАИ в корупция и обяви, че новите „бели стаи” за шофьорски изпити са пробити, предаде БГНЕС.Председателят на комисията Станислав Иванов не отговори на въпрос дали са проверени сигналите, по които тя е била сезирана да работи и да провери.„Мантрата, че („белите стаи”-б.р.) са непробиваеми не е истина”, подчерта Колев, който иска оставката на транспортния министър Ивайло Московски и разпускане на парламента.Той освен това призова да не се дава думата на изпълнителния директор на ИААА Дамян Войновски, защото бил казал достатъчно лъжи и изрази нежеланието си да го слуша като заплаши, че ще напусне залата ако той говори.„Николай Колев-Босия хвърля обвинения, които са неистини и изкривява истината“, каза в своя защита Войновски и заяви, че ще съди Босия заради твърденията му.По думите му при всякакви съмнения за закононарушения в агенцията е била уведомявана полицията, а задържаните служители на ИААА могат само да бъдат наказани дисциплинарно от ръководството – и то след съдебно решение, потвърждаващо тяхната вина.Войновски подчерта, че „белите стаи“ не са пробити и че имат доказателства за всички изпити, които са преминали през тях.Омбудсманът Мая Манолова обяви, че ще поиска междуведомствена комисия да разследва автомобилната администрация, защото сегашната структура няма нужните правомощия, а освен това действа твърде бавно.При пореден опит на Станислав Иванов да даде думата на Войновски, Николай Колев-Босия напусна залата и каза, че няма да слуша престъпници, които прикриват свои хора.", "date": "2018.08.13", "title": "Нов скандал в комисията „Босия” в НС"}
{"url": "http://www.cross.bg/agentziya-vpisvaniyata-registur-1581456.html", "text": "/КРОСС/ Работата на Търговския регистър и регистър на юридическите лица с нестопанска цел ще бъде възобновена поетапно до пълно отстраняване на техническите причини за преустановения достъп.Справки за актуално състояние на фирмите  Поетапно ще бъде възстановяван достъпът до останалите функционалности на регистъра. Агенция по вписванията гарантира, че за времето на нарушаване на достъпа до регистрите, действия спрямо данните в тях не са извършвани и възможности за злоупотреби не съществуват.Всички останали регистри на Агенция по вписванията работят с пълните си функционалности.Агенцията отново поднася извинения на потребителите си за причинените неудобства. По повод постъпили запитвания, Агенция по вписванията уточнява, че причините са изцяло технически и не са резултат от злонамерена външна намеса.ИТ-експерти от Агенция по вписванията, ИТ-експерти на ангажираната с поддръжката фирма и съвместно с други държавни ведомства продължават да работят в непрекъснат режим в изпълнение на Плана за действие за възстановяване на регистъра в пълната му работоспособност.", "date": "2018.08.13", "title": "Търговският регистър започва да работи от 15 август"}
{"url": "http://www.cross.bg/iran-pregovori-lider-1581458.html", "text": "/КРОСС/ Иранският върховен лидер аятолах Али Хаменей забрани каквито и да било преки преговори със Съединените щати, предаде Ройтерс, цитирайки иранската държавна телевизия.Той отхвърли предложението за разговори без предварителни условия, отправено миналия месец от президента на САЩ Доналд Тръмп.\"Забранявам воденето на каквито и да било преговори с Америка. . . Америка никога не остава вярна на своите обещания, дадени в преговори. . . просто казва празни думи. . . и никога не се отказва от целите си в преговори\", заяви аятолах Хаменей, цитиран от иранската държавна телевизия.Иранският върховен лидер отбеляза, че \"представители на американските власти говорят от известно време за нас с цинизъм\", предаде Франс прес.\"Освен санкциите (американците) говорят за война и преговори. Нека кажа по този повод няколко думи на народа: НЯМА ДА ИМА ВОЙНА, НИТО ПРЕГОВОРИ СЪС СЪЕДИНЕНИТЕ ЩАТИ\", написа на английски в акаунта си в Тwitter аятолах Хаменей, цитиран от Франс прес.Иранският върховен лидер каза, че САЩ \"преувеличават възможността за война с Иран\", предаде Ройтерс.\"Няма да има война. Ние никога не сме започвали война и (Съединените щати) няма да влязат във военна конфронтация с Иран\", подчерта той.Иранският върховен лидер направи това изявление на фона на спекулациите, че страната му може да се върне на масата за преговори, след като Съединените щати се оттеглиха от международното споразумение за иранската ядрена програма и възстановиха санкциите срещу Иран, отбелязва Франс прес.Иран няма да промени своята политика в Близкия изток въпреки засилващия се американски натиск да ограничи дейностите си в региона, обяви днес иранският министър на външните работи Мохамад Джавад Зариф, цитиран от Ройтерс.Той каза пред катарската телевизия Ал Джазира, че \"Иран няма да промени своите политики в региона заради американските санкции и заплахи\".Иранската организация за атомна енергия (ИОАЕ) посъветва ръководството Иран да остане в споразумението от 2015 г. за ядрената си програма, предаде ДПА.След като САЩ се оттеглиха едностранно от сделката, Европейският съюз застана на страната на Иран и политически, и икономически. Ако Иран напусне споразумението, той ще загуби тази поддръжка, каза говорителят на ИОАЕ Бехруз Камалванди.Сделката ограничава ядрената програма на Иран в замяна на вдигане на международните санкции срещу него, припомня ДПА.", "date": "2018.08.13", "title": "Иранският върховен лидер Али Хаменей: Нито война, нито каквито и да било преговори със САЩ!"}
{"url": "http://www.cross.bg/kirki-godini-nesebur-1581448.html", "text": "/КРОСС/ Скъп автомобил бе надупчен с кирки в Стария Несебър. Мерцедесът е собственост на грък, който живее постоянно в България заедно със своята съпруга. Семейството живее в Пловдив, но отива на лятна почивка в Несебър. Луксозният автомобил е бил оставен на паркинг в Стария град. Пробито е предното панорамно стъкло. Сигналът до Районното управление е подаден на 10 август, уточняват ог ОДМВР Бургас.Причините за инцидента все още се изясняват. Разследващите смятат, че става въпрос за спор за паркомясто. Проверяват се и бизнесът и личните контакти на гръка, чиято кола е \"атакувана\" с кирки, пишат от \"24 часа\". Това не е първият такъв случай. Сплашването с кирки бе доста популярно преди години, наред с палежите на автомобили.Първият, станал жертва на подобен набез е вече покойният покровител на жилищната мафия Здравко Донев-Капона. Тогава \"Ауди\"-то на мъжа бе надупчено със седем кирки на централна улица в Бургас. Няколко години по-късно полицията арестува няколко криминално проявени лица, разследвани за наказателните акции с кирки. След тяхното задържане през последните няколко години престъпления от този тип не се случват.", "date": "2018.08.13", "title": "Автомобилът на грък в Несебър – с две кирки в стъклото! "}
{"url": "http://www.cross.bg/stoki-pravo-marki-1581451.html", "text": "/КРОСС/ На 9 август антимафиоти от специализирания отдел „Киберпрестъпност“ при ГД „Борба с организираната престъпност“, съвместно със свои колеги от Бургас, преустановиха функционирането на интернет сайтовете  и . Чрез тях е извършвана инкриминирана по чл. 172б от НК дейност - осъществяване на търговска дейност на територията на страната на стоки, обект на изключително право на защитени търговски марки.              Изяснено е, че разпространението на фалшивите стоки чрез интернет сайтовете е ставало успоредно и с продажби чрез магазини и фирми на територията на к.к. Слънчев бряг.При процесуално-следствените действия от търговските обекти и от частни адреси е иззето голямо количество стоки, за които няма сключен договор с притежателите на изключителното търговско право на защитените марки. Конфискувани са над 600 артикула, носещи отличителните белези на световни търговски марки: „Louis Vuitton“, „Michael Kors“, „Guess“, „Disney“, „Puma“, „HUGO BOSS“, „Nike“, „Adidas“ и други.             Действията на ГДБОП са резултат от прилагането на стратегията за противодействия на престъпленията, свързани с нарушаване правата на интелектуална собственост, авторско право и сродни права. В резултат през май 2018 г. България беше извадена от т.нар. „черен списък - 301“ за защита на интелектуалната собственост на Търговския департамент на САЩ. ", "date": "2018.08.13", "title": "ГДБОП спря сайтове за търговия с фалшиви стоки"}
{"url": "http://www.cross.bg/ryskiya-merkel-berlin-1581452.html", "text": "/КРОСС/ Германският канцлер Ангела Меркел ще се срещне с руския президент край Берлин в събота, съобщи говорителят на германския кабинет Щефан Зайберт, съобщават Welt и ТАСС.Двамата ще обсъдят в двореца Мезеберг конфликтите в Сирия и Източна Украйна, както и енергийни въпроси.Все още не е ясно дали ще има среща на външните министри на двете страни.Меркел и Путин се срещнаха в руския черноморски курорт Сочи през май. Миналия месец германският канцлер и министърът на външните работи Хайко Маас разговаряха в Берлин с руския външен министър Сергей Лавров и началника на генералния щаб на въоръжените сили на Русия Валерий Герасимов.", "date": "2018.08.13", "title": "Меркел и Путин ще се срещнат край Берлин тази събота"}
{"url": "http://www.cross.bg/pravilata-deiinost-stanovishta-1581439.html", "text": "/КРОСС/ Работната група, създадена със заповед на главния директор на Главна дирекция „Изпълнение на наказанията“ /ГДИН/ за изготвяне на Правилата за условията и реда за осъществяване на конвойна дейност от служителите на ГДИН, приключи своята дейност в петък, 10 август 2018 г.Още същия ден проектът на Правилата е изпратен за становища до Върховна касационна прокуратура, Върховен касационен съд и Върховен административен съд.След получаването на компетентните становища, Правилата ще бъдат утвърдени от министъра на правосъдието. ", "date": "2018.08.13", "title": "Чакат се становища по Правилата за конвойната дейност на ГДИН"}
{"url": "http://www.cross.bg/myasto-tyrnir-gran-1581440.html", "text": "/КРОСС/     Таня спечели бронзов медал в дисциплината 60 изстрела от положение легнал с малокалибрена пушка с резултат от 620.1 т, като едва 0.3 т. я разделиха от 2-то място. На 3 х 40 изстрела със същото оръжие стана 11-а с резултат 1 153 т. Янина Станчева също записа едно 11-о място в дисциплината 60 изстрела от легнало положение с малокалибрена пушка, като постигна резултат от 613.7 точки. Международният турнир, в който се включиха 168 състезатели от 25 държави, се проведе в Пазарджик. Талантът на „Еврофутбол“ победи съперничките си от Шотландия, Чехия и Кипър, но падна от рускинята Анастасия Шаповалова.  – коментира Мария.                     . След като миналата седмица победи в „Три екстрийм – Пловдив“, този път той се пребори за първото място в състезание в гр. Правец, което се организира за втора поредна година и събира най-много участници от всички съревнования по триатлон в страната.                      Дистанцията отново беше спринт - 750 м плуване в езеро, 20 км колоездене по асфалтов път и 5 км бягане. Александър извоюва победата по изключително категоричен начин. Той изпревари втория и третия с над 10 минути (участникът на второ място беше на 10:58 мин. зад него, а третият - на 11:35 мин.).                       , участваха в турнира от най-висок ранг Гран При в Москва. Въпреки че изгубиха първите си срещи, те се чувстват изключително подготвени и гледат напред към предстоящото Гран При в Тампере – Финландия.  ", "date": "2018.08.13", "title": "Талантът на \"Еврофутбол\" Таня Звискова е трета на Гран При на Сърбия "}
{"url": "http://www.cross.bg/zoopark-obitateli-zhivotni-1581441.html", "text": "/КРОСС/ Тукан, сурикати и лемур са новите обитатели на столичния зоопарк. Екзотичните животни се раждат в годината, в която най-старата зоологическа градина на Балканския полуостров отбелязва своя 130-ти рожден ден.„Историята на създаване на зоопарка е свързана също и с появяването на слоновете в него. Едни от първите животни са слоновете. Първите слонове сме ги получили от Хагемберг Зуу в Германия”, Ирина Сахатчиева от зоологическа градина София.За 130 години осем слона са били обитатели на софийския зоопарк. Зад решетките се раждат и две слончета.", "date": "2018.08.13", "title": "Софийския зоопарк с нови обитатели "}
{"url": "http://www.cross.bg/byrgas-ploshtad-obshtina-1581445.html", "text": "/КРОСС/ Община Бургас ще се опита да сложи край на дългогодишния съдебен лабиринт с терените на площад „Тройката“ - бившият ГУМ, като отреди цялото пространство за градски площад. Чрез смяната на предназначението на имота ще се стопират заявените инвестиционни намерения за изграждането на голям търговски център. Това предложение направи в докладна записка днес кметът на Община Бургас Димитър Николов.Сагата с „язвата“ в топ центъра на Бургас започва през далечната 1989 г., когато теренът е отреден за „Универмаг, базар и комплексно обществено обслужване“. Оттогава започват и съдебните дела по отношение на продажбата на право на строеж във връзка с ликвидацията на бившето дружество с общинско участие „НАР МАГ“ ООД. През 2003 г. ликвидаторът на „НАР МАГ“ ООД продава правото на строеж върху терена на частното дружество „ГИР 2“ ЕООД, към настоящия момент „Мариета“ ЕООД. През 2008 г. Община Бургас предявява самостоятелни претенции върху собствеността на терена, вследствие на което към настоящия момент е собственик на близо 11 дка. Останалите 638 кв. м. са собственост на четири търговски дружества. Обявените от тях инвестиционни интереси включват изграждането на голям търговски център. Община Бургас счита, че това не отговаря на обществените нужди и че целият терен трябва да бъде отреден за голям градски площад с озеленяване, кътове за отдих и пространства за култура. Ако Общинският съвет подкрепи това предложение, Община Бургас ще започне да проектира и впоследствие да инвестира в облагородяването на запустелия терен и превръщането му в място за събития и отдих. По този начин ще се ускори решаването на този дългогодишен проблем за града и ще се сложи край на лабиринта от съдебни дела. В момента делото по делба е едва в първа фаза, а следващата - може да продължи на три инстанции. Това означава още дълги години тази централна част да бъде без каквато и да е перспектива за благоустройство.В предложението си до местния парламент кметът на Бургас се аргументира с необходимостта да се оформи цялостно обществено пространство от над 25 дка, което да свързва Културния дом на нефтохимика, Съдебната палата, къщата на Хаджипетрови /паметник на културата/, площад „Баба Ганка“, училище Кирил и Методий“, пешеходните зони в центъра на града, до бул. „Стефан Стамболов“. Отварянето на пространството и реализирането в него на зони за почивка, за събития и озеленяване ще създаде подходяща градска среда.  Теренът ще бъде отреден за публична общинска собственост за изграждане на обект с първостепенно значение, което ще направи невъзможно застрояването му с търговски сгради и смяна на предназначението му в бъдеще. ", "date": "2018.08.13", "title": "Терените на бившия ГУМ да станат градски площад, предлага кметът на Община Бургас"}
{"url": "http://www.cross.bg/dimitrov-grigor-kontyzi-1581446.html", "text": "/КРОСС/ Контузия по време на тренировка стресна щаба на Григор Димитров, алармираха негови фенови в Instagram.Гришо контузи глезена си, като падна на земята, а на снимката се вижда как от екипа му оказват помощ на първата ни ракета.На този етап не е ясно колко сериозна е контузията и дали той ще може да защитава титлата си от миналата година в Синсинати.Григор е поставен под №2 и по програма трябва да започне участието си от втория кръг срещу победителя от мача между Миша Зверев или Дамир Джумхур.В момента Димитров е №5 в света, но има доста точки за защитаване от турнира (1000) и евентуалното му неучастие ще доведе до загубване на позиции в световната ранглиста.", "date": "2018.08.13", "title": "Григор Димитров се контузи на тренировка, ще играе ли в Синсинати? "}
{"url": "http://www.cross.bg/yankov-peiiko-beshe-1581447.html", "text": "/КРОСС/ Издирваният за участие в организирана престъпна група общински съветник от Несебър Пейко Янков се е предал сам, съобщиха от специализираната прокуратура. С неговия арест на този етап приключва издирването на предполагаеми членове на бандата, за чийто ръководител беше обявен Димитър Желязков – Очите.Янков е един от първите, обвинени задочно за участие в престъпна група за рекет, изнудване, побой и разпространение на наркотици. Той беше обявен за общодържавно издирване, след като по време на спецакцията срещу бандата в Бургаско не беше открит.Тази сутрин с адвокат Пейко Янков е отишъл в ГДБОП и е бил задържан за 72 часа.От прокуратурата ще поискат постоянното му задържане под стража, а съдът ще заседава в сряда.Роденият през 1977 г. Янков е син на показно разстреляния бизнесмен и председател на Общинския съвет в Несебър Димитър Янков. Медийни публикации свързваха бизнеса му с хотели и хазарт.", "date": "2018.08.13", "title": "Предаде се Пейко Янков последният издирван за връзки с Митьо Очите"}
{"url": "http://www.cross.bg/bila-platforma-dyshi-1581427.html", "text": "/КРОСС/ Най-малко 266 души потърсиха лекарска помощ, след като дървена платформа рухна снощи по време на концерт в испанското крайморско градче Виго, област Галисия, съобщават световните агенции.Повечето хора са пострадали леко, разминали са се само с контузии.Петима са по-сериозно ранени - със счупвания или черепни травми. Изградената на морския бряг платформа е била 30 метра дълга и 10 широка и според кмета на града Абел Кабайеро явно е била претоварена. ", "date": "2018.08.13", "title": "300 души пострадаха при инцидент на музикален фестивал в Испания"}
{"url": "http://www.cross.bg/leva-bolnitzi-evro-1581430.html", "text": " /КРОСС/  Данните от декларациите затвърждават общоизвестния факт, че сегашното състояние на финансиране и функциониране на системата позволява на определени хора да изкарват стотици хиляди и дори милиони левове доход за разлика от средно статистическия лекар и медицински персонал.Проф. Генчо Начев е най-богатият болничен директор у нас, показват справките. Шефът на столичната „Св. Екатерина\" изпъква с 15 апартамента и къщи, 514 декара гора и три коли, като едната от тях е „Порше\". Кардиохирургът е декларирал налични 70 000 лева, а на влог държи 4 млн. лева, 350 000 евро и 567 000 долара. Отделно проф. Начев притежава дялове от дружества, вложил е над 1 млн. лева в инвестиционни фондове и има акции в три поликлиники в Унгария, Полша и Хърватия.Директорите на болници декларираха публично имоти и пари според новия закон за КПКОНПИ. Много от тях - общо 69, пропуснаха да го направят и ще бъдат санкционирани. От декларациите на останалите обаче се видя, че това освен престижна е и доста доходоносна работа.Финансови проблеми няма и новият управител на НЗОК д-р Дечо Дечев, чиято декларация пред Комисията за противодействие на корупцията и отнемане на незаконно придобитото имущество (КПКОНПИ) за миналата година е в качеството му на шеф на УМБАЛ „Св. Иван Рилски\".Д-р Дечев има депозити у нас и в чужбина от 237 000 лева и 260 000 евро, кара „Рено Каптюр\" и има мезонет в Гърция. Шефът на здравната каса си е купил през 2017 г. магазин в София, притежава още два апартамента и къща с двор в столицата, както и три къщи в селата Рибарица, Чехларе и Негушево.Имотно-обезпечен е и директорът на УМБАЛ-Бургас д-р Бойко Миразчийски. Той е декларирал, че притежава 27 имота, повечето от тях придобити през 2015 и 2016 г. Три от тях са апартаменти в Бургас, има и три апартамента в Свети Влас, както и шест -в Сандански. Д-р Миразчийски има и 26 ниви, четири джипа, участва в дружества и фирми и влага в инвестиционни и пенсионни фондове. Иначе на депозит държи 54 000 лева, а наличните му средства са близо 50 000 лева.Д-р Валентин Игнатов, който е директор на варненската „Св. Марина\", има 5 апартамента във Варна, 4 коли, вложения в инвестиционни фондове за 53 000 лева и депозити от 295 000 лева и 57 000 евро.Шефът на „Майчин дом\" доц. Иван Костов също не е беден. Той може да се похвали с апартамент в София, вила във Владая, налични 102 000 лева,влог от 463 000 евро, но и заем от 220 000 лева.На този фон директорът на Правителствена болница проф. Любомир Спасов има скромен влог от 140 000 лева и заем от 650 000 лева. Сред не особено богатите е и шефът на Александровска болница доц. Костадин Ангелов, който е декларирал налични едва 28 200 лева, влог от 7654 лева, две коли, един апартамент в столицата с гараж, парцел и складово помещение.Директорът на столичната „Св. Анна\" д-р Славчо Близнаков има по един апартамент в София и Дупница, три стари коли и депозит от 262 671 лева. Колегата му проф. Карен Джамбазов, който ръководи най-голямата болница у нас - пловдивската „Св. Георги\", пък има налични 20 000 лева и влог от 31 733 лева.Проф. Джамбазов обаче е вложил и 126 000 лева в инвестиционни фондове и връща заем на сина си от 160 000 лева. Директорът на „Св. Георги\" притежава апартамент и парцел в Пловдив и кара чужд „Мерцедес\".Шефът на „Пирогов\" проф. Асен Балтов може да се похвали с апартаменти в София и Арапя и налични 40 000 лева. Освен това Балтов е депозирал 21 000 лева и 78 450 евро, а в инвестиционни фондове има 33 000 лева. Директорът на спешната болница обаче има и един ипотечен и два потребителски кредита, както и лизинг за кола и 5 кредитни карти.Шефът на Националното сдружение на частните болници д-р Николай Болтаджиев и собственик на столичната „Св. Богородица\" разполага с налични 150 000 лева и 190 000 евро, има и депозит от 203 000 лева и 600 евро.Валентина Мазнейкова, управител на МБАЛ „Св. София\", притежава заедно със съпруга си Христо Мазнейков 4 апартамента в София, къща в Драгалевци и в с. Емона, Несебър. В депозитни сметки семейство Мазнейкови има близо 400 000 лева, също и вземания от заеми за над 2,5 млн. лева.Управителят на столичната онкологична болница „Сердика\" Методи Янков притежава единствено 160 000 лева в кеш от заплата - според декларацията му той няма нито апартамент, нито кола, нито влогове.Любопитна подробност е, че освен шефовете наголеми болници благосъстояние демонстират и шефовете на някои по-малки провинциални лечебни заведения. Директорът на болницата в Гълъбово Гошо Грозев например има 260 000 лева по влогове в банки и четири апартамента в Стара Загора.Голям брой шефове на болници - близо 70, обаче не са подали имотните си декларации в срок, а други изобщо липсват и сред подалите, и сред неподалите декларации. Такъв е случаят с доскорошния шеф на пловдивската „Пълмед\" и настоящ председател на Лекарския съюз д-р Иван Маджаров. ***УМРЯ ВСЯКА НАДЕЖДА!Няма надежда, щом шефовете на болници са милионери.Шефове на държавни болници - милионери по официални декларации.А това е върхът на айсберга, кой знае какво има недекларирано или на имена на близки хора, сметки в чужбина. И 69 шефове не са подали декларации...А България остана без медицински сестри, в държавни болници им дават по 600-700 лв заплата. Някой говореше за корупция? Ако обществото, медии и политици премълчат този скандал, надежда всяка тука оставете.   ", "date": "2018.08.13", "title": "Лекари милионери в най-бедната и болна страна"}
{"url": "http://www.cross.bg/zavedenieto-obyavi-slunchev-1581428.html", "text": "/КРОСС/ Две големи плажни дискотеки бяха затворени заради системни нарушения на наредбата за шума от Регионалната здравна инспекция. Това обяви на брифинг в Бургас вицеперемиерът Валери Симеонов.„Спиране експлоатацията на обекти, по причина неспазване на изискванията на Закона за защита от шума в околната среда, това е новото. Вече 4-ти ден Какаовия плаж в Слънчев бряг и заведението „Хедонт” на плажа на Каваците южно от Созопол са затворени.\", обяви националистът.Проверка на bTV показа, че заведението в Слънчев бряг вече работи, а голямо парти е било отложено през уикенда, с обяснението за технически причини.На Каваци заведението също отложи свое мероприятие, но в социалните мрежи призовават феновете си да се готвят за предстоящ купон, който ще \"взриви\" Хармани и Буджака.", "date": "2018.08.13", "title": "Силният шум затворил две големи дискотеки по морето...но не съвсем "}
{"url": "http://www.cross.bg/narysheniya-tazi-neizdavane-1581429.html", "text": "/КРОСС/ Само за няколко часа екипите на \"Фискален контрол\", които извършват проверки по Южното Черноморие, установиха редица нарушения на данъчното и осигурителното законодателство при два хотела, които са собственост на един и същи човек, съобщиха от пресцентъра на НАП. Инспекторите ще наложат общо 23 акта за установяване на административни нарушения, а двата обекта ще бъдат запечатани.За неиздаване на касова бележка предстои да бъде затворен и хотел в Бургас. Поради укриване на обороти, същата мярка ще бъде наложена и на две от най-големите дискотеки в областния център. Те са били проверени на принципа на тайния клиент, като при контролните покупки инспекторите не са получили касови бележки.И за други фрапиращи случаи при проверките на „Фискален контрол“ съобщават от Национална агенция за приходите. При един от големите аквапаркове по Южното Черноморие данъчните служители установили, че нито едно от 19-те фискални устройства на обекта не е подавало информация за оборотите си към НАП от края на юни тази година.И тази година стотици данъчни инспектори от звеното за фискален контрол, съвместно с органите на МВР и Агенция „Митници“, извършват лятна контролна кампания по Черноморието. От началото на кампанията досега се осъществени общо над 7000 проверки, като запечатаните до този момент обекти са 151.От НАП припомнят, че и през тази година неиздаването на касова бележка се санкционира незабавно със запечатване на търговския обект, освен обичайната глоба, но основната цел на проверяващите е да насърчат доброволното спазване на данъчните изисквания.От приходното ведомство използват също и дистанционната връзка на всеки касов апарат със сървърите си, за да откриват рискови търговци, чиито продажби значително се различават от обичайните. Освен хотели, ресторанти, барове, магазини, паркинги и други търговски обекти, на мониторинг са подложени борси и тържища, които снабдяват хотелите с храни и напитки, допълват от НАП.Сигнали за неиздаване на касови бележки и данъчни нарушения могат да се подават на телефона на НАП 0700 18 700 или по електронна поща на infocenter@nra.bg.", "date": "2018.08.13", "title": "НАП с масови проверкипо морето"}
{"url": "http://www.cross.bg/vsichki-koraba-administratziya-1581432.html", "text": "/КРОСС/ Във връзка с информацията за изтичане на мазут от кораба \"Мопанг\", потънал през 1921 г. край Созопол, институциите са предприели всички необходими мерки, съобщават от Областната администрация на Бургас. В района, където се е появило петното, са поставени заграждения, за да се спре разпространението му. Взети са проби за анализ. Няма установена опасност за живота и здравето на гражданите. Институциите са на терен от първия подаден сигнал и следят стриктно ситуацията. Предприети са всички необходими първоначални действия. Имаше сигнали от колеги леководолази, че мазутните петна, които се появяваха периодично са именно от “Мопанг“, каза Стефан Цинцарски от сдружение \"Приятели на морето\".\"Корозията започва да казва своето и кораба загуби своята конструктивна цялост на база на това, което съм виждал, включително и със собствените си очи. Процесът не е от ден, два, а от началото на лятото съм виждал и видео в мрежите. За мен лично трябва да се предприеме операция по изпомпване на въпросното количество гориво по някакъв начин, но това е доста сложна техническа задача с повишена трудност\".\"Нефтосъбирачи в акваторията на залива има, но за изпомпване на подобно количество гориво от потънал кораб, едва ли има при нас\", посочи Стефан Цинцарски.Днес в Областната администрация в Бургас ще се проведе щаб с всички компетентни по казуса институции. ", "date": "2018.08.13", "title": "Предприети са мерки срещу изтичането на мазут от кораба \"Мопанг\" край Созопол"}
{"url": "http://www.cross.bg/prodanov-bulgariya-viziya-1581431.html", "text": "/КРОСС/ ГЕРБ си имат „Воля“ в парламента да крепи статуквото, а ние разполагаме с воля за промяна на модела на управление на държавата. Това каза народният представител от ПГ на „БСП за България“ и заместник-председател на Градския съвет на БСП – София Христо Проданов в интервю за Агенция „Фокус“ за проекта на левицата „Визия за България“. Попитан дали БСП има експертизата да реализира „Визия за България“, Проданов отговори: „Едва ли някоя друга партия има по-голяма експертиза от БСП. Ние сме партия с почти 130-годишна история и традиции и най-важното симпатизантите и членовете ни са професионалисти в различните области“, каза Проданов. По думите му интересът към „Визия за България“ е сравнително висок и идва основно от хората, които искат промяна в системата, която в момента цари в България. „Те се обръщат към нас и към структурите ни за коментари и за предложения“, каза още Проданов. ", "date": "2018.08.13", "title": "Христо Проданов: ГЕРБ си имат „Воля“ в парламента да крепи статуквото, а ние разполагаме с воля за промяна "}
{"url": "http://www.cross.bg/comic-aniventure-zvezdite-1581435.html", "text": "/КРОСС/ Вълнуващи изненади, позитивни емоции и неповторимо преживяване със звездите на Vbox7 очакват феновете по време на Aniventure Comic Con 2018. Най-голямото младежко събитие в България ще се проведе в уикенда на 15 и 16 септември в Inter Expo Center, София. В рамките на второто издание на фестивала, освен почитателите на уеб продукциите ще се пренесат в света на предпочитаното онлайн място за видео забавление у нас и ще имат възможност да се срещнат с любимите си герои от , , ,  .                  предлага изключително разнообразие от забавления за всеки фен на популярната култура – срещи със световноизвестни косплейъри, популярни актьори и влогъри от България и света, зони за аниме и комикси, много гейминг и стотици награди.В специално обособената Vbox7 зона феновете на мистъри уеб сериала  ще могат да се срещнат с част от актьорския състав - Надя Петрова, Ралица Добрева, Антоан Петров и Никол Андонова. Още с първия си епизод, поредицата се превърна в истински фурор и само за месец събра над 3 милиона гледания онлайн. Какво ще разкрият звездите на  пред феновете си, разберете първи на  Aniventure Comic Con 2018.                     Със своите почитатели ще се срещнат още звездите Иван Тишев и Мино Караджов от  Звездното присъствие ще бъде допълнено от актьорите Илиян Илиев и Михаела Павлова от хитовата тийн-драма , която бе номинирана в два от най-престижните европейски фестивала за дигитални продукции. Със своите близо 30 милиона гледания на всички платформи и над 150 хиляди последователи,  безспорно е един от най-успешните уеб сериали у нас. Продукцията спечели цели три отличия на първите награди . Голямата изненада за почитателите ще бъде актьорът Бойко Кръстанов, който е част от каста на новия екшън-трилър на  . Продукцията ще стартира във Vbox7 тази есен и ще бъде един от най-мащабните онлайн сериали, създавани до момента в България по отношение на техника, ефекти и актьорски състав, част от който е и тийн идолът Мона Гочева. Сценарият е дело на екипа, работил по проекти като “Под прикритие“ и “Дъвка за балончета“.По време на Aniventure Comic Con 2018 ще има и още интересни срещи. Носителката на короната в  Ивомила и кандидат-ангелът Доби ще споделят кое от предизвикателствата в бляскавото уеб шоу е било най-трудно. Звездата Лина Роскин от риалити сериала  пък ще разкрие тайните на перфектната първа среща.Пълната програма и подробности за участието на звездите на  в специалната Vbox7 зона на Aniventure Comic Con 2018 ще бъдат поетапно обявени във Facebook и на страницата на събитието  Незабравимите емоции са гарантирани с Aniventure Comic Con 2018 и Vbox7.", "date": "2018.08.13", "title": "Aniventure Comic Con 2018 посреща най-популярните лица на Vbox7"}
{"url": "http://www.cross.bg/nyama-vylin-surbiya-1581433.html", "text": "/КРОСС/ Сърбия остава приятел на Русия и няма да въведе санкции срещу страната. Това заяви сръбският военен министър Александър Вулин по време на среща с руския си колега Сергей Шойгу, съобщи B92.Вулин припомни, че двете страни са били съюзници в много тежки времена. Според него това ще продължи в добри и лоши времена.„Ние няма да се включим в общия антируски хор и цялата тази истерия със санкциите“, заяви Вулин.В момента Сърбия е кандидат за членство в ЕС. Страната обаче неведнъж увери, че няма да се откаже от контактите си с Русия.", "date": "2018.08.13", "title": "Сърбия остава верен приятел на Русия"}
{"url": "http://www.cross.bg/makedoniya-ivanov-stranata-1581434.html", "text": "/КРОСС/ Президентът на Македония Георге Иванов отказа да се срещне с делегация на НАТО, която пристигна в страната, съобщи Фокус Македония.През миналия месец Македония получи официална покана за членство в НАТО. В момента в страната на посещение са две делегации на организацията. Те са оглавявани от директора на европейските връзки на военния блок Джеймс Маккей. Иванов не е приел нито една от двете делегации.Главнокомандващият на силите на Алианса в Европа Къртис Скапароти вече се срещна с македонския премиер Зоран Заев.От кабинета на президента обявиха, че дните за среща са били единствените възможни за почивка в дневния му ред.Иванов е явен противник на споразумението за смяна на името на Македония с Гърция. То е основно условие за приемането на страната в съюза.Промяната трябва да бъде приета на референдум.", "date": "2018.08.13", "title": "Македонският президент е отказал среща с НАТО"}
{"url": "http://www.cross.bg/haiitov-chernoto-mariys-1581436.html", "text": "/КРОСС/ Един от най-обичаните и талантливи български актьори - Мариус Куркински ще представи авторския си моноспектакъл “ЧЕРНОТО ПИЛЕ” за 100-тен път на 19 АПРИЛ 2019 г. в зала 1 на НДК, от 20.00 ч. С представление номер 100 ще бъде отбелязана и 100-тната годишнина от рождението на големия български писател, публицист и драматург – Николай Хайтов. Поканата за спектакъла идва от Продуцентска къща  “Ажур Пико” и “Артишок”, а билетите за него се пускат в продажба от днес /13 август/ в системата на Тикетпортал.бг.Спектакълът “ЧЕРНОТО ПИЛЕ” обединява три великолепни разказа на Хайтов - \"Мерак\", \"Пазачът на овесената нива\" и \"Черното пиле”. Изключително въздействащ и близък до съцето, спектакълът е изпипан до последния детайл -  семпъл декор, изящна музика и осветление. Присъствието на Мариус Куркински е впечатляващо и неповторимо! От самото начало той “хваща” здраво публиката и я повежда “на дълбоко”, като не спира да я вълнува. В “ЧЕРНОТО ПИЛЕ” актьорът продължава да се занимава с душевността на българина - с неговата сила и желание да осъзнава, да се развива, да се преборва. Усеща се и огромното уважение на актьора към автора, и огромната му любов и симпатия към пъстрата душевност на българина.От близо две години представлението се радва на нестихващ интерес и се играе пред препълнени салони, както в България, така и в чужбина. Напълно заслужени са отличията му: Първо място в Национален театрален фестивал „ЧУДОМИРОВИ ПРАЗНИЦИ”, Казанлък 2017; Награда за МЪЖКА РОЛЯ в Международен фестивал „ДРУМЕВИ ТЕАТРАЛНИ ПРАЗНИЦИ”, Шумен 2017 и номинация за ГЛАВНА МЪЖКА РОЛЯ - ИКАР 2018.Изключително харизматичен, талантлив и не спиращ да търси, Мариус Куркински е един от любимите актьори на публиката. На 19 АПРИЛ 2019 в зала 1 на НДК ще го видим в пълен блясък за 100-ен път в “ЧЕРНОТО ПИЛЕ” и ще отбележим 100-ната година от рождението на Николай Хайтов.Билети за представлението в зала 1 на НДК можете да намерите ексклузивно в системата на Тикетпортал (в интернет на Ticketportal.bg) и още в Билетен център в НДК, Билетна каса на “Арена Армеец”, Booktrading и ОМВ. Цената им е от 20 до 40 лв., според мястото в залата.Билети можете да намерите .Последвайте събитието във фейсбук .                    ", "date": "2018.08.13", "title": "Mоноспектакълът на Мариус Куркински с представление № 100"}
{"url": "http://www.cross.bg/kyba-parlamenta-godini-1581418.html", "text": "/КРОСС/ В Куба, от днес, започва обществено обсъждане на проекта за нова конституция, одобрен от парламента през юли.В обсъжданията на проекта ще се включат и близо милион и половина емигрирали граждани на Куба, което става за пръв път в публичните национални дебати от революцията през 1959 г. насам.В цялата страна са предвидени събрания за навършилите 16 години по работни места, в жилищните квартали и в университетите. Обсъждането ще завърши на 15 ноември, след което проектът на конституцията ще бъде върнат за доработване в парламента, а после ще се състои референдум.Реформата на основния закон на Куба предвижда създаване на пост министър-председател наред с президента, разделяне на ролите на държавния глава и ръководителя на правителството. Президентът ще се избира от парламента сред депутатите за пет години, с право на не повече от два последователни мандата. Конституцията запазва Кубинската комунистическа партия като единствена политическа сила в страната. Проектът дава ново признание на свободния пазар и частната собственост и въвежда презумпцията за невинност в правосъдната система.За първи път ще бъде включена забрана на дискриминация по полов признак.", "date": "2018.08.13", "title": "Днес започва обсъждане на новата конституция на Куба"}
{"url": "http://www.cross.bg/gradysa-vremeto-mesta-1581416.html", "text": "/КРОСС/ Днес ще бъде слънчево, с температури в рамките на обичайните за август, от 28 до 32, 33 градуса, за района на София около 29, 30.Утре и в сряда промяна на времето няма да настъпи. Ще остане слънчево, горещо и сухо, с температури от 29 до 34 градуса, в София около 29, 30.В четвъртък ще има малко повече купеста облачност и в следобедните часове  и преди полунощ над Рило-Родопската област и Стара планина на отделни места ще превали и прегърми. Температурите ще бъдат от 30 до 35 градуса.Слънчево и горещо ще остане времето и в петък и през почивните дни. Температурите ще бъдат от 30 до 35, на места в низините до около 36 градуса. В събота и  неделя привечер на отделни места са възможни  съвсем слаби краткотрайни локални превалявания.Горещо, без съществени валежи, според сегашните сценарии на моделите, остава времето и в началото на следващата седмица.", "date": "2018.08.13", "title": "Времето: Слънчево, по-горещо и сухо през следващите 7-8 дни"}
{"url": "http://www.cross.bg/andzhelina-aktrisa-brad-1581419.html", "text": "/КРОСС/ Холивудската актриса Анджелина Джоли е била приета в болница, съобщава АП.През последните дни актриса отслабнала драстично до 44 кг. при ръст от 170 см. Освен това тя продължавала да гладува и да губи тегло.Aктрисата вече е влизала за лечение в тази клиника. Преди няколко години персоналът на тази медицинска институция ѝ помогна да преодолее анорексията.Трябва да се припомни, че най-красивата двойка Холивуд, Анджелина Джоли и Брад Пит са в разгара на развод. Адвокатът на актрисата реши да не продължи сътрудничеството с нея, защото \"тя искала кръв и да унищожи Брад Пит като баща\".", "date": "2018.08.13", "title": "Приеха Анджелина Джоли в болница, спряла да се храни"}
{"url": "http://www.cross.bg/karlovo-dnes-bolnitza-1581423.html", "text": "/КРОСС/ Протест се провежда днес в Карлово против закриване на акушеро-гинекологичното отделение в местната болница.За проблема ви разказахме в петък. Здравната каса спира да плаща по пътеката за раждания, защото няма достатъчен брой специалистиОбщина Карлово е обжалвала това решение, обяви пред bTV кметът на града Емил Кабаиванов.Докато тече обжалването АГ отделението работи и днес се роди бебе в него, предаде БГНЕС. Според него държавата трябва повече да помага на държавните болници. ", "date": "2018.08.13", "title": "Карлово ще се бори да запази АГ отделението в местната болница"}
{"url": "http://www.cross.bg/partiya-dzhambazki-tayani-1581422.html", "text": "/КРОСС/ ъв връзка с изказването на евродепутата Ангел Джамбазки, че \"Всички от Българската социалистическа партия са за разстрел\" председателят на НС на БСП Корнелия Нинова изпрати писмо до председателя на ЕП Антонио Таяни и председателя на  Групата на социалистите и демократите в ЕП Удо Булман.ДОГ-н Антонио ТаяниПредседател на Европейския парламентКопие: Г-н Удо БулманПредседател на Групата на социалистите и демократите в ЕПОбръщам се към Вас във връзка с недопустими изявления на член на Европейския парламент в българските медии. Ангел Джамбазки, в интервю за електронно издание, отрича правото на най-голямата опозиционна партия в България да коментира важни национални въпроси и заявява: \"Всички от Българската социалистическа партия са за разстрел\".Това не е изолиран случай. За съжаление е налице явна тенденция на засилване на езика на омразата, провокирана от националисти и крайнодесни политически лидери. Трябва да отбележа, че в годините на прехода след 1989 г., в условия на най-тежка политическа конфронтация, никога народни представители и политически фигури не са си позволявали подобни крайности, призовавайки към физическо унищожение на политически опоненти. Още по-недопустимо в случая е, че се вменява колективна вина и посоченият за унищожение враг са всички български социалисти - това не просто напомня, а трасира пътя към връщането на най-мрачните времена на доминираната от нацистите на Хитлер Европа. Когато подобни закани излизат от устата на член на Европейския парламент, аз вярвам, г-н Председател, че е Ваше задължение да се разграничите и да предприемете възможните мерки в институцията, която е символ на обединена, мирна и демократична Европа и върху която с поведението си един неин член поставя кафяво петно.Трябва да подчертая също, че Г-н Джамбазки не е просто член на Европейския парламент. Той е заместник-председател на една от съуправляващите партии в България - ВМРО, чийто председател Красимир Каракачанов е вицепремиер и министър на отбраната. В този контекст заплахите трябва да бъдат разглеждани с още по-голяма загриженост. Особено тревожно е, че от думите на Ангел Джамбазки не се разграничи публично нито ръководството на неговата партия, нито премиера и председател на водещата в управлението партия ГЕРБ Бойко Борисов.Знаем, че политическият дебат понякога е остър и агресивен между различни по своята идеология партии , но когато езикът на омразата завладява този дебат, когато последователно се създават предпоставки омразата да премине от говорене към действие, наша обща отговорност е да използваме всички възможности да го пресичаме и да показваме ясно, че  спазването на човешките права и толерантността са ценности, които Европейският съюз и неговите институции ще отстояват без колебание.", "date": "2018.08.13", "title": "Корнелия Нинова изпрати писмо до Антонио Таяни във връзка с изказването на Джамбазки"}
{"url": "http://www.cross.bg/vpisvaniyata-registur-turgovskiya-1581420.html", "text": "/КРОСС/ Прокуратурата и МВР са сезирани заради проблем с Търговския регистър, съобщават от Агенцията по вписванията.Временно е преустановен достъпът до Търговския регистър и регистъра на юридическите лица с нестопанска цел, докато бъдат отстранени техническите причини, за които Министърът на правосъдието Цецка Цачева е уведомена и незабавно е сезирала прокуратурата, ДАНС и МВР.В съобщението на Агенцията се казва, че е приложен авариен План за действие за възстановяване на пълната функционалност на регистъра.За отстраняването на проблема незабавно са ангажирани и работят денонощно екипи на всички поддържащи фирми, IT експерти от Агенция по вписванията, както и от други държавни ведомства.Всички останали регистри на Агенция по вписванията са достъпни и функционират нормално.", "date": "2018.08.13", "title": "Прокуратурата, ДАНС и МВР сезирани заради проблем с Търговския регистър"}
{"url": "http://www.cross.bg/yvrezhdaniya-agentziyata-koralski-1581421.html", "text": "/КРОСС/ Майки на деца с увреждания поискаха оставката на председателя на Агенцията за хора в увреждания Минчо Коралски. Техни представители – Боряна Драганова и Весела Одажиева, потвърдиха това и в предаването „Тази сутрин” в разговор със самия Коралски.В сферата на хората с увреждания има крещяща нужда от реформа, която обаче настоящият председател на агенцията не може да осъществи, уточни Дараганова.Минчо Коралски пък поиска майките да посочат конкретно кои от разпоредбите на Закон за интеграция на хора с увреждания не се изпълняват от агенцията.Весела Одажиева контрира, че Конвенцията за правата на  хората с увреждания, за която толкова се говори, е ратифицирана от 2013 г. и от тогава не е направено нищо. Напомни, че липсва работещ регистър за на хората с увреждания, а парите похарчени от агенцията за регистър са похарчени напразно.По думите на председателя на агенцията регистър има, но той трябва да се преработи. ", "date": "2018.08.13", "title": "Майки на деца в увреждания  поискаха  оставката на Минчо Коралски"}
{"url": "http://www.cross.bg/nimh-sryada-vulchev-1581424.html", "text": "/КРОСС/ Премиерът Бойко Борисов даде срок до следващата сряда БАН и НИМХ да намерят решение на проблема. Това каза министърът на образованието и науката Красимир Вълчев по време на брифинг след среща с представители на НИМХ и БАН в Министерски съвет, агенция „Фокус“.„Това, което имаме като ситуация, е категорично искане на НИМХ да излезе извън БАН, което БАН не подкрепя. Причините за искането са както финансови, така и лично отношение. Премиерът Бойко Борисов помоли до следващата сряда ръководствата на БАН и НИМХ да намерят общо решение, което да бъде взето в дух на съгласие. Ние сме готови да подкрепим всяко решение. Това е въпрос, който трябва да бъде обсъден от БАН, но ние не можем да останем безучастни, защото НИМХ обслужва седем или осем сектора“, обясни Вълчев.Министърът посочи, че вариантите, които ще се търсят от двете страни, ще бъдат в посока да се даде по-голяма самостоятелност на НИМХ.„Ние като правителство в никакъв случай не искаме да бъдем обвинени, че по този начин ще се направи крачка към разделянето на БАН, макар и само с един институт. Премиерът Борисов категорично призова двете страни да намерят единодушно решение до следващата сряда. Ако такова не бъде намерено, тогава ще търсим вариант как да подпомогнем дейността на НИМХ, така че да не спре дейността му“, коментира Вълчев. Ще гласуваме близо 20 млн. лв. допълнителни средства за научни изследвания, каза още министърът на образованието и науката.„Следващата сряда по време на заседанието на Министерски съвет ще гласуваме близо 20 млн. лв. допълнителни средства за научни изследвания. 18 млн. лв. от тях ще са за национални научни програми в различни сектори – в областта на медицината, на растениевъдството, на животновъдството, за подобряване качеството на въздуха и др. Те целят да подпомогнат научните изследвания и да ги обвържат с потребностите, които имат различните сектори, насочени са към основните предизвикателства. Целта е всички институти в даден сектор да се обединят и да кандидатстват“, обясни Вълчев.Министърът уточни, че с около 1,5 млн. лв. ще бъдат увеличени стипендиите на докторантите и студентите за тази година.„Целта е да насочим повече средства към научните организациите и училищата, където има повече научна дейност. И по този начин да задържим повече млади хора в научната работа“, каза още той.", "date": "2018.08.13", "title": "Вълчев: Борисов даде срок на БАН и НИМХ да намерят решение на проблема до сряда"}
{"url": "http://www.cross.bg/katastrofi-avtomobil-postradali-1581426.html", "text": "/КРОСС/ Три жени са пострадали при катастрофа между лек автомобил и микробус на магистрала \"Хемус\", съобщиха от Областната дирекция на МВР във Варна.Сигналът за инцидента, който е станал при пътен възел \"Неофит Рилски\" край Девня, е подаден около 7 часа тази сутрин.По първоначални данни лек автомобил със софийска регистрация е застигнал и блъснал отзад микробус, който се е включил в движението по магистралата. При удара са пострадали три жени от лекия автомобил, които са транспортирани в болнично заведение. Все още няма информация за състоянието им.Временно движението по магистрала \"Хемус\" при пътен възел \"Неофит Рилски\" в посока Варна се осъществява в една лента. Призовават се шофьорите да се движат с повишено внимание и съобразена скорост, спазвайки указанията на служителите на \"Пътна полиция\".Въпреки мащабната акция на МВР по пътищата през почивните дни, в която се включи дори вертолет, само за последното денонощие при катастрофи са загинали седем души. Според статистиката на вътрешното ведомство от вчера до днес са станали 20 тежки катастрофи. Толкова са и ранените.В София са регистрирани 20 леки и три тежки катастрофи. Трима са пострадали.*Снимката е илюстративна", "date": "2018.08.13", "title": "Три жени са ранени при сблъсък на магистрала \"Хемус\""}
{"url": "http://www.cross.bg/mecetz-miliapda-youtube-1581425.html", "text": "/КРОСС/ Eĸcпepтитe нa ЅіmіlаrWеb зaявиxa, чe тpaфиĸът нa нaй-гoлямaтa в cвeтa coциaлнa мpeжa пpoдължaвa дa пaдa. C тeзи тeмпoвe Fасеbооk cъвceм cĸopo щe oтcтъпи нa YоuТubе cвoeтo мяcтo в peйтингa нa нaй-пoceщaвaнитe caйтoвe, предава Kaldata.Πpeз пocлeднитe двe гoдини тpaфиĸът нa Fасеbооk.соm oт 8,5 милиapдa пoceщeния нa мeceц e пaднaл нa 4,7 милиapдa нa мeceц. B cъщoтo вpeмe пoceщeниятa нa YоuТubе пpeз мeceц юли тaзи гoдинa дocтигнaxa 4,5 милиapдa и пpoдължaвaт дa pacтaт. Πpи зaпaзвaнeтo нa тaзи тeндeнция, YоuТubе щe cтaнe втopият пo пoпyляpнocт caйт в интepнeт, вeднaгa cлeд Gооglе. Mинaлия мeceц интepнeт гигaнтът дocтигнa 15,2 милиapдa пoceщeния нa мeceц.Ha пpъв пoглeд тoвa ca лoши нoвини зa Fасеbооk, ĸoйтo бe здpaвo paзтpeceн cлeд cĸaндaлa c изтичaнeтo нa лични дaнни и peзĸия cпaд в ĸypca нa aĸциитe. Ho cпeциaлиcтитe нa ЅіmіlаrWеb ca зaбeлязaли нeщo дpyгo. Hapacтвa ycпexa нa мoбилнитe пpилoжeния нa Fасеbооk и тoвa e ocнoвнaтa пpичинa зa пaдaнeтo нa интepнeт тpaфиĸa. Πoтpeбитeлитe ca зaпoчнaли дa изпoлзвaт мoбилeн тpaфиĸ и пpeдпoчитaт мoбилнaтa вepcия нa мecинджъpитe пpeд бpayзъpнaтa.Bъпpeĸи тoвa, aнaлитицитe пpoгнoзиpaт cъщecтвeнo измecтвaнe нa пoceщaeмocттa ĸъм дpyги caйтoвe. Ocвeн pъcтa нa пoceщeниятa нa YоuТubе, oчaĸвa ce изĸaчвaнeтo в peйтингa и нa Аmаzоn, ĸoйтo вeчe имa 2 милиapдa пoceщeния мeceчнo.", "date": "2018.08.13", "title": "Голям отлив от Facebook"}
{"url": "http://www.cross.bg/dori-sergeii-ivanov-1581411.html", "text": "/КРОСС/ Млечните продукти са традиционни за българската трапеза. В днешно време обаче не можем да сме сигурни какво точно съдържат те.В клип, разпространен в социалните мрежи, се вижда как прясно мляко, което в срок на годност, се стича на конци, а според микробиологът Сергей Иванов, причината за това е проблем при пастьоризацията му или замърсяване в предприятието.\"Има биохимични маркери за проследяване на пастьоризацията и тези анализи би трябвало да се извършват постоянно от производителите и от контролните органи\", каза Иванов в студиото на \"България сутрин\".Според микробиолога дори млечният продукт да е обозначен с логото на Български държавен стандарт, това не е гаранция, защото у нас качеството зависи от добрата съвест на производителите.\"Когато производителите спазват технологията, това е една добра храна. Това включва контрол от фермата до търговеца и дали той правилно съхранява млечните продукти\", допълни Сергей Иванов.Диетологът д-р Людмила Емилова дори беше категорична, че млякото може да бъде заменено, защото у нас се търси евтина стока, което значи, че няма как стоката да е качествена и дори препоръча хора с опрeделени заболявания да избягват млякото.\"Казвам, че не трябва да ги консумират тези хора, чиито болести се влошават от тяхната консумация. Това най-често са сенна хрема, бронхиална астма, болки по ставите, екземи, обриви и т.н.\", обясни д-р Емилова пред  Bulgaria ON AIR.", "date": "2018.08.13", "title": "Прясно мляко, стичащо се на конци. Какво всъщност ядем и пием?! "}
{"url": "http://www.cross.bg/pozhar-sozopol-vurshilo-1581412.html", "text": "/КРОСС/ ожар изпепели кравеферма в созополското село Вършило, съобщават от Областната дирекция на МВР в Бургас.На 11 август, около 19:10 ч., в Районно управление - Созопол е получено съобщение за пожар, възникнал в кравеферма, разположена в с. Вършило, собственост на 67-годишен мъж от селото. Установено е, че изгоряла цялата ферма с площ около 100 кв.м. и строителен фургон, съхраняващ около 1 000 бали сено, шест тона зърно и фуражомелка. Причините за инцидента, както и стойността на нанесените щети са в процес на изясняване от служители на Районно управление – Созопол.", "date": "2018.08.13", "title": "Кравеферма изгоря при пожар в созополско село"}
{"url": "http://www.cross.bg/prokyratyrata-benchev-bencho-1581413.html", "text": "/КРОСС/ Бургаският бизнесмен и общинар Бенчо Бенчев няма да се яви днес в прокуратурата, за да му повдигнат обвинение. Миналата седмица той се сдоби с призовка, след като бе задържан заедно с Димитър Желязков, известен като Митьо Очите, в хотел в Турция.\"Адвокатът на Бенчо Бенчев е възпрепятстван за присъства днес и това е причината да се отложи повдигането на обвинение. Просто нещата се отлагат с ден\", обяви пред Дир.БГ Йовита Григорова от прокуратурата в Бургас.Очаква се Бенчев да бъде обвинен, че е укрил в Турция Димитър Желязков.Както е известно, при зрелищна акция на МВР на 2 август беше разбита група за рекет, палежи и побоища, която според прокуратурата се оглавява от Желязков.", "date": "2018.08.13", "title": "Бенчо Бенчев няма да ходи в прокуратурата, ще го обвинят утре"}
{"url": "http://www.cross.bg/kyche-prostrelyal-avtomobila-1581414.html", "text": "/КРОСС/ Криминално проявен мъж е задържан от полицията за това, че е прострелял куче  в района на вилната зона на парк \"Росенец\", съобщиха от пресцентъра на полицията в Бургас. Сигналът за инцидента е подаден в събота около 19.10 часа от 40-годишната собственичка на двегодишния немски шпиц.Отзовалите се на сигнала полицейски служители спрели в близост до хижа \"Странджа\" автомобила \"Опел Тигра\", с който се е придвижвал стрелецът и установили, че шофира 32-годишна криминално проявена бургазлийка с инициали Н. В. Мъжът, прострелял кучето, пък е Д.М., на 33 години. В автомобила е открита въздушна пушка със седем сачми, за която не са представени документи.Шофьорката е тествана за употреба на алкохол и наркотични вещества, като дрегера отчел - 0,6 промила алкохол в издишания въздух, а наркодрегера положителна проба за употреба на канабис и опиати. Н.В. е задържана за срок от 24 часа, като по случая е образувано бързо полицейско производство. Стрелецът също е в ареста за едно денонощие и срещу него е започнало разследване. За момента не е ясно какви са причините да гърми по животното.Простреляното куче е заведено при ветеринар за изваждане на заседналата в гръдната област сачма от въздушната пушка.", "date": "2018.08.13", "title": "Мъж простреля домашно куче от кола с дрогирана шофьорка"}
{"url": "http://www.cross.bg/tzenata-grazhdanska-otgovornost-1581415.html", "text": "/КРОСС/ Шоково увеличение на цената на застраховката \"Гражданска отговорност\" изненада неприятно шофьорите за пореден път в последните месеци, съобщава Дир.БГ.В края на миналата седмица 90% от застрахователните компании оскъпиха полицата с 40 до 50 лв. Това е най-драстичното увеличение от началото на годината, заявиха за в.\"Сега\" брокери. Така с натрупването на поскъпванията от началото на годината до сега средната цена на задължителната застраховка в София вече гони 270 лв. - почти със 100 лв. повече от началото на годината. Повече ще плащат шофьорите не само в столицата, която е най-рисковият град, но и във всички области.Сигнали за това драстично поскъпване на \"Гражданска отговорност\" имаше още преди десетина дни. Застрахователни агенти предупреждаваха свои клиенти, че предстои до дни цената на полицата да скочи с 50 лв. И предлагаха на тези, на които застраховката изтича през следващите три месеца, да я сключат предварително, като тя ще важи от датата на изтичане.От Асоциацията на българските застрахователи (АБЗ) в началото на миналата седмица отрекоха да предстои подобно масово поскъпване с почти една и съща сума и обясниха, че всеки застраховател има своя методика за изчисляване на премията, която пази в тайна.Увеличението идва около две седмици след публикуването на доклада на Комисията за финансов надзор (КФН), според който за най-масовите превозни средства - автомобили, камиони и автобуси, събраните премии за 2017 г. не са достатъчни да покрият разходите на компаниите за изплащане на обезщетенията. Задължителната застраховка покрива щетите, които шофьор би предизвикал на трети лица, ако е виновен в пътнотранспортно произшествие. Комисията представи свои изчисления за приходите, предявените и изплатените обезщетения и според по-песимистичния сценарий през тази година загубите може да надхвърлят 60 млн. лв. при леките автомобили.В анализа си КФН не отправя препоръки за вдигане на полиците, но неофициално застрахователи прогнозираха, че до края на годината застраховката ще нарасне с нови 20%. Скокът обаче дойде почти незабавно.Експерти от АБЗ обясниха, че цената е започнала да се вдига доста преди появата на доклада на КФН, тъй като самите застрахователи са виждали, че премиите, които събират, не са достатъчни да покрият обезщетенията, т.е. продават полици под себестойност. По този начин застрахователите работеха през последните години и въпреки прогнозите им в началото на всяка календарна година за 5-10% ръст на полиците това не се случваше. До 2017 г. цените на задължителната застраховка не само не растяха, но и дори се понижаваха при някои компании.Трендът обаче се обърна от тази година и ако средната цена за кола с двигател до 2000 куб. см и опитен шофьор през 2017 г. бе около 180 лв., сега е почти със 100 лв. отгоре.\"В България имаме много голяма щетимост по \"Гражданска отговорност\" за съжаление. И въпреки че пазарът е много конкурентен и дружествата се опитват да държат цената на минимума, който им позволява да функционира бизнесът им, при тази висока щетимост, при все по-високите обезщетения, които присъжда съдът, при все по-големия брой катастрофи с най-много загинали по пътя и при лошите пътища, няма как да не се вдига цената, защото тя не покрива разходите\", коментира Нина Колчакова, гл. секретар на АЗБ.\"Навсякъде в Европа цената пада, защото са все по-малко катастрофите и все по-добри пътищата, докато при нас е точно обратното.Това всъщност е големият проблем на нашето общество - не цената на \"Гражданската\" е проблем, а фактът, че толкова хора загиват по пътя\", смята Колчакова.Една от забележките след извършената през 2017 г. проверка на целия финансов сектор у нас от МВФ (т.нар. FSAP) също посочваше занижените застрахователни премии по \"Гражданска отговорност\". Освен това част от застрахователните компании трябваше да покриват капиталов недостиг и допълнителни резерви след стрес тестовете през миналата година. Тези завишени изисквания за платежоспособност също са се отразили на крайната цена на продуктите на застрахователите.Има и други причини, довели до скок на цената на застраховката тази година. От февруари цената се вдигна средно с 12 лв. заради по-високата вноска, която застрахователите трябва да правят към Бюрото \"Зелена карта\". То принуди всички наши застрахователи да попълнят с 4 млн. евро специален фонд като банкова гаранция пред европейската система \"Зелена карта\" срещу неплащането на щети, предизвикани от български автомобили в чужбина. Мярката дойде след зачестилите случаи на некоректни български застрахователите, които бавят или не могат да платят щетите. Две застрахователни дружества бяха уличени в нарушения на правилата - \"Лев инс\" и \"Дал Бог: Живот и здраве\".Неотдавна застрахователите получиха още едно основание да оскъпят застраховката. В края на юни Върховния касационен съд излезе с решение, което разширява кръга на лицата с право на компенсации при смърт на близък. Освен съпрузи, деца и родители на загинали, за обезщетение може да претендират също така братя, сестри, баби, дядовци, внуци и хора, с които преди смъртта си починалият е създал \"трайна и дълга емоционална връзка\". При това претенции могат да се предявят не само в случаите оттук нататък, но и при тези, за които не е изтекъл 5-годишният давностен срок.Според сметки на застрахователи, които изчисляват, че ако браншът трябва да плати за тези случаи, ще трябва да се намерят между 800 млн. и 1.3 млрд. лв. - сума, която липсва в техническите резерви на дружествата. Това ще се отрази драстично на някои от компаниите, при които приходите от \"Гражданска отговорност\" формират около и дори над три четвърти от всички приходи. С разширения кръг на лицата, които имат право на компенсация, застраховката би трябвало да скочи до над 400 лв.Парадоксът е, че проблемите на застрахователите и на некоректните шофьори все още се разпределят поравно между всички. Оказва се, че и 2018 г. ще мине в очакване на по-справедливо определяне на цената на \"Гражданска отговорност\", при което изрядните шофьори плащат по-малко. Управляващите все още обмислят кога и как да бъде въведена прословутата система \"бонус-малус\", след като компанията консултант предложи 11 варианта. През септември КФН и министерствата на транспорта и на вътрешните работи трябва да се спрат на 2-3 от тях, които тепърва да бъдат подложени на обсъждане. Според застрахователи обаче в началото системата ще заработи само в частта си \"малус\", тоест изрядните шофьори едва ли ще получат очакваната от тях отстъпка. Хора от бранша твърдят, че водачите, които имат злополуки на пътя, вече плащат по-скъпи полици.", "date": "2018.08.13", "title": "\"Гражданска отговорност\" отново поскъпва шоково"}
{"url": "http://www.cross.bg/parka-nashiyat-bila-1581417.html", "text": "/КРОСС/ Хоро в едно от . Снимката е направена по време на събитие, организирано от „Нашият дом е България”. В защитената територия на парка са допуснати стотици хора, много от тях дошли с колите си.Красимир Андонов, директор на парка, коментира пред bTV, че в този сезон туристическият поток е огромен.По думите му дирекцията на парка не е позволявала събор в парка. Дали са разрешение на организаторите от инициативата „Нашият дом е България“ само за заснемане на филм, като допустимата бройка на посетителите е била 300 души (заедно с екипа за заснемане).Андонов уточни, че хорото е било в езерото „Близнака” а не в „Бъбрека”, но така или иначе влизането в езерата е забранено. Организаторите на това събитие ще бъдат санкционирани, обяви още директорът на парка.Арх. Пламен Мирянов, организатор на инициативата „Нашият дом е България“ обяви, че идеята е била да се покаже страната ни с нещо емблематично, запомнящо се и красиво.По думите му намеренията им са били чисти и идеята изобщо не е била да се вдигне шум с цел показност. Младежите влезли спонтанно в езерото. Това е емоционална реакция, не са замърсили езерото, смята организаторът на „Нашият дом е България”.Мирянов обяви, че не само ще плати глобата, но ще изработи за своя сметка табели, които указват, че е забранено влизането в езерата.Според него младежите, играли хора на езерата не заслужават такива остри нападки. Хората, които си хвърляха фасовете и си изхвърляха бирите, са много повече чалга от тези деца, коментира Мирянов.Това беше една капка, която препълни чашата, чашата започна да се пълни от 2007 г., когато беше построен един лифт до цирукса. Той докара хиляди хора до Рилските езера – по 3000 до 4000 през почивните дни. Така екологът Тома Белев коментира острите реакции.По негова информация децата са били вкарани в езерото с цел заснемане на филм като статисти, а не е била спонтанна емоционална реакция.", "date": "2018.08.13", "title": "Кой и защо допусна мащабен събор на Седемте рилските езера?"}
{"url": "http://www.cross.bg/detza-fonda-lechenie-1581407.html", "text": "/КРОСС/ Основното, което се случва във Фонда за лечение на деца, е това, че след последните промени на правилника, стана така, че да не може той качествено да подпомага лечението на нуждаещите се деца. Това каза Красимира Величкова от Българския дарителски форум и бивш член на Обществения съвет на Фонда за лечение на деца в чужбина в интервю за предаването „Преди всички“.“Чуваме често за отказани деца по различни причини, те започват свои дарителски кампании. След последните промени беше забранено на членовете на Обществения съвет да разказват, има конкретен човек, който единствено може да бъде говорител на Обществения съвет. Като цяло тази институция стана неефективна и затворена”, добави тя.Величкова обясни, че позицията на директор на Фонда е много зависима от политическата конюнктура и от това кой е здравен министър: „Тази позиция изисква ежедневно общуване с родителите на деца, които наистина имат нужда от спешно подпомагане. Това със сигурност не е лесна позиция. На всичкото отгоре има и този обществен поглед към тази институция, който е един непрекъснат външен натиск и в този смисъл това не е лесна позиция. Вероятно и това е причината често хората да не издържат, защото няколко от директорите сами решиха да напуснат, а от друга страна това е позиция, която много зависи от политическата конюнктура и от това кой е здравен министър.“Тя припомни, че д-р Георги Деянов, който предстои да оглави Фонда, е бил експерт в институцията в един от най-тежките ѝ периоди с забавяния на досиета на деца и много откази: „Моите впечатления са, че тогавашният екип на Фонда не успя да се справи организационно с работата“.Фондът за лечение дълго време олицетворяваше възможността най-тежко болните деца да имат шанс за лечение в чужбина: „Това отдавна не е така. Много често виждаме хора, които започват кампании за набиране на средства за своите деца, без изобщо да са кандидатствали във Фонда. Те ни казват, че не намират смисъл. Виждаме деца, които по причини на неуредици в правилника остават в една буферна зона, в която никой не носи отговорност за тях. Виждаме деца, които заради неуредици във взаимоотношенията във Фонда и български лечебни заведения са изпратени в чужбина, въпреки че могат да бъдат лекувани в България.“", "date": "2018.08.13", "title": "Красимира Величкова: Промените в правилника на Фонда за лечение на деца го направиха неефективен"}
{"url": "http://www.cross.bg/ynikalno-mravka-zadigna-diamant-video-1581408.html", "text": "/КРОСС/ Mравка се опита да задигне малък диамант от бижутерски магазин. Необичайната кражба е заснета в Италия, съобщи Ню Йорк Пост.Малкият крадец бил разкрит в последния момент – оставали му още няколко метра, за да се скрие със скъпия камък.След \"наглата кражба\" – управата на магазина била принудена да направи пълна ревизия и инвентаризация на бижутата си.\n\t\t\t\t\t", "date": "2018.08.13", "title": "Уникално: Мравка задигна… диамант! (видео)"}
{"url": "http://www.cross.bg/plovdiv-programa-proekti-1581409.html", "text": "/КРОСС/ 350 събития на всевъзможни места в и около града ще се случат идната година, когато Пловдив е Европейска столица на културата, а началото ще бъде на 12 януари с откриваща церемония. Пълната програма на проявите ще бъде обявена на 5 септември. Вече приключи и последната права, на която се състезаваха проекти, подадени от трите града, загубили надпреварата за титлата - София, Велико Търново и Варна. Те ще бъдат финансирани със средства от държавната субсидия, а идеята бе одобрена още преди избора на града-победител. Така 497 000 лв. бяха разпределени между 17 проекта, а кандидатите са били 40. Фондация \"Пловдив 2019\" определи средства и по още две конкурсни програми - \"В последния момент\" и \"Малки проекти за общностно развитие\". По първата програма бяха отделени 250 000 лв., а по втората - 400 000 лв., предаде БГНЕС.", "date": "2018.08.13", "title": "350 събития организират в Пловдив през 2019 г."}
{"url": "http://www.cross.bg/mesi-sevilya-ispaniya-1581410.html", "text": "/КРОСС/ Шампионът на Испания - \"Барселона\" започна новия сезон с трофей! Каталунците успяха да направят пълен обрат с 2:1 срещу \"Севиля\" и да триумфират със Суперкупата на страната за 13-и път в историята.Мачът се игра в Танжер, Мароко и за първи път от години победителят бе определен само в 1 среща. Не липсваха и скандали преди сблъсъка. Ръководството на \"Севиля\" се възпротиви на решението на испанската федерация да позволи използването на неограничен брои чужденци от страни извън Европейския съюз и заплаши да бойкотира мача. В крайна сметка обаче срещата се състоя.Всъщност \"Барселона\" доминираше на терена през по-голямата част от мача. Само че Меси и компания първи трябваше да видят как топката влиза във вратата им. В 10-ата минута Луис Муриел намери Пабло Сарабия, който бе оставен непокрит, и с много хубав удар прати топката в долния десен ъгъл на вратата на Тер Стеген. Съдията прибегна до системата ВАР, за да изясни, че попадението е редовно.Последва натиск на каталунците. Меси, Жорди Алба и Луис Суарес опитаха да изравнят, но вратарят на \"Севиля\" Вацлик показа безпогрешни рефлекси.И така до 42-ата минута. Лионел Меси стреля от пряк свободен удар. Топката се отби от гредата и попадна в Жерар Пике. Той пък не пропусна от близко разстояние. Футболистите на \"Севиля\" претендираха за засада, но все пак двата тима се прибраха за кратка почивка при 1:1.Иван Ракитич и Фелипе Коутиньо внесоха свежест в редиците на каталунците през второто полувреме. Двамата обаче пропуснаха да вкарат. Това стори техният съотборник Усман Дембеле в 78-ата минута след пас на Меси и топовен удар.\"Севиля\" имаше шанс да изненада съперника си в добавеното време. Тогава Тер Стеген фаулира Алейш Видал в наказателното поле, но стражът се реваншира със спасена дузпа.Така \"Барса\" вдигна своя пореден трофей в Испания. Лионел Меси, който бе капитан на тима, се превърна в най-титулувания играч в редиците на каталунците със своите 33 отличия - 9 титли в Испания, 6 Купи на Краля, 4 титли в Шампионската лига, 3 Световни клубни титли, 8 Суперкупи на Испания, 3 Суперкупи на Европа. Аржентинецът изпревари по този показател Андрес Иниеста, който има \"само\" 32.", "date": "2018.08.13", "title": "13-ата Суперкупа за Меси и \"Барса\" след зрелищен обрат"}
{"url": "http://www.cross.bg/nomera-telekomite-yzhilenite-1581399.html", "text": "/КРОСС/ Нова  измама. Сметката ни набъбва с пъти, ако върнем на непознат номер. След като в началото на годината мобилни абонати у нас бяха атакуваха от импулсни номера от екзотични дестинации, сега в ход е нова измама по подобни правила. Този път обаче позвъняванията идват основно от Словения, но не само. Измамените вече са стотици, съобщава Нова Телевизия.През последните дни много телефонни абонати у нас сигнализират, че са търсени от Словения от номера с код +386. Веднъж отговорили - следват и нови позвънявания. Този път от различни държави. Схемата работи именно чрез пропуснати повиквания от чужбина. При предишната масова атака за минута сметката на ужилените набъбваше с между 7 и 8 лева.Новината за новата схема бързо плъзва из социалните мрежи, а ужилените от „ало” измамниците се оказват стотици. Схемата работи на принципа на пропуснатите повиквания и разчита на моментната ни емоция. Анализите на един от телекомите показват, че последната атака е само привидно от Словения. Зад телефонния код всъщност е „маскиран” оператор в Косово, където обажданията са малко по-скъпи от тези в ЕС.През последните дни сигналите от измамени към телекомите също зачестяват. За да спрат атаката, мобилните оператори блокират обажданията от докладваните от абонатите номера.Според анализите на един от телекомите номерата, на които клипват, се избират на случаен принцип чрез софтуер. Според експерта по киберсигурност Борислав Сестримски изборът на жертви не е толкова случаен, а е резултат на редица проучвания. До номерата измамниците често се добирали чрез кражба на данни или закупуване на масиви с номера от интернет.Все още ужилените не знаят как това ще се отрази на месечните им сметки. До дела в съда се стига рядко, тъй като натрупаните сметки не са космически, а до измамниците разследващите стигат трудно.", "date": "2018.08.13", "title": "Връщаш обаждане, плащаш солено"}
{"url": "http://www.cross.bg/meteorologiya-borisov-prof-1581398.html", "text": "/КРОСС/ /КРОСС/ Премиерът Бойко Борисов и Министърът на образованието и науката Красимир Вълчев ще се срещнат днес с представители на Националния институт по метеорология и хидрология към БАН, с председателя на Академията акад. Юлиан Ревалски и с председателя на Общото събрание проф. Евелина Славчева.Разговорите идват след няколко протеста на синоптиците. Тяхното недоволство е заради липсата на финансиране на Националния институт по метеорология и хидрология. Според метеоролозите парите се разпределят неравномерно между институтите в Българската академия на науките.Миналата седмица директорът на Института по метеорология проф. Христомир Брънзов обяви, че просветното министерство ще преведе извънреден транш от 150 хиляди лева, за да може колегите му да продължат да работят, но тези средства не са достатъчни:\"Това ще ни даде възможност да работим до края на август, до първата седмица на септември, зависи как вървят консумациите ни и след това  ще продължим да чакаме следващ транш отнякъде, за да може да си платим енергия, горива, комуникации, които са абсолютно необходими\".Проф. Христомир Брънзов напомни, че от поисканите над 18 млн. лв., институтът по метеорология е получил под 9 милиона. ", "date": "2018.08.13", "title": "Борисов и Вълчев се срещат с представители на НИМХ"}
{"url": "http://www.cross.bg/ostrov-evbeya-evakyirani-1581397.html", "text": "/КРОСС/ Пожарът на гръцкия остров Евбея се разраства.Снощи превантивно бяха евакуирани около 500 души, жители на две села. Засегнатата зона е на 90 км северно от столицата Атина.Две села на гръцкия остров Евбея бяха евакуирани вчера заради горски пожар, който бързо се разраства под въздействието на силен вятър, предаде Ройтерс.Пожарната служба посочи, че евакуацията на селата Кондодеспоти и Ставрос е превантивна мярка. Агенцията припомня, че горски пожари край Атина през юли причиниха смъртта на 94 души.", "date": "2018.08.13", "title": "Разрасна се пожарът на остров Евбея"}
{"url": "http://www.cross.bg/slychaya-zhena-mlada-1581442.html", "text": "/КРОСС/ Четирима мъже от севлиевското село Столът, на възраст 24, 29, 30 и 36 години, са задържани в районното управление в Троян за отвличане на млада жена, съобщават от МВР.Мъжете са се движили с лек автомобил по пътя Троян - Кърнаре, когато са качили в колата си против волята й 19-годишна тяхна съселянка, бивша съпруга на 29-годишния мъж.Действията на групата са забелязани от преминаващи, които незабавно са подали сигнал в полицията в Троян.Предприети били незабавни издирвателни мероприятия, при които униформените установили автомобила и лицата, пътуващи в него.По случая е образувано досъдебно производство. Трима от мъжете са привлечени в качеството на обвиняеми за извършено престъпление. Работата по случая продължава.", "date": "2018.08.13", "title": "Арестуваха четирима, отвлекли млада жена"}
{"url": "http://www.cross.bg/kataniya-maskali-bulgarka-1581443.html", "text": "/КРОСС/ 57-годишен сицилианец заля с бензин и подпали 49-годишната си бивша жена, която е българка, и новия й приятел в град Маскали, провинция Катания, съобщава SKY TG24.Около 8.30 ч. вчера Джузепе Фортунато Таормина срещнал бившата си и новото й гадже - също 57-годишен от Маскали. Между тримата избухнал лют скандал. Тогава разяреният Таормина залял с бензин двамата си опоненти и ги подпалил със запалка. След това избягал. Малко по-късно обаче мъжът бил задържан в Маскали от пристигнали карабинери. Той е обвинен в опит за убийство.49-годишната българка първоначално е транспортирана в болница в Катания, но след това е прехвърлена в Центъра по тежки изгаряния в Палермо. Тя е с 50 процента изгаряния по цялото тяло и лекарите се борят за живота й.Приятелят й пък е с 30 процента поражения. Той е настанен в болницата в Катания.Джузепе Таормина е криминално проявен, съобщават още италианските медии. Той е бил задържан за малтретиране и преследване.", "date": "2018.08.13", "title": "Сицилианец заля с бензин и подпали бившата си жена - българка "}
{"url": "http://www.cross.bg/vashington-peskov-pytin-1581444.html", "text": "/КРОСС/ Руският президент Владимир Путин засега не е давал нареждане да се подготви нов пакет ответни мерки, след като Вашингтон анонсира нови санкции заради предполагаемото участие на Москва в отравянето на бившия руски шпионин Сергей Скрипал и дъщеря му в Солсбъри, Великобритания.Това съобщи прессекретарят на Кремъл Дмитрий Песков, цитиран от ТАСС.\"Имаше информация, че пакетът се готви или вече е подготвен, но те засега не са наложени\", уточни Песков. \"Без точна информация какви поредни рестрикции е измислил Вашингтон би било некоректно да се говори за някакви отговори\", добави той.Говорителят на Путин припомни, че в подобни ситуации най-често \"основополагащ е принципът за взаимност, за огледален подход\".", "date": "2018.08.13", "title": "Песков: Путин още не е наредил ответен удар срещу мерките на Вашингтон"}
{"url": "http://www.cross.bg/bulgariya-hora-taka-1581400.html", "text": "/КРОСС/ В днешно време, когато светът е широко отворен за младите хора, решението дали да останат в България е не просто житейски избор, а истинска мисия на поколенията, казва пред \"Стандарт\" бившият премиер Симеон Сакскобургготски.Според него страната ни, повече от всякога, има нужда от енергията, знанията, талантите на своите младежи.\"През 2005 г., когато в Люксембург подписах Договора за присъединяване на България към Европейския съюз, казах, че посвещавам този акт на младите хора на Родината. Защото именно членството в ЕС им даде възможност да пътуват, да опознават други страни и култури, да получават знания в престижни европейски университети. Сега въпросът е как да направим така, че условията тук да са такива, че да ги привлекат да се връщат. А тези, които не са заминали, да не съжаляват. В този смисъл въпросът е не защо да остават в България, а какви възможности ще имат - както да развиват своите качества, така и да допринасят за просперитета на страната\", казва той.\"Много често политиците употребяват фразата, че младите хора са бъдещето на България. И това безспорно е така. Но, за да имат онова бъдеще, за което самите те мечтаят, трябва да се положат още много усилия от цялото общество.Животът в емиграция не е никак лесен. И не само, защото нашият народ мъдро го е казал: \"Камъкът си тежи на мястото\". Доказването в непозната среда, раздялата с близките и приятелите, въпреки многото съвременни средства за комуникация, е и емоционално, и професионално изпитание. Винаги е имало и ще има хора, които ще търсят щастието си далеч от Родината. И в това няма нищо лошо. Въпросът е нашите сънародници да не са тласкани към такова решение, заради липсата на перспектива тук. Убеден съм, че хората са голямото богатство на България. Затова те трябва да са във фокуса на всяка една политика, за да има прогрес и в икономиката, и в образованието, и в културата, и в спорта...Затова вместо да си задаваме въпроса защо да оставаме в България, по-добре да видим как можем да допринесем да се развива. Резултатът зависи от всеки един гражданин, защото държавата не е нещо отделно от нас. Ние всички я правим такава, каквато е\", заключава Царя.", "date": "2018.08.13", "title": "Какво е България за Царя? Мисия на поколенията!"}
{"url": "http://www.cross.bg/kooperatzii-trydovo-proizvoditelnite-suvet-1581438.html", "text": "/КРОСС/ Утре, 14.08.2018 г. /вторник/ представители на БСП ще се срещнат с Националния съвет на Трудово-производителните кооперации в България. Срещата ще се състои в 14.30 ч. в централата на ТПК на бул. Дондуков 11, ет. 5. На нея те ще обсъдят проекта „Визия за България”, предложен от БСП ", "date": "2018.08.13", "title": "Представители на БСП ще се срещнат с Националния съвет на Трудово-производителните кооперации"}
{"url": "http://www.cross.bg/stoichkov-levski-hristo-1581403.html", "text": "/КРОСС/ В Испания алармираха, че Левски се е забъркал в доста сериозен скандал, пише \"Труд\". \"Сините\" имат неуредени финансови отношения с академията на Барселона, която принадлежи на легендата на българския футбол Христо Стоичков.Каталунският вестник \"Sport\" разказа как от \"Герена\" все още не са платили на школата на Камата за трансфера на Божидар Краев в датския Мидтиланд. Именно поради тази причина ръководните органи на клуба са сезирали УЕФА.Европейската централа въведе правило за солидарност, свързано с бъдещи сделки. При всяко преминаване на футболист от отбор в отбор родната му школа има право на процент. В случая става въпрос за под 100 000 евро, допълват от родното ни издание.В Каталуния разкриват, че собственикът на Левски Спас Русев вече е бил потърсен по този казус и е бил категоричен, че той ще се реши в най-кратки срокове.\"В школа \"Христо Стоичков\" тренират над 800 момчета и момичета. От Маями той наблюдава внимателно какво се случва. Повече от 18 години Стоичков се е посветил на обучението на деца\", завършват колегите от \"Sport\".", "date": "2018.08.13", "title": "Левски се забърка в скандал със Стоичков и УЕФА"}
{"url": "http://www.cross.bg/chantata-hora-portfeiila-1581402.html", "text": "/КРОСС/ Джебчийството процъфтява, особено когато наоколо има разсеяни хора, които не внимават в разчитането на знаците, подсказващи за наближаващото престъпление, пише Днес.БГ. Ако човек е по-бдителен ще забележи, че се навъртат съмнителни персони или че се чуват нетипични звуци, които подсказват за престъпните намерения на някого. Кои са признаците, че има голяма вероятност да бъдете ограбени съвсем скоро?  Джебчиите са много наблюдателни и следят за хора, които изваждат банкноти, теглят пари от банкомат или плащат в магазин или на сергия. В тези моменти човек е много уязвим, защото вниманието му е насочено главно към парите и операциите, които върши с тях. След като приберете портфейла си в чантата или джоба, той много скоро може да се озове в чужди ръце без да усетите. Уличните крадци следят кой отваря чантата си, особено в градския транспорт. Така им е много по-лесно да установят къде точно държите портфейла си. Веднага щом затворите чантата те ще го вземат, докато сте се усетили. Веднъж видели портфейла, те могат да направят разрез в дъното на чантата или по страничната ѝ част, така че да не се налага да бъркат в нея или да отварят цип.Джебчии има във всички големи градове и туристически дестинации по света. Опитните крадци знаят, че туристите носят големи суми в себе си. Затова са апетитна плячка за тях. Ако биете на очи прекалено много, разглеждайки карта или изглеждайки видимо неориентирани, е много вероятно крадец да се представи за любезен помагач, който уж да ви ориентира. През това време или той, или партньорът му ще ви ограби. Бъдете бдителни.Ако се намирате в градския транспорт или на оживено място и забележите групичка от хора, които се държат странно, не си говорят, но се оглеждат или пък си говорят, но не спират да сканират с поглед минувачите или чакащите наоколо, това вероятно са джебчии. Ще сте напълно сигурни, ако групичката изведнъж се разпръсне.Със сигурност тази група от хора крои нещо нередно и вашата задача е да пазите вещите си. Ако забележите подобна ситуация, бъдете нащрек.Някои крещи, че е ограбенВинаги внимавайте при такива сигнали, защото може да е вярно, а може и да е примамка, която да ви вкара в някакъв капан. При всички положения дръжте нещата си близо до себе си и се огледайте щателно.5 камъка за повече успех и париТова е най-примамливата гледка за джебчиите – видим портфейл на място, откъдето може изкусно да бъде измъкнат без жертвата да забележи.Ставате свидетел на караница. Хората си крещят. Единият обвинява другия, че го е ограбил. Това може и да е вярно, но може и да е постановка, която да цели отвличане на вниманието от същинската кражба, която предстои.Представете си, че седите в кафене или ресторант. Не ви е удобно да държите чантата в скута си, затова я закачате на облегалката на стола. Голяма грешка. Разговорът с хората на масата ще отвлече вниманието ви от ловките ръце на крадеца зад полезрението ви.", "date": "2018.08.13", "title": "Джебчии дебнат наоколо: Как да ги разпознаете?"}
{"url": "http://www.cross.bg/gurtziya-tabeli-avgyst-1581404.html", "text": "/КРОСС/ ръцкото правителство обяви амнистия за транспортни нарушения, извършени през последния месец от гръцки и чужди граждани, в това число и от българи.С решение на вътрешния министър Панос Скурлетис започна връщане на конфискувани свидетелства за управление на моторни превозни средства, регистрационни табели и лицензи на превозни средства, за да се улесни пътуването на гражданите през празничния 15 август, когато е Голяма Богородица, официален почивен ден в страната.Всички български граждани, на които са конфискувани номера или талони на автомобили в Гърция през този период, могат да отидат и да си ги получат обратно лично или чрез упълномощено лице, пише \"Труд\".Решението се отнася за автомобили, с които е извършено нарушение включително до 9 август. Конкретно става дума за нарушения на член 34 от Гражданския процесуален кодекс (незаконно паркиране) и член 4, параграф 3 (платформа P-40, забрана за спиране и паркиране), за които регистрационните табели на превозното средство се отнемат за 20 дни в съответствие с клауза 8 103 от КОК (Правилник за движение по пътищата в Гърция).Припомняме, че през идните дни трафикът към южната ни съседка ще продължи да бъде много интензивен.Новият закон за движение по пътищата в Гърция предвижда глоба от 1500 евро, ако пушите в автомобил, в който пътува дете.Избягвайте ползването на антирадар по шосетата там, защото глобата за устройството достига до 2000 евро.Преминаването на червен светофар, употребата на алкохол или неправилно изпреварване, както и за агресивно поведение към полицай може да се стигне до отнемане на книжката.Ограничението на скоростта по магистралите на съседите е 130 км/ч.", "date": "2018.08.13", "title": "Гърция амнистира BG джигити"}
{"url": "http://www.cross.bg/tyrski-grazhdani-opredeleni-1581405.html", "text": "/КРОСС/ Русия има намерение да премахне визите за определени категории турски граждани, съобщава руското външно министерство, цитирано от Anadolu Agency, цитирана от Фокус.След като Турция свали руски военен самолет над турско-сирийската граница през ноември 2015 г., Русия наложи редица едностранни санкции на Турция, включително забрана на вноса на храни и прекратяване на безвизовото пътуване.В изявление руското министерство заяви, че руският външен министър Сергей Лавров ще посети Турция на 13 и 14 август, за да присъства на 10-ата посланическа конференция, която ще се проведе на 12-17 август в столицата Анкара и в централната провинция Коня.\"Планираме да обсъдим перспективите за облекчаване на режима на пътуване за гражданите на двете страни. Ние потвърждаваме желанието да вдигнем визовия режим за определени категории турски граждани\", каза той.Според изявлението Лавров и неговият турски колега Мевлют Чавушоглу ще обсъдят също двустранните отношения, както и регионалните въпроси, особено конфликта в Сирия. ", "date": "2018.08.13", "title": "Русия има намерение да премахне визите за определени категории турски граждани"}
{"url": "http://www.cross.bg/karta-vremenna-litza-1581406.html", "text": "/КРОСС/ равителството подготвя промени в действащото законодателство, за да намали случаите на отклоняване от правосъдието.В Закона за българските лични документи ще има запис, според който на обвиняемите и подсъдими лица ще се отнема личната карта и ще се издава временна, която ще е абсолютно идентична на редовната им, но в нея ще е кодирана забрана за напускане на страната.Това съобщи зам. вътрешният министър Красимир Ципов в интервю за \"24 часа\".\"Предвиждаме издаването на временна карта за самоличност, която ще създаде условия да не се отклоняват от правосъдие лица с наложени мерки за процесуална принуда по смисъла на НПК. Такава ще се издава, когато срещу съответния гражданин има образувано наказателно производство и му е постановена забрана за напускане на страната. Тогава, когато е наложена от съд след влязла в сила присъда на първа или втора инстанция, се предвижда и отнемане на валидната лична карта. Но тъй като тези лица не са осъдени окончателно с лишаване от свобода, ще им бъде издавана временна карта за самоличност\", уточни Ципов.По този начин се очаква сериозно ограничаване на отклоняванията от правосъдие.", "date": "2018.08.13", "title": "Идея: Обвиняеми и подсъдими да имат специални лични карти!?"}
{"url": "http://www.cross.bg/blizo-vreme-kaliforniya-1581391.html", "text": "/КРОСС/ Жегата и сухото време в Калифорния разгарят пламналите огромни пожари в региона.Огнището в окръг Мендосино, което държи рекорда за най-унищожителен пожар в щата, е овладяно на близо 70 процента.Пожарникарите напредват, но се очаква огънят да се разгори с нова сила, заради сухото време и температурите, които достигнаха 35 градуса.Този пожар, бушуващ на около 200 км северозападно от столицата Сакраменто, опустоши близо 133 хил. хектара гори от избухването си на 27 юли.Има още няколко по-малки огнища, които също не могат да бъдат овладени.", "date": "2018.08.13", "title": "Продължава да бушува пожарът в Калифорния"}
{"url": "http://www.cross.bg/drygi-merki-neotdavna-1581392.html", "text": "/КРОСС/ Поредна неспокойна вечер в Румъния – десетки хиляди се събраха за трети ден на протест срещу корупцията и правителството.Демонстрантите излязоха по улиците на Букурещ и няколко други големи румънски градове с призив управляващите да подадат оставка.Недоволството е заради неотдавна приетите закони и други мерки, които според протестиращите са прокарани в интерес на корумпирани политици.Протестът отново премина спокойно, няма данни за сблъсъци.Междувременно европейският комисар по правосъдието Вера Йоурова призова румънското правителство да преразгледа приетите неотдавна законодателни мерки, които доведоха до масовите протести. ", "date": "2018.08.13", "title": "Поредна неспокойна вечер на протести в Румъния"}
{"url": "http://www.cross.bg/chasa-provede-sustoi-1581386.html", "text": "/КРОСС/София.От 9.00 часа в сградата на Министерския съвет премиерът Бойко Борисов и министърът на образованието и науката Красимир Вълчев ще се срещнат с представители на Националния институт по метеорология и хидрология (НИМХ) към БАН, с председателя на Академията акад. Юлиан Ревалски и с председателя на Общото събрание проф. Евелина Славчева. След срещата са предвидени изявления за медиите.***София.В 11.00 часа в сградата на Министерство на здравеопазването ще бъдат отворени шест оферти предложения по обществена поръчка с предмет: „Доставка на 400 броя медицински превозни средства (линейки) с необходимото оборудване, във връзка с голям инвестиционен проект за модернизация на спешната медицинска помощ, по приоритетна ос 4 „Регионална здравна инфраструктура\" на Оперативна програма „Региони в растеж\" 2014-2020 г.\".***София.От 12.00 часа в Националния пресклуб на БТА, Инициатива „Граждани за устойчиво развитие\" ще дадат пресконференция на тема „Какво се случва в страната месец след края на Европредседателството? Имат ли българските политици визия за развитието на България и на Европа?\".***София.От 14.00 часа в зала 356 в Народното събрание ще се проведе заседание на Временна комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство. На заседанието ще бъде изслушан директорът на Изпълнителна агенция „Автомобилна администрация\" Дамян Войновски.***София.От 18.30 часа поддръжниците на Десислава Иванчева организират протест пред Министерски съвет в подкрепа на обвинените за взимане на подкуп Иванчева и заместничката ѝ Биляна Петрова.***Бургас.От 19.00 часа в зала 4 на експоцентър „Флора\" ще се състои концертът под надслов „Ruhe meine selle\" или „Спокойствие в душата ми\".***Варна.Вицеадмирал Лиза Франчети, командващ на 6-ти американски флот, ще бъде на посещение във Военноморските сили. В 14.45 часа вицеадмирал Лиза Франчети ще бъде посрещната с официална церемония пред Щаба на Военноморските сили. В програмата на визитата са предвидени изявления за представителите на медиите след приключване на срещата на вицеадмирал Франчети с командира на българските ВМС контраадмирал Митко Петев - около 15.45 часа.***Велико Търново.От 12.00 часа в пресклуба на БТА ще се състои пресконференция във връзка с приключилото първо издание на първата детска фотошкола във Велико Търново, ръководена от фотографката Марина Чамуркова.***Видин.В 18.00 часа във вътрешния двор на крепостта „Баба Вида\" кметът на Община Видин Огнян Ценков ще се срещне с участниците в 63-ия международен гребен поход по река Дунав - ТИД 2018.***Враца.От 10.00 часа в сграда на Областна администрация в заседателната зала ще се проведе Работна среща с кметовете на общини и председатели на общински съвети на тема: „Политика за стопанисване и управление на хидротехническите съоръжения, на територията на област Враца\".***Добрич.От 10.30 до 11.30 часа в Художествената галерия ще се състои лятна работилница за въображение.***Добрич.От 08.00 до 17.00 часа в НЧ „Йордан Йовков - 1870 г.\" ще се проведе летен детски център за игри и забавления.***Карлово.От 10.30 часа в двора на МБАЛ „Д-р Киро Попов\" ще се проведе протестен митинг на гражданите на община Карлово против закриването на Акушеро - гинекологичното отделение на болницата.***Свищов.От 10.00 часа в Градската градина Градска библиотека - Свищов ще проведе занимание за деца „Легендите разказват\" - запознаване с преданието за Родопа и Орфей.***Сливен.От 09.30 до 16.30 часа общинските съветници от ГЕРБ - Христо Костов и Живко Минчев ще имат приемен ден. Предварително записване се прави на тел. 044/63 32 23.***Стара Загора.От 10.00 до 12.30 часа в Детски отдел на библиотека „Родина\" ще се състои лятна детска академия.***Стара Загора.От 10.00 до 12.00 часа в къща музей „Гео Милев\" ще се проведат литературни занимания за деца от 5 до 9 години : „Четем и рисуваме\", „Литературни закачки\", „Ние сме актьори\", „Да съставим приказка\".***Хасково.От 11.00 часа в Регионалния пресклуб на БТА пресконференция ще дадат Инциативен комитет и Федерацията за защита на потребителите. ", "date": "2018.08.13", "title": "Предстоящи събития в страната за 13 август"}
{"url": "http://www.cross.bg/mrezhata-razpredelenie-suoruzheniya-1581389.html", "text": "/КРОСС/ ЧЕЗ Разпределение въведе допълнителни мерки за обследване на мрежата в Казичене и извърши заснемане с дрон. Технологията позволи извършване на оглед под напрежение и без смущаване на комфорта на клиентите.Облетени бяха 10 км съоръжения и бяха заснети всички елементи от тях. Чрез устройството компанията ще локализира дори най-незначителните забележки по мрежата, настъпили в резултат на лошите метеорологични условия през юли, и ще ги острани превантивно в кратки срокове.Прекъсванията в Казичене в последния месец се дължат на аварии в съоръжения, които не са собственост на дружеството, на нетипично честите за сезона бури, които активират защитите по мрежата, както и на последващи действия на ЧЕЗ Разпределение вследствие на тези събития.Въпреки това ЧЕЗ Разпределение предприе превантивни дейности, за да минимизира риска от възникване на аварии по съоръжения на дружеството в бъдеще. Компанията поддържа мрежата в добро техническо състояние и полага услия за повишаване на сигурността на електрозахранването. ", "date": "2018.08.13", "title": "ЧЕЗ Разпределение обследва мрежата в Казичене с дрон"}
{"url": "http://www.cross.bg/levski-vasil-platno-1581394.html", "text": "/КРОСС/ Нови ремонти затварят отсечки от ключови булеварди в София.От днес започва реконструкцията на бул. \"Васил Левски\" от бул. \"Цар Освободител\" до паметник \"Васил Левски\".До 23 август се забранява влизането на пътни превозни средства по източната половина от пътното платно. Движението ще се извършва двупосочно в западната половина от пътното платно на булеварда, съобщава bTV.Закрива се спирка СУ \"Св. Климент Охридски\" за тролейбусни линии № 1, 2, 4 и 11 на бул. \"Васил Левски\" в посока паметника на Левски. Променя се маршрутът на тролейбусни линии № 1, 2 и 4 само в посока СУ \"Св. Климент Охридски\", както следва: от ул. \"Кракра\" надясно по бул. \"Янко Сакъзов\" и по бул. \"Васил Левски\" по маршрутите. Още през уикенда беше затворено едното платно от бул. \"България\" между бул. \"Гешов\" и бул. \"Гоце Делчев\" – в посока кв. \"Бояна\". Движението се извършва двупосочно в другото платно, още през уикенда се образуваха тапи. От събота обаче е възстановено движението на трамвай №7 от НДК до кв. \"Борово\".От началото на тази седмица започва и обновяване на булевард \"Арсеналски\", без да бъде спиран трафикът, но със стеснения на пътя.", "date": "2018.08.13", "title": "Нови ремонти затварят отсечки от ключови булеварди в София"}
{"url": "http://www.cross.bg/nivo-padna-nisko-1581395.html", "text": "/КРОСС/ Турската национална валута тази сутрин падна до ново рекордно ниско ниво от 7,24 лири за един долар на азиатските борси.", "date": "2018.08.13", "title": "Турската лира падна до рекордно ниско ниво"}
{"url": "http://www.cross.bg/ivancheva-petrova-desislava-1581396.html", "text": "/КРОСС/ Привърженици на разследваната за корупция кметица на софийския район \"Младост\" Десислава Иванчева се събират днес на протест пред Министерския съвет. Той е в подкрепа, освен на Иванчева, и на заместничката ѝ Биляна Петрова.  Събитието се организира в социалната мрежа \"Фейсбук\". Организацията върви през профила на самата Иванчева в мрежата. Именно там беше публикувано преди време и видеото от приемането в болницата на отстранената от поста ѝ кметица на \"Младост\". На него се вижда как тя влиза в лечебно заведение с белезници на ръцете и краката. След острата обществена реакция за унижаващото достойнството й конвоиране Министерството на правосъдието обяви, че правилата ще се променят, а още преди това да се случи, Десислава Иванчева напусна болницата без окови.\"Свобода за Иванчева и Петрова! Независимо разследване на Организираната престъпна група\" е насловът на протеста. За част от нея привържениците на Десислава Иванчева и Биляна Петрова сочат висши прокурори и представители на държавата, както и ключови свидетели по корупционната афера в \"Младост\", включително и третият обвиняем - бившият районен кмет Петко Дюлгеров, който според прокуратурата е посредничил между Иванчева и Петрова в изнудването на  предприемача Александър Ваклин - да си получи разрешителното за строеж  - срещу половин милион евро. Сред исканията на организаторите са незабавно освобождаване на Иванчева и Петрова и оставка на правителството.", "date": "2018.08.13", "title": "Привърженици на Десислава Иванчева излизат на протест пред Министерски съвет"}
{"url": "http://www.cross.bg/tihon-zadonski-bilo-1581383.html", "text": "/КРОСС/  Св. Тихон Задонски е един от най-великите и най-новите благодатни подвижници и пастири на Руската православна църква. По своята светост и подвиг той може да се сравнява с древните велики свети отци на Вселенската църква. Св. Тихон Задонски се родил в 1724 г. в бедното семейство на църковния служител Сава Кирилович Соколов, село Короцка, Новгородска губерния. В светото кръщение получил името Тимотей. Баща му умрял твърде рано, а майка му едва смогвала да изхрани своите сирачета - четири сина и две дъщери. Когато Тимотей пораснал, майка му успяла да го настани в Новгородското духовно училище (1738), което две години по-късно било превърнато в духовна семинария. Завършил образованието си с пълно отличие през 1754 г., той веднага бил назначен в същата семинария за преподавател по гръцки език и риторика. На 10 април 1758 г. приел монашеско пострижение с името Тихон и наскоро бил ръкоположен за йеродякой, йеромонах, а през 1759 г. бива възведен в архимандритско достойнство и назначен за ректор на духовната семинария в гр. Твер. На Великден служил с Тверския архиепископ Атанасий и на архиерейската проскомидия архиепископът поменал Тихона: \"Епископство твое да помянет Господ Бог во царствии Своем!\" - и сам се усмихнал на своята грешка и добавил: \"Бог да ви даде да бъдете епископ!\" А по същото време в Руския синод архиереите теглели жребие измежду 7 кандидати, кой да бъде ръкоположен за епископ.Три пъти теглили жребие и трите пъти излязло името на Тверския ректор Тихон. На 13 май 1764 г. той бил ръкоположен за епископ в Петроградската катедрала \"Св. Петър и Павел\" като викарий на Новгородската епархия, а от 3 февруари 1763 г. бил назначен за Воронежки епископ. От всички преживени дотогава лишения и подвизи здравето на св. Тихон било доста разстроено. Затова още в самото начало на своето епархийско служение той помолил да бъде освободен на покой в някой манастир. Това му било отказано и той трябвало в продължение на четири години и седем месеца да носи подвига на епархийски архиерей. Високо благочестив, св. Тихон не можел спокойно да гледа разпуснатостта, която заварил в епархията. Той се заел да стегне дисциплината в църкви и манастири, всред свещеници и монаси, да издигне благолепието на богослужебните места и богослуженията и пр. С личен надзор и разговори, с проповеди и послания той успял за кратко време да постигне твърде много. Но здравето му продължавало да се влошава, докато най-после Св. Синод го освободил от Воронежката епархия. Св. Тихон се прибрал на усамотение и подвиг в Задонския манастир \"Св. Богородица\", на 95 км от гр. Воронеж. Бил освободен в края на 1767 година. Още като епархийски архиерей той бил известен като изключителен подвижник, а какво е било в манастирското му уединение - можем да си представим. Единствено го смущавала архиерейската му съвест, че малко послужил на Божия народ. В душата му се явявало нещо като разкаяние, загдето напуснал епархията. Едва ли не се налагало да се бори с мисълта за възвръщането си. Обаче строгият благодатен Задонски старец Аарон отговорил на тия негови смущения: \"Божията Майка не позволява на Тихона да излезе оттук!\" Така св. Тихон се успокоил и се освободил от тия свои духовни терзания. Неговият голям подвиг се състоял в постоянен пост и молитва, строго нравствен живот, непрестанна благотворителност при малкото възможност в неговото положение и най-вече - в \"златословесните писания\", които написал в съзерцателния покой на манастирското усамотение. През 1770 г. започнал да пише своя известен труд \"За истинското християнство\". Това е изложение на християнското нравоучение. В него личи дълбокото познание на Св. Писание и тънкото проникновение в Христовата православна вяра. А през 1777 г. започнал своето дивно творение \"Духовно съкровище, събирано от света\". Като оставил на своята Църква и народ безценно писмено съкровище (творенията му наброяват 16 тома), св. Тихон, изпълнен с преизобилна Божия благодат и чудеса, завършва земния си живот на 13 август 1783 година. През 1846 г. при поправка на централната манастирска църква мощите му били намерени нетленни. На 13 август 1864 г. (78 г. подир смъртта му), той бил канонизиран от Руската православна църква.", "date": "2018.08.13", "title": "Св. Тихон, еп. Воронежки и Задонски. (Отдание на Преображение Господне)"}
{"url": "http://www.cross.bg/ako-ymeesh-da-letish-1581388.html", "text": "Николай Курдюмов", "date": "2018.08.13", "title": "Ако умееш да летиш..."}
{"url": "http://www.cross.bg/denyat-avgyst-v-istoriyata-1581384.html", "text": "/КРОСС/ През 1099 г. Паскалий II е избран за католически папа. 1624 г. Кардинал Ришельо става главен министър на Франция в правителството на Луи XIII. 1642 г. Кристиан Хюйгенс открива южната полярна шапка на планетата Марс, наречена \"Сиртис Мейджър Планиша\". 1868 г. катастрофално земетресение в Перу и Еквадор убива 25 хиляди и причинява щети за 300 милиона долара. 1905 г. в Норвегия е проведен референдум за отделяне на кралството от унията с Швеция. 1907 г. в Ню Йорк започват да се движат първите таксита. 1911 г. се провежда първия полет на български военен самолет над София — пилот е поручик Симеон Петров, със самолет Blériot XI. 1913 г. Хари Брадли от лаборатория в Шефилд (Великобритания) изобретява неръждаваема стомана. 1923 г. започва хиперинфлация в Германия. 1932 г. Адолф Хитлер отказва вицеканцлерския пост. 1952 г. Германия и Япония се присъединяват към Международния Валутен Фонд. 1961 г. е издигната Берлинската стена. ГДР затваря границата със Западен Берлин.", "date": "2018.08.13", "title": "Денят 13 август в историята"}
{"url": "http://www.cross.bg/dokymenti-gishe-yslyga-1581401.html", "text": "/КРОСС/ Забрана МВР да събира незаконно и ненужно лични данни при издаването на документи за самоличност предвижда модел за трансформация на административното обслужване, който предлага вицепремиерът Томислав Дончев.Изследване в 3700 пункта за предоставяне на услуги от чиновници установило, че има 1701 проблема, с които се осъществява чиновнически тормоз - излишни услуги и такси, редене на опашки, искане на ненужни документи, прекалено бавна работа и пр.Една от най-проблемните администрации е в МВР, където са установени прекалено много практики, които затрудняват обслужването, разказва пред \"24 часа\" експерт, участвал в изследването и подготовката на промените.Въпреки че не е предвидено в закона при издаване на лични документи, МВР изисква от гражданите да предоставят информация като имена и ЕГН на съпруга си и имена и дата на раждане на родителите. Реално тази информация е напълно ненужна, а освен това МВР може да си я набави по служебен път през националната система “Население”, пише в предложенията на Томислав Дончев. Заради това вътрешното министерство трябва да промени заявленията за издаване на лични документи, предвижда пакетът от мерки на вицепремиера.Подновяването на документи да не отнема повече от 7 дни за шофьорска книжка и повече от 3 дни за лична карта или паспорт, е друга от препоръките към вътрешното министерство. Така при повторно издаване на документи МВР няма да може да събира такса за бърза или експресна услуга, която е в пъти по-голяма от редовната.При подновяване на шофьорска книжка заради сменена лична карта при граждански брак жените да не заплащат такса за книжката, е трета от препоръките към МВР.Освен това вътрешното министерство трябва да направи възможно заявленията за издаване на шофьорска книжка да се подават във всяко поделение на \"Пътна полиция\" или чрез пощенски куриери, а не както е в момента само в поделението по адресна регистрация.\"Местата за подаване на заявленията са ограничени по постоянен адрес, без да има пречка да се подават във всяко звено, доколкото заявленията се разпечатват от единна система\", пише в мотивите към предложението за тази промяна.Почти всяка администрация в България може да облекчи гражданите, като въведе възможността заявяването на услугите ѝ да става устно или по пощата, става ясно още от предложенията на вицепремиера Дончев.Освен това трябва да отпадне и изискването за предоставянето на номер на лична карта за ползването на почти всяка услуга в страната.174 удостоверителни услуги пък трябва да станат вътрешни. Това означава, че чиновниците от различните ведомства ще си предоставят информацията един на друг, а няма да карат искащите услуга граждани да разнасят документи на хартия от едно гише на друго.Издаването на съобщение за смърт, когато човек е починал в болница например, вече ще е вътрешна услуга. Това означава, че близките ще ходят само до съответната общинска администрация, за да получат смъртния акт. В момента те първо трябва да вземат съобщението за смърт на хартия, да го занесат до общината, а след това да се наредят за трети път на опашка, за да получат смъртния акт.Вътрешна услуга става и издаването на бележка, че конкретен човек не се води на психиатричен отчет. Такава се изисква за редица неща - от записване в университет до получаване на разрешително за оръжие, и се издава от психодиспансер.Според хората на Дончев психиатричният отчет ще стане електронен, а чиновниците, на които им трябва тази информация, ще си я изтеглят служебно.Общините също ще трябва да се откажат от редица незаконни режими и услуги, които са въвели. Сред тях са например издаване на разрешително за търговия с цигари и алкохол, каквото в момента издава Каварна. Или пък възможността общините да разрешават или не на фирмите да удължават работното си време.София пък ще трябва да се откаже да издава разрешение за извършване на таксиметрови превози, защото нямала законово основание за това.Обслужването на едно гише не работи!Въпреки че съществува от години и е задължителна, системата за обслужване на едно гише реално не работи, установила проверката на екипа на вицепремиера Томислав Дончев.Като пример е посочено отново МВР, където принципът на обслужването на едно гише формално е въведен. Гражданите обаче трябва на няколко пъти да се редят пред него, тъй като постоянно чиновниците им изискват плащането на такси, което става на друго гише.Това водело до загуба на реда, който е даден с номерче от системата за управление на опашките, и повторно редене на опашка, за да бъде обслужен човек.“При изтегляне на номер и стартиране на обслужването заявителят се изпраща на друго гише или да заплати такса. При продължаване на процеса по обслужване редът му е загубен, тъй като е дошъл ред на следващ номер”, е записано като констатация в предложенията на вицепремиера.Оказало се и че гишетата, които обслужват граждани по време на обедните почивки, са недостатъчни. Обикновено тогава са най-големите опашки, тъй като хората могат да излязат от работа, за да посетят ведомствата.Министерският съвет трябва да организира редовно проверки по администрациите на принципа \"таен клиент\", за да проследява изпълнението на правителствените решения за намаляване на административната тежест, препоръчва още Томислав Дончев.", "date": "2018.08.13", "title": "Чиновническа България: Тук не е информация!?"}
{"url": "http://www.cross.bg/leva-podchertava-kitaii-1581390.html", "text": "/КРОСС/ Застраховката \"Гражданска отговорност\" отново поскъпва шоково, информираВ края на миналата седмица, изненадващо за шофьорите, застрахователите оскъпиха полицата с нови 40-50 лева. От началото на годината цената на задължителната застраховка се е увеличила с почти сто лева, са изчислили от вестника. Зърното с десет процента по-малко, поскъпна до 380 лева за тон, информираТова е най-високата цена за последните 4-5 години.Идва опасно мъртво течение по Черноморието, предупреждават спасители, цитирани от През двата почивни дни морето е взело седем жертви, а от началото на сезона удавниците са 17. Най-опасни са дългите открити плажове, поясняват спасителите.\"Глоби вместо Гинес за най-голямото хоро\", пишеЕкоминистърът наказва танцьорите, които нагазиха в едно от Седемте рилски езера, за да се снимат, а влизането в езерата е изрично забранено, освен ако не е за почистването им. В събота имаше инициатива за най-голямото хоро на езерата, което да кандидатства за рекордите на Гинес.Висшият съдебен съвет е плащал огромни суми за нощувки на членовете си, които живеят под наем, пише Съветът е нарушил грубо правилата си и вместо до хиляда лева на месец е плащал тройно и четворно.\"Президентът иска анекс към договора с Македония\", пише опозиционниятЛипсва адекватна позиция от правителството за думите на Зоран Заев, смята Румен Радев, допълва вестникът.излиза с цитат на депутати от БСП  \"Агенцията по храните плаче за прокурор\". От левицата са категорични, че земеделският министър Порожанов трябва да си ходи.Според заместник-министъра на вътрешните работи Красимир Ципов, най-късно до края на 2019 година личните ни документи ще имат чип. В интервю за Ципов подчертава, че няма задължение за предсрочна смяна на ползваните от нас сега лични карти и паспорти.Наш ITспециалист си купи къща за три милиона паунда в елитния лондонски квартал Хампсетдразказвав репортаж за родните емигранти в британската столица. В североизточен лондонски квартал, в който има нашенска колония, по цялата улица се продават розови домати, питка пърленка, шопска салата, нищо не липсва на нашенците. Българско бистро е обявено за най-доброто в специализиран британски сайт.\"Битката в света не е за Китай, а за Европа\", казва, в интервю за доц. д-р Мариана Тиен от Института за исторически изследвания при БАН. Тя подчертава, че България не е активна сред останалите държави в международен план в борбата им за привличане интереса на Китай.", "date": "2018.08.13", "title": "Преглед на печата"}
{"url": "http://www.cross.bg/tema-nova-ezera-1581385.html", "text": "/КРОСС/Тема: Предаването е във ваканция.Тема: Поредна нощ на протести в Румъния. Кой стои зад организацията на румънците в чужбина?Тема: Ще загуби ли БАН Института по метеорология и ще бъдат ли решени проблемите на синоптиците?Гост: Акад. Юлиан Ревалски, математикТема: Кой позволи събор от 400 души в Национален парк „Рила\"и как ще бъдат наказани хората, допуснали снимка в едно от Рилските езера?Тема: Преди новия сезон на „Фермата\", кой ще е първият известен участник в хитовото реалити? В студиото: Андрей Арнаудов.Тема: Глоби след опит за рекорд. Как хорото в едно от Седемте рилски езера взриви социалните мрежи?Тема: Морето взе осем жертви само за два дни. На живо: Как да се пазим от опасните вълнения?Тема: Нова телефонна измама. Може ли сметката ни да набъбне с пъти, ако върнем на непознат номер. Всичко за новата нагла схема, в „На твоя страна\".Тема: Мирела Демирева със сребро в Берлин. За цената на медала, битките и лишенията. В студиото: Майката на медалистката. ", "date": "2018.08.13", "title": "Теми и гости в ефира"}
{"url": "http://www.cross.bg/depytat-bivsh-oto-1581387.html", "text": "/КРОСС/ Кристалина Георгиева, главен изпълнителен директор на Световната банка, бивш зам.-председател на Европейската комисия и комисар по въпросите на международното сътрудничество, хуманитарната помощ и реакцията при кризиАндрей Слабаков, режисьорГеорги Колев, депутат в 44-ото НСДобри Беливанов, кмет на ХасковоДрагомир Шопов, поет, писател, публицистЕмил Кременлиев, бивш национал по футболЕмил Христов, оператор и режисьорИван Валентинов Иванов, депутат в 44-ото НСЛъчезар Иванов, лекар, депутат в 44-ото НСМихаил Белчев, композитор, поет и певецД-р Светослав Неделчев, лекар, бивш депутат ", "date": "2018.08.13", "title": "Родени на 13 август"}
