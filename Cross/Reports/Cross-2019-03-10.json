{"url": "http://www.cross.bg/frantziya-italiya-tynela-1598709.html", "text": "/КРОСС/ Италианският премиер Джузепе Конте временно спря временно конкурсите за изграждането на високоскоростната железопътна връзка с Франция, за да бъде дадено време за изглаждане на политическите разногласия по проекта, съобщи Би Би Си. Той настоява всеки конкурс да получава изричното одобрение на правителството", "date": "2019.03.10", "title": "Политическо напрежение в Италия заради тунел до Франция"}
{"url": "http://www.cross.bg/daesh-siriya-mhayar-1598695.html", "text": "/КРОСС/ Мунсеф Мхаяр 22-годишен боец на ДАЕШ (Ислямска държава), от марокански произход, който е израснал в Италия, разговаря с \"Ройтерс\" в първо интервю, откакто се е предал на подкрепяните от САЩ сирийски демократични сили (СДС) преди два месеца.Той е в затвора, откакто е избягал от Багуж, малко селце в Източна Сирия, където СДС са готови да унищожат и последните остатъци от управлението на ДАЕШ, който някога превзе една трета от Ирак и Сирия.Мхаяр разказа за нарастващия хаос сред джихадистите на ръба на поражението, както и за споровете в редиците, докато топ командващите бягат от Сирия.Но той допълва, че ДАЕШ също така планират следващата фаза, като инфилтрират стотици мъже, за \"спящи клетки\": \"Те казаха, че трябва да си отмъстим\".Мхаяр е един от хилядите от цял ​​свят, които са привлечени от обещанието за ултра-радикална сунитска ислямистка утопия, над националните граници.Кюрдите го идентифицират като италианец и той коментира, че притежава италианско гражданство.\"Искам да се върна в Италия при моето семейство и приятели ... да ме приемат и да ми помогнат да започна и живея нов живот. Просто искам да се махна от този филм, уморен съм\", обяснява Мхаяр, който ходи с патерици след като е ранен в крака.Мхаяр бе осъден на осем години затвор от милански съд през 2017 г. за разпространение на пропаганда на ДАЕШ и опит за набиране на италианци за каузата им, според италианските медии. В резултат на това той вероятно ще трябва да изтърпи тази присъда, ако се върне в Италия.\"Ройтерс\" го интервюира в място за задържане в северна Сирия в присъствието на служител на СДС.С наближаването на победата, СДС се изправя пред проблем къде да държи бойци, които са дошли от чужбина, за да се присъединят към ДАЕШ заедно с жените и децата си.Преди последната атака срещу Багуз, СДС заяви, че има около 800 чуждестранни бойци в затворите и 2000 от техните съпруги и деца в лагери. Оттогава броят им е нараснал.СДС иска да ги изпрати обратно, откъдето са дошли. Но чуждестранните правителства не искат да приемат граждани, които може да се окажат трудни за проследяване и които са отдали своята вярност към халифат, и е оставил след себе си касапница, допълва \"Ройтерс\".Мхаяр е определял себе си като атеист с афинитет към рап музиката и мечта за живот в САЩ, но се присъединява към ДАЕШ на 18 години.Той разказва, че е прекарал по-голямата част от живота си в Милано с леля си, която нарича майка, преди да бъде настанен в дом за неспокойни младежи, наблюдавани от италиански свещеник. Излежава един месец в затвора по обвинения за наркотици.След това той се потапя във видеоклипове на ДАЕШ в YouTube и говори с набиращи членове във Фейсбук. Отне му само месец, за да реши да се премести в Сирия с приятел преди четири години.По-късно приятелят му е убит на бойното поле. След военно и религиозно обучение Мхаяр се бие на различни фронтове. Докато ДАЕШ загубва сирийския си щаб в Ракка, той заминава за Майадин по река Ефрат в Сирия, след което се премества на изток през пустинята към иракската граница.На фона на поредица от военни поражения в Източна Сирия, лидерите на ДАЕШ са в хаос, убивайки съперници свещеници и командири, известни като емири. Мхаяр допълва, че се е опитал да се откаже от боевете, но е затворен и след това изпратен обратно на фронтовата линия, когато атаките се засилили.Всичко това приключва в Багуз, където според него, джихадистите са разиденени между желанието да се откажат или да се бият до смърт.Мхаяр обяснява, че неговата жена, сирийска кюрдска от Кобани, за която се е оженил преди три години, е помогнала и го убедила да си тръгне.\"Това е всичко, излизаме. Видях, че малката ми дъщеря става слаба. Уплаших се, че децата ми ще умрат\", разказва той.Мхаяр допълва, че не може да спи, мислейки за жена си и двете си дъщери в лагер в друга част на Североизточна Сирия. Жена му чакала и дете до месец.Той обяснява обаче, че все още вярва в идеята за халифат за мюсюлманите, но обвинява ДАЕШ че управляват територията си като \"мафия\", като се стремят само да печелят пари и да нарушават собствените си правила с безнаказаност.Командирите са откраднали пари и са избягали в Турция, Ирак или Западна Европа, като са наредили на хората да останат и да защитават исляма, допълва той.\"Това е моето убеждение и аз няма да го променя, но тук, в Ислямска държава, в действителност това не съществува ... Няма справедливост\", обяснява Мхаяр.\"Честно казано, дойдох тук твърде бързо ... Когато пристигнах, намерих една друга история\", коментира в интервюто си за \"Ройтерс\" 22-годишният боец на ДАЕШ.", "date": "2019.03.10", "title": "Млад ислямист иска да се прибере в Италия и разказва за \"спящи клетки\""}
{"url": "http://www.cross.bg/prezidentut-evreiiski-svetovniya-1598701.html", "text": "/КРОСС/ Държавният глава Румен Радев удостои президента на Световния еврейски конгрес Роналд Лаудер с орден \"Стара планина\" първа степен. На тържествена церемония в Гербовата зала на „Дондуков“ 2 известният филантроп получи висшето държавно отличие за изключително големите си заслуги за развитието и укрепването на приятелските връзки и сътрудничеството между световната еврейска общност и държавните институции, еврейската общност и гражданското общество в Република България, както и за значителния си принос за развитието на образованието у нас.„Спасяването на българските евреи не е само историческо събитие, а вдъхновяващ пример за днешния и утрешния ден, защото един народ показа, че дори в най-мрачните времена може да има смелост и отговорност, когато е изградил фундаментални ценности в продължение на повече от хиляда години“, заяви президентът Румен Радев в приветствието си.Държавният глава посочи, че днес отбелязваме и 76 години от спасяването на българските евреи и допълни, че в един от най-мрачните периоди на човечеството българският народ е извършил акт на безпримерна смелост, на гражданска отговорност и човечност.В словото си президентът Радев отбеляза, че съвместните инициативи на Световния еврейски конгрес и на Организацията на евреите в България \"Шалом\" съдействат не само за повишаване на нетърпимостта и противопоставянето на ксенофобията и дискриминацията, но и за по-добро сътрудничество с българските институции за действия срещу антисемитизма и речта на омразата.От своя страна президентът на Световния еврейски конгрес Роналд Лаудер благодари за честта да бъде удостоен с висшето държавно отличие и заяви, че е получавал много награди, но тази е особено ценна, защото идва от страната, в която за първи път е дошъл през 1997 г. и това, което е обикнал най-много тук, са хората.„Уважението ми беше спечелено посредством техните бащи и деди, защото в най-тъмните времена на европейската история България беше единствената страна на този континент, която имаше смелостта да каже \"не\" на омразата, \"не\" на убийствата, \"не\" на антисемитизма“. Ако цяла Европа беше показала такъв кураж, това щеше да има позитивен ефект и до днес, посочи президентът на Световния еврейски конгрес.На тържественото събитие на „Дондуков“ 2 присъстваха акредитирани в България дипломатически представители и много общественици.След церемонията президентът Румен Радев проведе работна среща с Роналд Лаудер на „Дондуков“ 2, в която участваха и посланиците на Държавата Израел Ирит Лилиан и на САЩ Ерик Рубин. По време на разговорите бяха обсъдени перспективите за задълбочаване на сътрудничеството в областта на образованието и науката, насърчаване на взаимните инвестиции и други. ", "date": "2019.03.10", "title": " Румен Радев удостои президента на Световния еврейски конгрес Роналд Лаудер с орден \"Стара планина\" първа степен"}
{"url": "http://www.cross.bg/koprinata-godini-putishta-1598706.html", "text": "/КРОСС/ „Пътят на коприната“ – първият търговски маршрут между Китай и Европа е бил очертан още преди 4 000 години от обикновени пастири, съобщава списание „Нейчър“. Това означава, че той е бил ползван много по-отдавна, отколкото се предполагаше до сега.„Пътят на коприната“ е представлявал мрежа от пътеки и по-големи пътища, които са лъкатушели в тежките планински райони от Китай до Средиземно море. Според Майкъл Франкети от факултета по антропология на Вашингтонския университет и неговите колеги, пътят следва старите маршрути, очертани още преди 4 000 г. от пастири – номади, търсещи свежи пасища за своите стада. Учените са стигнали до тези изводи като са използвали модерните технологии и най-вече сателитни данни и компютърни модели.Най-великият път свързващ Изтока и Запада за първи път официално е изминат от китайския пътешественик и дипломат Чжан Цян, който е изпратен на дипломатическа мисия на Запад от династията Хан.На изток, „Пътят на коприната“ започва от китайската провинция Кансу, преминава покрай Вътрешна Монголия между планината Нан Шан и пустинята Гоби. След това кереваните са се движили през Централна Азия към Индия, Иран, Ирак, Афганистан, Пакистан, Сирия, Египет, Израел, Ливан и Турция. Части пътя преминават през области, които сега са част от разпадналата се Съветска империя: Узбекистан, Казахстан, Киргизстан, Туркменистан и Таджикистан.От древния град Константинопол, днешен Истанбул, стоките продължавали към Средиземно море до другия краен пункт на маршрута – Рим.При новите открития, учените са тръгнали от презумпцията, че за 4 000 години релефът на високите планини в Централна Азия не се е променил особено. Екипът е проучил подробно с местата, където би трябвало да има богати летни пасища във високите части на планините и по-топли ниски места за зимуване. Сред това те са прекарали тези данни през системата за географска информация (SIG), която анализира географските и сателитните данни. Така са моделирали маршрутите на стадата. Тези пастирски пътеки не са нито най-лесните, нито най-късите пътища за пресичане на стръмните планини, но са били начин за свързване на най-добрите пасища в Централна Азия.Оказва се, че тези пътища съвпадат с археологически находки от „Пътя на коприната“ и показват ролята на номадските общества в развитието на едни от най-дългите търговски маршрути в човешката история.", "date": "2019.03.10", "title": "По Пътя на коприната: Търговският маршрут, създаден от номадите преди 4 хиляди години"}
{"url": "http://www.cross.bg/voennoto-razyznavane-transportirane-1598703.html", "text": "/КРОСС/ Военнослужещи от Сухопътните войски днес извършиха разузнаване и транспортиране на силно корозирал метален предмет с овална форма, наподобяващ ръчна граната, съобщиха от пресцентъра на военното министерство.Предметът е открит в частен имот в село Ясен, област Плевен. Боеприпасът е бил превозен до район на военното формирование за безопасно съхранение, където утре ще бъде унищожен при спазване на мерките за безопасност.", "date": "2019.03.10", "title": "Военнослужещи транспортираха за обезвреждане невзривен боеприпас"}
{"url": "http://www.cross.bg/posti-zapochvat-hrana-1598707.html", "text": "/КРОСС/ От понеделник след Сирни Заговезни започват Великденските пости. Те продължават седем седмици и приключват ден преди Великден, който тази година се пада на 28 април.Великденските пости започват частично на Месни заговезни. От следващия ден, който е понеделник, от менюто се изключат месото и месните продукти. Една седмица по-късно, на Сирни заговезни се заговява за последно с яйца, мляко и млечни продукти.40-дневните пости символизират времето, което Христос прекарва в пустинята в подготовка за саможертвата си. Затова се смята, че лишавайки се от блажна храна човек пречиства тялото и душата си. Не бива постенето да се разбира като механично лишаване от определен вид храна и напитки. Великите пости са време за размисъл, за осмисляне на живота, преоценка на свършеното. Време да се покае човек за лошите си постъпки, да потърси нов път към възвишеното и към себе си.", "date": "2019.03.10", "title": "От утре започват Великите пости"}
{"url": "http://www.cross.bg/penchev-pensii-tita-1598708.html", "text": "/КРОСС/ Специализираният съд остави за постоянно в ареста трима от обвиняемите за .В съдебната зала днес присъстваха съпругата на Пенчев и сестрата на звездата, но не и самата тя. В началото адвокатите настояха заседанието да бъде закрито, защото имало опасност да повлияе на кариерата на Тита. Прокуратурата се съгласи, но не и съда.Това се е случило още през септември миналата годината, когато премиерът Бойко Борисов наредил да започнат проверки за издаването на фалшиви ТЕЛК-ови и пенсионни решения. Тогава се разбрало, че най-много нарушения има в Силистра.Милен Пенчев обясни, че още тогава е казал на разследващите, че според него има подобни нарушения и има притеснения за поне 10-15 случая..Заедно с Пенчев в съдебната зала днес се явиха и началник отдел „Отпускане на пенсии Стоянка Симеонова и Тодор Тодоров.По данни на прокуратурата той е диктувал по телефона на Симеонова лични данни на лица, които са искали да получават неправомерно високи пенсии. Тя е записвала на бележка абревиатурата: СМЧ – Пенчев – т.е. „Силно мой човек – Пенчев“.С тези отбелязвания служителите знаели, че това са близки до директора хора. По този начин самите пенсионни досиета се изготвяли по-бързо и безпроблемно, не се извършвали нужните проверки.Досъдебно производство е образувано от спецпрокуратурата за организирана престъпна група, която е действала на територията на София и Силистра в периода от 2017г. до настоящия момент. Групата е извършвала т. нар. уреждане на пенсии на граждани като са се представяли за това документи, удостоверяващи неистински трудов и осигурителен стаж.Спрямо останалите участници в престъпната група прокуратурата не поиска да останат за постоянно в ареста, тъй като смята, че няма риск да се укрият и да извършат друго престъпление.", "date": "2019.03.10", "title": "Постоянен арест за бащата на Тита и още двама обвиняеми по аферата с пенсиите"}
{"url": "http://www.cross.bg/zagovezni-sirni-sushto-1598691.html", "text": "/КРОСС/ На Сирни Заговезни се припомнят Христовите думи: \"Ако не простите на човеците съгрешенията им, и вашият небесен Отец няма да прости съгрешенията ви\". Затова традицията изисква всеки да поиска прошка от хората около себе си - близки и познати - за огорченията и обидите, които волно или неволно им е причинил, както и сам да потърси в себе си сили да прости на тези, които са го наранили.Според народните традиции вечерта на празника при родителите се събират семействата и техните синове, дъщери, внуци, за да заговеят с млечни храни.Характерен обичай за този ден е паленето на огньове (клади), а след като прегорят, се прескачат за здраве. После около тях се играят хора и се пеят песни. Затова празникът се нарича и Поклади. В някои краища на България е разпространен обичаят оратници (огруглици) - това са факли от слама, които всеки стопанин завърта около главата си и по този начин прогонва бълхите от къщата.Семейството на момата стои будно, за да гаси пламъците, докато тя самата събира стрелите. Която мома събере най-много стрели от двора си, тя е най-лична и най-харесвана. Прието е да се извършва и обичаят хамкане: на червен конец се завързва и се спуска от тавана парче бяла халва или варено яйце. Най-възрастният мъж завърта конеца в кръг и всеки член от семейството, главно децата, се опитва да хване халвата или яйцето с уста. Който успее, ще бъде жив и здрав през цялата година. В седмицата преди Сирни Заговезни в някои тракийски селища тръгват кукерски дружини. Маскирани мъже, облечени с кожи и накичени със звънци, обикалят по домовете, разиграват комични сцени и благославят за здраве и плодородие. Обредността на Сирница е подчинена на подготовката за великденския пост, който трае 48 дни. Затова и носи идеята за \"последно облажаване\".  Постенето е своеобразна магия, която трябва да предизвика плодородието. В традицията той означава временна смърт, след която задължително следва ново раждане. Така се символизира вечният кръговрат, завъртане на цикъла от безплодие към плодовитост. ", "date": "2019.03.10", "title": "Всички традиции и обичаи за Сирни Заговезни, които трябва да знаем!"}
{"url": "http://www.cross.bg/pomaga-tahan-taka-1598692.html", "text": "/КРОСС/ Търсите ли съставка, която да е с добър вкус и да е здравословна в същото време? Тогава таханът е нещо, което трябва да пробвате. Тази вкусна паста идва с много ползи за здравето, които ви дават повече причини да я обичате.Често се използва в северноафриканската, гръцката, иранската, турската и близкоизточната кухня. Основна съставка е в хумус и баба гануш, което е подобно на хумус, направено с патладжан, а не с нахут.За онези от вас, които не знаят, таханът се прави от сусамови семена и е супер универсален, върви както със сладки, така и със солени ястия. Срещат се два вида тахани –  от белен и от небелен сусам. Таханът от небелени сусамови семена е най-популярният и най-добрият, тъй като хранителната стойност на семената е непокътната.Таханът е богат на омега-3 и омега-6 мастни киселини. Въпреки че съдържанието на мазнини в сусама е високо, 90% от тях са полезни мазнини. Една супена лъжица тахан съдържа 85 калории, а 65 от тези калории са от важни мазнини. Тази вкусна паста е богата на витамин В1, желязо, магнезий, фосфор, манган и мед. Получавате 1 грам диетични фибри и 3 грама протеин с една супена лъжица тахан. С богатството си от основни витамини и други хранителни вещества, таханът определено е храна, която осигурява големи ползи за здравето.Както споменахме по-рано, таханите са богати на омега-3 и омега-6 мастни киселини. Тези мастни киселини стимулират развитието на нервните тъкани в организма, което от своя страна спомага за подобряване на здравето на мозъка. Те също така помагат за забавяне развитието на болестта на Алцхаймер. Мисловният процес и паметта се подобряват, когато се консумира омега 3. Манганът подобрява нервните и мозъчните функции.Според изследвания, омега-3 мастните киселини не само понижават нивата на холестерола в организма, но също така помагат при лечението на сърдечно-съдови заболявания, причинени от възпаление. Въпреки че във всяка чаена лъжичка тахан се съдържат 8 грама мазнини, 80 процента от тях са ненаситени, което няма никакъв неблагоприятен ефект върху здравето на сърцето. Докато точното количество на омега-3 не може да се изчисли, се предполага, че 4 супени лъжици тахан има съдържание на омега-3 мастни киселини от 0,1 грама. Това представлява между 6 и 9% от дневния прием, който се препоръчва.Един от многото важни минерали, които получавате от тахана, е медта. Той е добре известен със своята способност да облекчава болката и да намалява подуването. Той има противовъзпалителни свойства, които са ефективни при лечението на симптомите на ревматоиден артрит. Също така помага при разширяването на дихателните пътища при пациенти с астма. Ензимите в имунната система помагат на медта да използва своите антиоксидантни свойства. Сусамената паста има и фитонутриенти, които предотвратяват увреждането на черния дроб, причинено от окисляване. Астматичните пациенти също могат да се възползват от тахана, тъй като съдържа магнезий, което помага при облекчаване на симптомите им.Таханът има четири важни хранителни вещества – желязо, селен, цинк и мед. Те осигуряват необходимата подкрепа за имунната система. Желязото и медта са включени в ензимите, които подкрепят имунната система и също така помагат при производството на бели кръвни клетки. Цинкът помага в развитието на белите кръвни клетки и подпомага тяхната функция за унищожаване на микробите. Селенът помага на ензимите да изпълняват своята роля, включително да произвеждат антиоксиданти и антитела, както и да подпомагат ефикасно функционирането на имунната система. С 1 супена лъжица тахан получавате 9-12% от препоръчителния дневен прием на желязо, селен и цинк.Една порция тахан съдържа 4% от дневните нужди от калций – това е два пъти повече от порция фъстъчено масло. Освен калций, таханът съдържа и фосфор, който помага за изграждането на костен материал и оптимизира костната плътност.Таханът е фантастична храна, която осигурява много ползи за здравето. Той е пълен с хранителни вещества, които помагат на различни органи и функции на тялото. Помага при детоксикация на черния дроб, поддържане на здрав мускулен тонус, здрава кожа и предотвратяване на анемията. Той също така помага при загуба на тегло, тъй като има високо съдържание на алкални минерали, които правят храната по-лесно смилаема. Таханът е прост, но чудесен начин да осигурите на тялото си важни хранителни вещества, които да ви помогнат да сте здрави.Направите ли тахана част от ежедневната си диета не трябва да се притеснявате дали вие и вашето семейство получавате достатъчно хранителни вещества. Най-хубавото е, че децата няма да се опитат да го избегнат, защото има учудващо добър вкус. Също така, добавяйки тахан към десерти и други блюда, можете да бъдете спокойни, че малките членове в семейството ви получават витамини, минерали и други жизненоважни хранителни вещества, които помагат за тяхното развитие.Лесно е да включите тахана към диетата на семейството си. Тъй като може да се смесва с голямо разнообразие от други храни, той е идеалното захранване с енергия в кухнята. Възползвайте се от тази чудесна паста и оставете на вашето здраве да се възползва от всичко, което таханът може да предложи.", "date": "2019.03.10", "title": "6 невероятни ползи за здравето от сусамовия тахан"}
{"url": "http://www.cross.bg/beshe-dnes-mereshe-1598699.html", "text": "/КРОСС/ Днес Иван Ласкин щеше да навърши 49 години. Той беше талантлив и не беше лесен. Пред публика не мереше думите си. Той нищо не мереше. Алекс Сърчаджиева разказва как веднъж в Банско я завел на поляна, пълна със светулки.И как, след като родила дъщеря им, настоявал Алекс да излезе някъде, да си купи дрехи, а той ще изкъпе бебето. И продължил да го къпе.", "date": "2019.03.10", "title": "Днес Иван Ласкин щеше да навърши 49 години"}
{"url": "http://www.cross.bg/samoleta-izlitaneto-abeba-1598698.html", "text": "/КРОСС/ Пилотът на „Боинг“ 737-800 MAX на „Етиопиан Еърлайнс“, който се разби шест минути след излитането от Адис Абеба тази сутрин е заявил „че има трудности“ и иска да върне самолета обратно. Това съобщиха от авиокомпанията пред журналисти в етиопската столица, в отговор на въпрос дали самолетът е подал сигнал за бедствие.Той е получил разрешение, но вместо да се върне, машината се е разбила.На борда на самолета са пътували граждани на 33 държави.Машината се разби 6 минути след излитането си от международното летище „Боле“ в Адис Абеба. „Боинг 737“ е изпълнявал редовен полет за кенийската столица Найроби, когато контролната кула е загубила контакт с машината. Самолетът е паднал край градчето Бишофту, разположено на 60 километра югоизточно от етиопската столица. Времето в района на Адис Абеба при излитането на самолета е било ясно.От авиокомпанията съобщиха, че на борда е имало 18 канадски граждани, 9 от Етиопия, 8 от Италия, 8 от Китай, 8 от САЩ, 7 от Великобритания, 7 от Франция, 6 от Египет, 5 от Холандия, по четирима от Нова Зеландия, Индия и Словакия. Загинали си и трима австрийци, по 3 жертви дават и Швеция и Русия. Гражданите на Испания са били двама, 2 от Мароко, 2 израелци и един – белгийски гражданин. Още трима пътници са с паспорти на ООН, националността им е установена, обясниха от авикомпанията.В самолета не са пътували български граждани. ", "date": "2019.03.10", "title": "Пилотът на падналия самолет е искал разрешение да се върне на летището"}
{"url": "http://www.cross.bg/vyatur-durveta-okrug-1598700.html", "text": "/КРОСС/ Силен вятър събори множество дървета и части от покриви в централния румънски окръг Брашов днес, а близо 5000 души в източния окръг Вранча останаха без електричество, след като вятърът прекъсна кабели на електроснабдителната мрежа, предаде БТА.Няма данни за пострадали, но Службата за извънредни ситуации препоръча на хората да останат на безопасни места, а ако се намират на улицата, да избягват преминаване покрай дървета, стълбове, рекламни билбордове или сгради в процес на строеж.Националната служба по метеорология обяви предупреждение жълт код за силен вятър в общо 21 окръга в североизточната, централната и югоизточната част на страната, а оранжев код е обявен в окръзите Бистрица-Нъсъуд, Марамуреш и Бузъу.Скоростта на вятъра на места достига 120 километра в час.", "date": "2019.03.10", "title": "Силен вятър събори дървета и части от покриви в Румъния"}
{"url": "http://www.cross.bg/maning-yoturs-asandzh-1598693.html", "text": "/КРОСС/ Роджър Уотърс, бившият вокалист на \"Пинк Флойд\", направи поредно остроизказване срещу политиката на САЩ. Той подкрепи създателя на \"Уикилийкс\" Джулиан Асандж и Челси Манинг. В социалните мрежи, Уотърс изрази подкрепа за Асандж и обеща да работи за неговото освобождаване. В профила му в \"Туитър\" бе публикувано видео \"за Джулиан и Челси\". Припомняме, чеавстралиецът прекара 6 години в еквадорското пололство в Лондон, за да не бъде арестуван и предаден на САЩ, за да бъде съден. Еквадор се опитва да реши сложния дипломатически казус, така че Асандж да може да напусне своя \"затвор\". Манинг, родена като Брадли Манинг и сменила пола си в затвора, беше осъдена на 35 г. затвор за разкриване на военна разузнавателна информация, която беше публикувана от \"Уикилийкс\". През 2017 г. Барак Обама я помилва след седем години зад решетките.Тя бе задържана тази седмица след отказ да отговори на въпроси на федерално голямо жури във Вирджиния.", "date": "2019.03.10", "title": "Роджър Уотърс \"скочи\" на САЩ заради Асандж и Манинг"}
{"url": "http://www.cross.bg/bulgarskite-bulgariya-narod-1598690.html", "text": "/КРОСС/ Спасяването на българските евреи не е просто историческо събитие, а е вдъхновяващ пример за днешния и утрешния ден, каза държавният глава Румен Радев, който удостои президента на Световния еврейски конгрес Роналд Лаудър с орден \"Стара планина\" първа степен. Отличието е за особено големите заслуги на Лаудър за развитието и укрепването на приятелските отношения и сътрудничеството между световната еврейска общност и държавните институции, гражданското общество и еврейската общност в България, както и за значителен принос за развитието на образованието у нас.„Един народ показа, че дори в най-мрачните времена може да има смелост и отговорност, когато този народ е изградил фундаментални ценности“, посочи Радев. Той отбеляза, че днес се навършват 76 години от спасяването на българските евреи и допълни, че в един от най-мрачните периоди на човечеството българският народ е извършил този акт на безпримерна смелост, на гражданска отговорност и човечност.Президентът посочи, че съвместните инициативи на Световния еврейски конгрес и на организацията на евреите в България \"Шалом\" съдействат не само за повишаване на нетърпимостта и противопоставянето на ксенофобията и дискриминацията, но и за по-добро сътрудничество с българските институции за действия срещу антисемитизма и речта на омразата. Радев отбеляза, че днешното шествие, което се проведе в София по повод Деня на спасяването на българските евреи и почитане на паметта на жертвите на Холокоста, е доказателство за това ефективно сътрудничество - в подкрепа на толерантността и единението. Роналд Лаудър заяви, че за пръв път е дошъл в България през 1997 г. и това, което обича най-вече тук са хората. Уважението ми беше спечелено посредством техните бащи и деди, защото в най-тъмните времена в европейската история България беше единствената страна на този континент, която имаше смелостта да каже \"не\" на омразата, \"не\" на убийствата, \"не\" на антисемитизма, посочи президентът на Световния еврейски конгрес.", "date": "2019.03.10", "title": "Румен Радев: Спасяването на българските евреи е вдъхновяващ пример за днешния и утрешния ден"}
{"url": "http://www.cross.bg/dolara-stenata-trump-1598694.html", "text": "/КРОСС/ Президентът Доналд Тръмп иска от Конгреса на САЩ допълнителни 8,6 милиарда долара в понделеник, за да се плати за стената, която той обеща да построи на южната граница с Мексико за борба с незаконната имиграция и трафика на наркотици, коментират запознати с бюджета за 2020 г. пред \"Ройтерс\".Искането е шест пъти по-голямо от това, което Конгресът е отделил за гранични проекти във всяка от последните две фискални години, и 6% повече от това, което Тръмп е усвоил, като се позовава на спешни правомощия тази година.Демократите, които се противопоставят на стената като ненужна и неморална, контролират Камарата на представителите на САЩ, което прави невъзможно искането на републиканския президент да спечели в Конгреса. Републиканците контролират Сената.Предложението идва по време на битка с Конгреса относно финансирането на стената, което доведе до 5-седмично частично закриване на федералното правителство, което приключи през януари.Независимо от това дали Конгресът го приеме, искането за бюджет може да помогне на Тръмп за президентската надпревара през 2020 г., а той иска да бъде преизбран.\"Изграждане на стената\" е едно от обещанията в първата му кандидатура през 2016 г. \"Завършване на стената\" вече е характеристика на неговата кампания за преизбиране.\"Това дава възможност на президента да каже, че е изпълнил ангажимента си да получи оперативен контрол на югозападната граница\", коментира служител на администрацията, относно бюджетното искане.\"Осигурили сме пътя на действие и стратегията, и искаме да завършим работата. Въпросът е дали Конгресът ще ни позволи да приключим работата\", допълва друг служител от администрацията.Необходимо е законодателството за финансиране да бъде прието преди 1 октомври - началото на федералната фискална година 2020 - или правителството ще бъде затворено отново.Ако Конгресът и Белият дом не успеят да се споразумеят за премахване на задължителните лимити за разходи, определени в закон от 2011 г., ще започне да действа рязко намаляване на броя на програмите, което би имало хаотични икономически последствия.Администрацията не е изчислила средствата от 2019 г., но според официалните власти средните разходи са около 25 милиона долара на миля (1,6 километра).8,6 млрд. долара в предложеното финансиране на стената за фискалната 2020г. и ще включват 5 млрд. долара от бюджета на Министерството на вътрешната сигурност, 3,6 млрд. долара от военния бюджет на Пентагона. Бюджетното предложение ще включва още 3,6 милиона долара във военно строително финансиране, за да се компенсират всички проекти, забавени от стената, обясняват официални представители.Министерството на вътрешната сигурност е една от малкото приоритетни области в бюджетния план на Тръмп, който се стреми да намали финансирането за много програми, които не са отбранителни.Тръмп ще предложи общо 5% увеличение на бюджета на Министерството на вътрешната сигурност през бюджетните 2019 бюджетни кредити, включително 3,3 млрд. долара, или 22% повече за митниците и граничната защита, и 1,2 млрд. долара за имиграционно и митническо изпълнение, 16% увеличение, допълват официални лица.Бюджетното предложение включва план за наемане на повече от 2800 служители в областта на правоприлагането и поддръжката на агенциите и 100 екипа за съдии по въпросите на имиграцията, съобщиха служители.Тръмп е изправен пред политически и съдебни битки, за да осигури парите, които иска за текущата финансова година. Много депутати обвиниха Тръмп, че е превишил конституционните си правомощия, като е обявил извънредна ситуация, за да осигури средствата.Парламентът вече гласува за отмяна на извънредната ситуация и Сенатът вероятно ще направи същото тази седмица.Очаква се Тръмп да наложи вето на резолюцията.Коалиция от щатски правителства, водена от Калифорния, е завела дело срещу Тръмп, за да блокира спешния ход, въпреки че експертите твърдят, че съдебните дела са изправени пред труден път.", "date": "2019.03.10", "title": "Тръмп иска от Конгреса 8,6 млрд. долара за гранична стена"}
{"url": "http://www.cross.bg/weshat-fasebook-tensent-1598697.html", "text": "/КРОСС/ Peшeниeтo нa Fасеbооk Іnс. дa тpъгнe ĸъм пpoмянa в нaчинa, пo ĸoйтo ĸoмyниĸиpaт пoтpeбитeлитe нa плaтфopмaтa, ĸaĸтo и вĸлючвaнeтo нa paзплaщaния и eлeĸтpoннa тъpгoвия пoвтapя cтъпĸитe нa WеСhаt - ĸитaйcĸoтo cyпepпpилoжeниe, ĸoeтo мнoжecтвo ĸитaйци cмятaт зa нeзaмeнимo, пишe Тhе Wаll Ѕtrееt Јоurnаl.Cлeд ĸaтo глaвният изпълнитeлeн диpeĸтop Mapĸ Зyĸъpбъpг зaяви, чe виждa бъдeщeтo нa coциaлнaтa мpeжa в ĸpиптиpaнитe cъoбщeния, плaщaния и дpyги ycлyги, пpилиĸитe зa мнoгo ĸитaйци cтaнaxa твъpдe oчeвидни. Πътят ĸъм cъздaвaнeтo нa cyпepпpилoжeниe зa Fасеbооk нямa дa бъдe тoлĸoвa лeĸ, ĸoлĸoтo зa WеСhаt. Kитaйcĸaтa ĸoмпaния e пpeдпaзeнa oт ĸoнĸypeнция в пaзap, ĸoйтo e изĸлючитeлнo глaдeн зa ycлyги. A и дopи нe ce зaмиcля дa пpeдлaгa тaĸoвa нивo нa пoвepитeлнocт, ĸaĸвoтo мнoжecтвo пoтpeбитeли нa Fасеbооk нaй-вepoятнo щe изиcĸaт.Ho зa cъщитe тeзи ĸитaйци - ĸaĸтo и зa aнaлизaтopитe нa тexнoлoгичния ceĸтop - пpичинитe зaд пoзициятa нa Зyĸъpбъpг ca лecни зa paзбиpaнe. Paзpaбoтeнo oт Теnсеnt Ноldіngѕ Ltd. пpилoжeниeтo WеСhаt ce пpeвъpнa oт ceмплa ycлyгa зa изпpaщaнe нa cъoбщeния дo мяcтo, нa ĸoeтo пoтpeбитeлитe мoгaт дa пaзapyвaт, плaщaт, пopъчвaт xpaнa, дa ĸyпyвaт билeти зa ĸинo, дa пpaвят peзepвaции в pecтopaнти и дa cи зaпиcвaт чac пpи лeĸapя - бeз въoбщe дa нaпycĸaт плaтфopмaтa.WеСhаt имa oĸoлo милиapд пoтpeбитeлитe. Теnсеnt нe дaвa финaнcoвa инфopмaция cпeциaлнo зa пpилoжeниeтo, нo пpeз пocлeднoтo тpимeceчиe pъcтът нa пpиxoдитe oт peĸлaмa, плaщaния и дpyги ycлyги, cвъpзaни c нeгo, e oĸoлo 60%. Имeннo тo пoмoгнa нa ĸoмпaниятa дa ce пpeвъpнe в eднa oт нaй-влиятeлнитe в Πoднeбecнaтa импepия.Fасеbооk e \"нaяcнo ĸaĸ Теnсеnt ycпя дa интeгpиpa cъoбщeниятa c плaщaния и eлeĸтpoннa тъpгoвия в eднa плaтфopмa\", ĸaзвa Бeн Kaвeндъp, cтapши aнaлизaтop в Сhіnа Маrkеt Rеѕеаrсh Grоuр. Meниджъpитe във FВ oтдaвнa xвaлят Wесhаt.C тaзи пpoмянa Fасеbооk ce oпитвa дa нaмepи нoви нaчини дa пpaви пapи, oтвъд peĸлaмaтa. \"Te глeдaт ĸъм pacтeж в бъдeщe, виждaйĸи, чe тoвa e мeтoд, ĸoйтo paбoти\", ĸaзвa Kaвeндъp.Eднa oт нaй-cилнитe cтpaни e възмoжнocттa зa мoбилни плaщaния, чpeз ĸoятo пoтpeбитeлитe мoгaт дa плaщaт и във виpтyaлния cвят, и в peaлния физичecĸи. Taĸa Теnсеnt, ĸoятo нaвлизa вeчe и peдицa дpyги бизнecи, вĸлючитeлнo тъpгoвия нa дpeбнo и здpaвeoпaзвaнe, мoжe дa пpивлeчe лecнo пoвeчe ĸлиeнти, oбвъpзвaйĸи ги. ", "date": "2019.03.10", "title": "Зaщo нaй-гoлямaтa coциaлнa мpeжa в cвeтa иcĸa дa ce пpeвъpнe в ĸoпиe нa ĸитaйcĸoтo cyпepпpилoжeниe WеСhаt?"}
{"url": "http://www.cross.bg/putnitzite-poveche-letishtata-1598696.html", "text": "/КРОСС/ От обикновена транспортна спирка в началото, летищата се превърнаха в място, където спокойно може да изкараме няколко часа без да ни доскучае. Те се проектират така, че пътниците да се чувстват комфортно в тях (както и да похарчат там малко повече пари, отколкото възнамеряват). Ето и някои от триковете, които използват.Таблата и указателните табели са много, но още по-лесно за пътниците да се ориентират на летището е, ако виждат къде е гейтът им и пистата. Затова все повече летища залагат на това пътниците да имат видимост към нея, веднага щом минат проверките по сигурността.В 75% от летищата по света използват Helvetica, Frutiger, и Clearview - безсерифни шрифтове, които са по-изчистени и спомагат за по-бързо разчитане на написаното. Големината на буквите също е важна, за да могат надписите на табелите да се виждат отдалеч.Скулпторите на входа на терминалите например не са случайни - освен че придават характер на мястото, те са също и указателните табели. Когато ги видим, се ориентираме къде се намираме. Това са минутите или часовете, които прекарване на летището, след като сме минали всички проверки. Тогава пътниците са спокойни и нямат друго за правене, освен да обиколят магазините и да похарчат пари.В голяма част от летищата по света зоната за пазаруване се намира след проверката по сигурността, а за да стигнем до гейта си, просто няма друг начин, освен да минем през нея. Проучване на консултантската компания Intervistas показва, че duty-free зоните, при които пътеките обикалят през тях, генерират около 60% повече печалби от другите. ", "date": "2019.03.10", "title": "Как ни манипулират на летището?"}
{"url": "http://www.cross.bg/balurd-bili-vruh-1598683.html", "text": "/КРОСС/ Телата на двамата алпинисти Даниеле Нарди и Том Балърд, които от 24 февруари бяха в неизвестност, са открити под връх Нанга Парбат (8126 м). Те са били заснети от испанеца Алекс Чикон на около 5900 м височина по реброто Мъмери, но поради високата лавинна опасност в района, до тях не може да се стигне.Това беше потвърдено от италианския посланик в Пакистан Стефано Понтекорво, който публикува в Туитър снимката и обяви край на спасителната операция. От снимката се смята, че двамата са загинали при падане, след като са били вързани един за друг.Нарди, който е на 42 години и 30-годишният британец Балърд опитаха да изкачат осемхилядния връх по маршрут, който никой алпинист не е успявал да премине досега.", "date": "2019.03.10", "title": "Телата на алпинистите, изчезнали под Нанга Парбат, бяха открити"}
{"url": "http://www.cross.bg/dzhoni-ambur-nasilie-1598681.html", "text": "/КРОСС/ Джони Деп е завел дело срещу бившата си съпруга Амбър Хърд, в което настоява тя да му плати 50 млн. долара за накърнен имидж и клевета. Двамата бяха женени по-малко от две години, като по време на бракоразводното дело актрисата дори го обвини в домашно насилие.Деп твърди, че всъщност той е бил жертва на такова, а бившата му се опитвала да изчисти имиджа си и да вдигне кариерата си с допълнителен шум. По думите му Амбър го малтретирала, както правила и с предишния си партньор, пише ENews.Джони се надъхал да разобличи хубавицата след неин материал в Washington Post, в който тя надълго и нашироко описва домашното насилие, което е преживяла. Адвокатите на Хърд обаче са категорични, че тя никъде не е споменала името му и затова искът му срещу нея е смешен. На Джони обаче никак не му било смешно, тъй като след материала той започна да губи роли и дори бе освободен от договора си към поредното продължение на „Карибски пирати“.Бившата му от своя страна стана любимец на движението #MeToo, първата актриса обявена за шампион по човешки права на ООН, посланик на правата на жените в Американския съюз за граждански свободи и глобален говорител на L'Oreal Paris.", "date": "2019.03.10", "title": "Джони Деп съди Амбър за 50 млн. долара"}
{"url": "http://www.cross.bg/izbori-podpisi-reka-1598680.html", "text": "/КРОСС/ Днес в полунощ изтече срокът за събиране на подписи за кандидатите за президент на Северна Македония, съобщава БТА.Очаква се Държавната избирателна комисия да издаде официално съобщение за броя на кандидатите, изпълняващи условието за участие в президентските избори, след като преброи подписите.Общият кандидат на 31 политически партии от коалицията, водена от СДСМ и Демократичния съюз за интеграция, Стево Пендаровски получи подкрепата на над 60 депутати в парламента и събра над 32 хиляди подписа от граждани.Кандидатката на опозиционната ВМРО-ДПМНЕ професор Гордана Силяновска-Давкова събра необходимите подписи само за един ден. Около 16 хиляди граждани се подписаха в подкрепа на нейната кандидатура.Необходимите подписи бяха събрани и от Блерим Река, подкрепен от Алианс за албанците и движение Беса. На пресконференция той обеща по-различна президентска кампания от другите кандидати. \"Аз ще се уча от гражданите, президентът е в служба на гражданите\", каза Река.Кандидатите за президент на Северна Македония трябва да представят кандидатурите си в Държавната избирателна комисия най-късно до 21 март, а предизборната кампания ще започне официално на 1 април.Първият кръг на президентските избори е насрочен на 21 април, а евентуалният втори кръг - на 5 май.", "date": "2019.03.10", "title": "Трима са кандидатите за президентските избори в Северна Македония"}
{"url": "http://www.cross.bg/nyama-kitaii-obmenniya-1598684.html", "text": "/КРОСС/ Управителят на Китайската централна банка предупреди днес за нарастващи рискове пред световната икономика, предаде ДПА.На пресконференция в кулоарите на годишната сесия на китайския парламент И Ган каза, че рисковете включват една \"много турбулентна световна икономика\". Сред рисковете той изтъкна и продължаващата търговска война между САЩ и Китай, както и опасностите в самата китайската икономическа система.По въпроса за продължаващите американо-китайски преговори, които целят прекратяване на търговската война, И каза, че двете страни са постигнали консенсус по важни въпроси, като например този за обменния курс. Той каза, че двете страни са се съгласили да не обезценяват валутите си в опит да спечелят предимство в конфликта.САЩ обвиниха Китай, че нарочно обезценява валутата си, за да даде предимство на износа си.И Ган заяви, че Китай е положила много усилия в подкрепа на валутата си и няма да я обезценява, допълни Франс прес.\"Нека да подчертая, че ние няма да си служим с обменния курс за целите на конкуренцията, ние няма да си послужим с обменния курс, за да увеличим китайския износ или като средство за управление на търговските търкания\", каза той. \"Ангажирахме се да не го правим\", допълни той.", "date": "2019.03.10", "title": "Управителят на Китайската централна банка предупреди за нарастващи рискове пред световната икономика"}
{"url": "http://www.cross.bg/koreya-severna-sanktziite-1598685.html", "text": "/КРОСС/ Хакери от Северна Корея чрез кибератаки са похитили за периода от януари 2017 до септември 2018 около $ 570 милиона, включително в криптовалута.Както съобщава японският вестник Nikkei, съответните данни са дадени в доклада на Комитета на Съвета за сигурност на ООН за санкциите на Северна Корея, който ще бъде публикуван през март.Според експерти на комисията, през последните две години Пхенян е предприел най-малко пет успешни взлома на криптовалутни борси в различни азиатски страни.Освен това КНДР е могла да използва технология блокчейн, за да заобиколи приложимия за страната режим на санкции.В същото време севернокорейските компании започнаха активно да използват акаунти в YouTube и Instagram за продажбата на военно оборудване, което също е забранено от санкциите, се казва в документа.WeChat, според комисията, се превърна в друг инструмент, който позволява на Северна Корея да извършва незаконна търговия в открито море.По-конкретно чрез кореспонденция през чат-приложението е предавана информация за координатите на корабите, от които след това севернокорейските катери изпомпвали петрол или пренатоварвали стоки.По отношение на Северна Корея в момента съществува най-тежък режим на санкции, включително на финансови санкции, оръжейно ембарго, забрана за доставка на ракетно гориво, оборудване и материали с двойна употреба, както и износ на въглища, желязо, олово, морски храни и други продукти от страната.Последният път, когато санкциите бяха затегнати, бе на 22 декември 2017 година.", "date": "2019.03.10", "title": "Nikkei: Хакери от Северна Корея са прибрали около $ 570 милиона през 2017-2018"}
{"url": "http://www.cross.bg/borisov-etiopiya-aviokompaniya-1598686.html", "text": "/КРОСС/ Министър-председателят Бойко Борисов изпрати съболезнователна телеграма до премиер-министъра на Федерална демократична република Етиопия Абий Ахмед по повод трагедията със самолета на Етиопската авиокомпания.„С огромна покруса узнах за трагичния инцидент със самолета на Етиопската авиокомпания, отнел 157 невинни живота. Тази ужасна новина дълбоко ни разтърси\", пише българският министър-председател на етиопския си колега.„Моля приемете моето най-искрено съчувствие във връзка с този нелеп инцидент и безвъзвратната загуба на толкова много невинни човешки жертви\", посочва още премиерът Борисов.„Изразявам своите най-дълбоки съболезнования на семействата на загиналите, във връзка с тяхната непоправима загуба, както и на правителството на ФДР Етиопия в този тежък момент - искрена съпричастност и пълна солидарност\", пише още министър-председателят Борисов.", "date": "2019.03.10", "title": "Министър-председателят Бойко Борисов изпрати съболезнователна телеграма до премиера на Етиопия Абий Ахмед"}
{"url": "http://www.cross.bg/tyristi-angelkova-tyrtziya-1598687.html", "text": "/КРОСС/ Министерството на туризма ще предложи скоро механизъм за субсидиране на чартърите, каза пред БНР министърът на туризма Николина Ангелкова. Тя посочи, че такава програма би се отразила благоприятно, но няма да е насочена само към руските туристи, за които ранните записвания към момента сочат спад между 15 и 25%. Днес в Москва тя откри българския щанд на международната туристическа борса Интурмаркет 2019.Ако се отворят „крилата“ на сезона и допълнително ще се натовари базата по Българското Черноморие, обясни министърът.Запитана защо досега не е използвана възможността за субсидиране на чартърите тя каза, че механизмът е обсъждан още със създаването на министерството, но трябва да се спазва европейското законодателство за държавните помощи.Проучват се практики на страни членки на ЕС и скоро ще бъдат представени детайли. Целта е България да се конкурира с трети страни като Турция, Тунис, Египет, Сърбия и Северна Македония, които имат такива програми.„Борбата е за всеки един турист и конкуренцията в сектора е много голяма“, каза министърът.8,4 млрд. лв. са приходите от туризъм за 2018 г. Общо преките и непреките приходи от туризъм формират към 12% от БВП на страната, отчете тя.За спада на руските туристи тя каза, че причините са основно икономически. Ангелкова припомни подписаното споразумение в областта на туризма при посещението на руския премиер Дмитрий Медведев в България.Да върнем руския турист не само по Черноморието, но и целогодишно, посочи като цел Ангелкова. По темата за визите тя каза, че се обсъждат различни варианти, включително за многократни туристически визи за Русия и Турция.На въпрос дали е осъществима фериботната линия Бургас - Новоросийск Ангелкова каза, че в момента се прави икономически анализ за такъв превоз на туристи с техните леки коли, тъй като доскоро по линията са превозвани само товарни камиони.За изложението Интурмаркет 2019 тя посочи, че сериозен е фокусът върху регионите. Подготвят се споразумения с Асоциацията на руските региони, също и с отделни региони, с цел откриване на директни полети до Варна и Бургас.Министерството рекламира България целево на 16 пазара, сред които и Русия.Ангелкова отчете, че броят на германските туристи расте и през 2018 г. са достигнали почти 900 хил., затова ще се работи целево върху немския пазар.Към Полша, Чехия, Словакия, Унгария и Великобритания имаме насочена целева реклама. Като други важни пазари тя посочи Румъния, Гърция, Турция и Северна Македония. От съседните страни идват 4 – 4,5 млн. туристи годишно.Като друг приоритет министърът заяви привличането на туристи от САЩ, Китай, Южна Корея, Япония и Близкия Изток.Зимният сезон у нас отбелязва лек спад от 3% за декември и януари в сравнения с предишния сезон. Причината е спадът от Турция, породен от нестабилността на турската лира в периода на записванията. Лек спад се наблюдава и на гръцки туристи.", "date": "2019.03.10", "title": "Министерството на туризма ще обяви скоро как ще се субсидират чартърите"}
{"url": "http://www.cross.bg/zlatoto-ostana-tochki-1598688.html", "text": "/КРОСС/ Невяна Владинова спечели златото в многобоя при жените на международния турнир по художествена гимнастика в Лисабон.Българската националка събра сбор от 80.250 точки и заслужи златото в португалската столица.Втора остана друга родна представителка - Катрин Тасева, която заслужи среброто с резултат от 77.850 точки.Бронзът остана на Кахо Минагава от Япония.Останалите две българки направи също престижно класиране. Боряна Калйен остана пета, а 16-годишната Татяна Воложанина шеста.", "date": "2019.03.10", "title": "Страхотна Невяна Владинова грабна златото в Лисабон"}
{"url": "http://www.cross.bg/vreme-traditziya-tazi-1598689.html", "text": "/КРОСС/ В традицията наа неделята преди началото на се спазват, но  не са познати. Тъй като арменците отбелязват по , при който празникът се пада в периода между 22 март и 25 април, то и Великият пост започва във време, което е различно от това за Православната църква. В превод названието на този ден означава „” – по време на богослужението в църквата се изпълняват песнопения, които напомнят за безгрижния живот, които са имали Адам и Ева в Рая, преди да нарушат Божията повеля за ядене на плодовете от дървото за познаване на доброто и злото. По време на същото богослужение над олтара се спускат олтарните завеси, което символизира затварянето на райските врати за първите хора след грехопадението.   Според арменската традиция на трапезата за  се подреждат само постни ястия, подобно на трапезата за , като се слага и бяла халва с фъстъци или орехи. След края на трапезата с тази халва се изпълнява обичая хамкане. Трапезата тази вечер продължава до късно и не се вдига, докато в дома не дойдат маскираните групи.    В арменската култура маскарадните игри на са също така добре познати и  денят е известен и под името. Според по-старата арменска традиция обаче младежите на този ден се маскирали като войни на  – напомняйки за войната на арменците срещу персийското господство през V век. На загиналите в тази война е посветен и специален ден в арменския църковен календар, който винаги е в четвъртък от   – . В по-ново време маскирането е с костюми в стила на западната традиция, като неизменна част от него е доминото, с които се скрива лицето. По традиция маскирани групи посещават роднини и приятели и всички ги очакват с радост. При тези гостувания домакините се опитват да разпознаят маскираните, като им свалят маските от лицата, но ако не успеят, маскираните може да се разкрият едва след няколко дни.    В старите традиции е известен обичаят, при който се изработва примитивен календар, с който се отброяват неделите до Великден, наричан мормороз. Представлява голяма глава кромид лук, в която забождат седем пера от кокошка или пуйка, колкото са седмиците до Възкресение Христово. На две от тях се връзва конец или панделка – в зелено за Цветница и в червено – за Великден. Морморозът се закачва от стопанката на тавана – най-често в кухнята – и всяка неделна сутрин тя изважда по едно перо от него.   В четвъртъкът след  се чества  или. Той е свързан с битката в Аварайското поле през 451 г. когато 1036 войни, предвождани от арменския пълководец загиват в бой с персийските нашественици, които искат да унищожат Армения и да наложат на арменците зороастризма вместо християнството. Загиналите в тази битка войни, сред които според арменските хроники има и българска част, всички наричани Вартановци, са канонизирани от арменската църква за светци и всяка година в първия четвъртък от Великия пост в тяхна памет се отслужва помен. В миналото във всеки арменски дом в чест на мъчениците  на се приготвят и раздават на близки и съседи  малки пити с парче халва или домашно приготвена грис халва. На този празник празнуват имен ден и всички арменци, които нямат свой имен ден.              ", "date": "2019.03.10", "title": "Пун Парегентан - арменската символиката на празника "}
{"url": "http://www.cross.bg/luchi-sluntzeto-dobre-1598660.html", "text": "/КРОСС/ След дългата зима, първите слънчеви лъчи предизвикват леко вълнение в нас - чувството, че нещо хубаво предстои да се случи, придружено от прилив на енергия.Като изключим риска от развитие на рак на кожата, излагането на слънце е полезно за човека. Разбира се, този риск не е за подценяване, но и тук важи правилото за умереност във всичко. Защото слънцето ни кара да се чувстваме добре.Това се случва в нас на молекулярно и физиологично ниво. Когато денят нарасне и до очите ни започне да достига повече естествена светлина, тази \"информация\" се предава до специална част от мозъка ни, отговорна за образуването на мелатонин - хормонът на съня, чието повишаване ни помага да спим добре през нощта. Светлината потиска неговото отделяне, а когато се стъмни, концентрацията му в кръвта ни се повишава и очите ни \"натежават\".В същото време, друг хормон започва усилено да се синтезира под влияние на слънчевите лъчи - серотонинът. Той има обратно на мелатонина действие и ни кара да се чувстваме бодри и в добро настроение.Много хора страдат от сезонна депресия - чувстват се добре през пролетта и лятото, но липсата на достатъчно слънце през есента и зимата ги потиска. За борба с депресията се използват лекарства, наречени селективни инхибитори на обратния захват на серотонина (SSRI), които правят така, че в кръвта да се отделят по-големи количества серотонин.Ултравиолетовите лъчи на слънцето са отговорни и за синтеза на витамин D в тялото ни, а той, от своя страна, подобрява имунната ни защита и повишава нивата на серотонин в мозъка ни, т.е. подпомага и доброто ни настроение. ", "date": "2019.03.10", "title": "Защо слънцето ни прави щастливи?"}
{"url": "http://www.cross.bg/lozenetz-rezidentziya-subitieto-1598671.html", "text": "/КРОСС/ Социалисти от младежката структура на БСП в район „Лозенец“ организираха инициативата „Резиденция „Лозенец“ за всеки!“ пред главния вход на резиденцията.Според Министерството на отбраната, което стопанисва резиденция \"Лозенец\", тя е секретен обект, но според ценоразпис, качен на сайта на министерството, срещу сумата от 14 400 лв. всеки може да покани над 500 души на частно парти.Целта на инициативата на младите социалисти е паркът на резиденция „Лозенец\" да е достъпен през светлата част от деня за всички столичани и гости на столицата.Социалистите поставиха пред главния вход на резиденция „Лозенец“ голяма арка, на която закачиха над 100 цветни пликове за писма. На пъстрия фон те поканиха всеки преминаващ или пристигащ на събитието да си направи снимка заедно с една от цветните табели, на които се четяха послания като „Резиденция „Лозенец“ за всеки“ и „СТОП на двойния стандарт“, както и с цветни очила и шапки.„Отстояваме нашата позиция за парка на резиденцията, но искахме и да създадем настроение и положителен заряд. Затова избрахме да проведем събитието по този начин. Вярваме, че с положителни инициативи можем да предизвикаме промяна към по-добро в живота на гражданите на София“, сподели Габриел Вълков, председател на Младежко обединение в БСП – Лозенец.Във втората част на събитието социалистите раздаваха на преминаващите граждани листове и ги молеха да напишат защо според тях резиденция „Лозенец“ трябва да отвори врати за гражданите. Всички можеха да сложат своите послания в пъстрите пликове за писма, които организаторите бяха закачили пред входа на резиденцията. Младежите от БСП обещаха, че тези писма ще бъдат изпратени на министъра на отбраната Красимир Каракачанов.„Това, което се случва с резиденцията, е класически пример за паралелната държава, в която живеем. За едни може, а за голямата част от народа – не“, сподели Николай Велчев, председател на РС на БСП – Лозенец, който също участва в събитието.На място дойде и районният кмет на „Лозенец“ Любомир Дреков. Той поговори с присъстващите, които споделиха, че искат една зелена и по-достъпна за всички хора София.Събитието бе организирано под егидата на Младежко обединение в БСП – София като част от кампанията \"24х24\".", "date": "2019.03.10", "title": "Млади социалисти поискаха отваряне на парка на резиденция „Лозенец“ с пъстра инициатива"}
{"url": "http://www.cross.bg/rysiya-angelkova-vuzmozhnosti-1598672.html", "text": "/КРОСС/ Министърът на туризма Николина Ангелкова се срещна с изпълнителния директор на Асоциацията на туроператорите в Русия – АТОР Майя Ломидзе.Те разговаряха в рамките на работното посещение на българския министър в Русия, по време на международната туристическа борса Интурмаркет 2019.Акцент на дискусията бяха възможностите за насърчаване на двустранните пътувания.На срещата беше обсъдена и възможността за провеждане на съвместна конференция между туроператори, членове на АТОР и представители на българския бизнес.Това домакинство ще даде допълнителни възможности представителите на туристическия бизнес на Русия да видят на място разнообразните възможности, които предлага страната ни за почивка и пътувания, заяви министър Ангелкова.Майя Ломидзе определи като много успешна и ползотворна българо-руската конференция в областта на туризма в София, която бе открита от премиерите на България Бойко Борисов и на Русия Дмитрий Медведев.", "date": "2019.03.10", "title": " Николина Ангелкова се срещна с изпълнителния директор на Асоциацията на туроператорите в Русия "}
{"url": "http://www.cross.bg/margaritov-nyama-onlaiin-1598673.html", "text": "/КРОСС/ \"Потребителите все повече търсят хибридни модели между онлайн и офлайн пазаруването синовативни форми, като безкасовите плащания например. Това е движещият мотив на световни онлайн гиганти в електронната търговия да търсят варианти за откриване и на такъв тип обекти, които имат физическо присъствие и които задължително да са снабдени с най-новите технологии по отношение отчитането на покупките. Хем можете да отидете да видите и да пипнете стоката, хем да си я набавите по начин, който много прилича на сделките във виртуалната реалност - поставяте в кошницата, излизате от обекта и всичко това вече е Ваше\" това коментира председателят на Комисията за защита на потребителите Димитър Маргаритов в ефира на телевизия „Европа\" по повод дошлата преди дни от най-големия електронен магазин в света новина, че планира да разкрие физически магазини за хранителни стоки.„Ако погледнем какви са намеренията на този гигант в електронната търговия, по-скоро ще видим, че не става въпрос за „връщане на газта\" от онлайн пазара, а за търсене на нови модели, при които този търговец да присъства още по-активно в пазарната обстановка като цяло\", добави Маргаритов. Като се позова на данни от проучвания и от наличната в КЗП информация, той отбеляза, че все повече и повече хора използват онлайн търговията като способ за набавяне на основни стоки, като същевременно почти няма потребител, който все още от време на време поне да не посещава и нормален магазин от търговската мрежа.На въпрос на водещата Диана Радева дали тази трансформация няма да доведе до повишаване на крайните цени, Маргаритов посочи, че на този етап по-скоро сме свидетели на търсене на иновативни модели за търговия, които не влияят пряко върху цените и дори са полезни за потребителите, предвид изразеното от тях мнение за предпочитаните начини за пазаруване.„По отношение на ценообразуването няма да повлияе толкова пряко, освен ако не се стигне до един друг момент, за който също бяха поставяни въпроси при първите коментари на тази новина. Дали експанзията на подобен тип търговци, които набират все по-голяма популярност и заемат все по- голям пазарен дял, няма в някаква степен да се отрази на конкуренцията? Дали тези, разполагащи с огромни финансови ресурси компании, няма да започнат са „поглъщат\" конвенционалните търговски вериги, които в момента имат своите магазини в целия свят и едно време „погълнаха\" малките, за които все още има притеснения в държави, включително такива като България, че влияят негативно върху малкия и средния бизнес?\", каза още председателят на КЗП.Според него големият въпрос е доколко тази тенденция, ако тя се развива бурно през следващите години,няма да намали реалната конкуренция и оттам - потребителите да бъдат засегнати вече и като ценообразуване, и като предлагане на различните стоки и услуги, от които те имат потребност ежедневно.„Не трябва да забравяме, че всички държави в цивилизования свят имат национални контролни органи, които в подобни случаи следят за концентрация, придобивания, сливания и се произнасят дали не се стига до монополизиране на пазара\", завърши Маргаритов.", "date": "2019.03.10", "title": "Димитър Маргаритов: Потребителите все повече търсят хибридни модели между онлайн и офлайн пазаруването"}
{"url": "http://www.cross.bg/zaedno-shestvieto-karayancheva-1598674.html", "text": "/КРОСС/ Пред сградата на парламента парламентарният шеф и народни представители се включиха в шествието на толерантността и единението \"Заедно за България. Заедно за Европа\". Между 700-800 души се включиха в шествието.\"Хуманността, толерантността е нещо, което възпитаваме в нашите деца\", изтъкна Караянчева, изразявайки задоволство, че има много деца на днешното събитие.Тя отдаде почит към всички, които като един са застанали в защита на своите съседи и не са допуснали да отидат в концентрационните лагери.Караянчева иска да се противопоставим на антисемитизма . \"Много лошо дебне отвсякъде\", предупреди парламентарният шеф. Ние помним, поклон, заяви още тя.Президентът на световният еврейски конгрес Роналд Лаудер също уважи днешното събитие. Той критикува Пловдив марш, като го обяви за нацистки.Затова трябвало да се проведе днешният марш.Когато нацистите изпращали милиони към лагерите на смъртта, светът не казал нищо, припомни той.\"Днес в София изпращаме ясно послания към участниците в Луков марш- Не на омразата, не на съвременните нацисти, не на разделението с обществото\",доволен е Роналд Лаудер.\"Бог да благослови българите, Бог да благослови куража ви\", пожела още той.Кметът на София Йорданка Фандъкова заяви, че днес шествието е преминало през улиците на древния и млад град София. По думите ѝ народът ни избрал премъдростта Божия в дните на холокоста.\"Българският народ избра да подаде ръка на своите евреи\", припомни градоначалникът.Фандъкова настоя да не допуснем да покълват семената на омразата.\"Силата на доброто и мира побеждава, за да е по-добър светът\", категорична бе тя.Цветя бяха поднесени от редица институции, парламентарни групи и народни представители.", "date": "2019.03.10", "title": "\"Заедно за България. Заедно за Европа\""}
{"url": "http://www.cross.bg/tynis-roiiters-podade-1598675.html", "text": "/КРОСС/ Министърът на здравеопазването на Тунис Абдел-Рауф ел Шериф подаде оставка вчера, след като 11 бебета починаха за 24 часа в болница в столицата, продаде Ройтерс, като цитира съобщение на държавната информационна агенция ТАП.Здравното министерство и националната прокуратура са започнали разследване за причината на загадъчната смърт, която вероятно се дължи на кръвна инфекция, според съобщението. Гражданите на Тунис се оплакват от влошаване на държавните здрави услуги след свалянето на президента Зин ел Абидин Бен Али през 2011 г., което доведе до демократичен преход, но и до икономическа риза в страната. Според критици на правителството публичният сектор е затънал в корупция, отбелязва Ройтерс.", "date": "2019.03.10", "title": "11 бебета починаха в болница в Тунис, здравният министър подаде оставка"}
{"url": "http://www.cross.bg/bulgari-gordeem-zaednost-1598676.html", "text": "/КРОСС/ \"Днес имаме повод да се гордеем като българи. На този ден преди 76 години ние даваме на света пример за смелост, човечност и заедност. Лекари, учители, духовници, общественици, интелектуалци, политици, хиляди будни българи спасяват българските евреи. Ние показваме силата на общество, застанало твърдо срещу несправедливостта и злото. Нека пазим този спомен, да се гордеем като българи и да бдим мракобесието на фашизма никога да не се повтаря\" това написа председателят на БСП Корнелия Нинова във Facebook", "date": "2019.03.10", "title": "Корнелия Нинова:  Преди 76 години ние даваме на света пример за смелост, човечност и заедност"}
{"url": "http://www.cross.bg/shestvashe-onezi-ylitzite-1598679.html", "text": "/КРОСС/ \"В Деня на спасяването на българските евреи трябва да си спомним онези времена, когато по улиците шестваше омразата, и да не ги допускаме\" това каза пред журналисти лидерът на БСП – София Калоян Паргов на шествието по повод Деня на спасението на българските евреи, предаде репортер на Агенция „Фокус“.„Днес отбелязваме 76 години от спасяването на българските евреи и почитаме паметта на онези 11 343, които не успяхме да спасим и които загинаха в лагерите на смъртта. Днес е дата в българската история, която ни напомня за онези страшни времена, когато по улиците и площадите шестваше кафявата чума, шестваше омразата“, заяви Паргов и посочи, че в днешно време трябва да помним тези страшни моменти от световната история и да не ги допускаме отново.„Защото за поредна години по улиците на София шестваше Луковмарш, който напомни за онези времена. И ние, социалистите и софийската организация на БСП, категорично се противопоставихме на тези антисемитистки, неофашистки и нацистки прояви“, коментира лидерът на БСП-София. „Бог да прости всички починали. И нека си спомним думите на Юлиус Фучик – „хора, бдете“. И аз мога да добавя – хора, помнете“, каза още той. ", "date": "2019.03.10", "title": "Калоян Паргов: Днес трябва да си спомним времената, когато по улиците шестваше омразата"}
{"url": "http://www.cross.bg/tzvetanov-evrei-predsedatelyat-1598677.html", "text": "/КРОСС/ България спаси своите евреи и това, което се отчита от международната общност, показва, че страната ни е една от най-толерантните.Това заяви председателят на парламентарната група на ГЕРБ Цветан Цветанов на шествието по повод Деня на спасението на българските евреи., изтъкна председателят Цветанов.„Днес тук са много посланици и политици – нека това да ни направи по-единни и да покажем, че сме заедно за България и за Европа“, заяви още той.", "date": "2019.03.10", "title": "Цветанов: Спасяването на българските евреи показва, че страната ни е една от най-толерантните"}
{"url": "http://www.cross.bg/silen-gurtziya-posti-1598678.html", "text": "/КРОСС/ Хиляди българи посрещнаха изгрева на карнавала в град Ксанти, който е уникален. С тези тържества приключиха дните преди Великденските пости.Днес е много силен трафикът по цялата пътна мрежа на Гърция. Полицията дори въведе на места извънредни мерки по облекчаване на трафика със забрана за движение на товарни автомобили, която е валидна и утре. Гърците пътуват по традиция към родните си места за неделя на прошката или Сирни Заговезни, когато традицията повелява \"да поискаш и да дадеш прошка\".Утре в Гърция е неприсъствен ден, отбелязва се Чист понеделник. Започват строгите пости преди Великден.Рязко се повишиха цените на рибните продукти. От съюза на потребителите предупреждават да се пазарува само от лицензирани магазини, където се упражнява силен контрол върху качеството на рибните деликатеси. Цените на плодовете и зеленчуците също се движат нагоре, защото повечето гърци спазват поста.Очаква се в понеделник следобед много силен трафик. През 20 километра има екипи на пътна полиция, които следят стриктно за нарушения на шофьорите.", "date": "2019.03.10", "title": "Оживен пътен трафик в Гърция, пътната полиция е с увеличени екипи"}
{"url": "http://www.cross.bg/mart-tereza-sporazymenieto-1598666.html", "text": "/КРОСС/ Тази седмица британските депутати за последно ще трябва да решат как и кога страната ще напусне Европейския съюз, само дни преди уговорената за това дата: 29 март.", "date": "2019.03.10", "title": "Ключова седмица за Брекзит"}
{"url": "http://www.cross.bg/maslenitza-kazashko-selo-1598665.html", "text": "/КРОСС/ Десетки варненци и гости от Москва, както и от цяла Североизточна България присъстваха на пъстрото и шумно тържество, с което в село Казашко, Варненско отбелязаха Масленица. Това е празник на староверците в селото, който е свързан със Сирни заговезни. По традиция много от участниците бяха маскирани с карнавални костюми, те пяха и танцуваха, а накрая  прогониха зимата. Даниела Стойнова разказва за Масленица в село Казашко. ", "date": "2019.03.10", "title": "Масленица в село Казашко"}
{"url": "http://www.cross.bg/ompanii-ato-evpopa-1598658.html", "text": "/КРОСС/ Eвpoпeйcĸитe лидepи пpeoтĸpивaт пpивлeĸaтeлнocттa нa \"yдpянeтo нa eднo paмo\" нa нeвидимaтa pъĸa нa пaзapa, ĸaтo чacт oт ycилиятa зa изпpaвянe пpeд cилнo cyбcидиpaния и пoдпoмaгaн oт пpaвитeлcтвoтo ĸитaйcĸи ĸaпитaлизъм, пишe Тhе Wаll Ѕtrееt Јоurnаl.Haмecaтa нa пpaвитeлcтвaтa бe oбичaйнa пpaĸтиĸa и пoмoгнa зa cъздaвaнeтo нa ĸopпopaтивни шaмпиoни в дeceтилeтиятa cлeд вoйнaтa, нo cлeд нaмaлявaнeтo нa peгyлaциитe и yвeличaвaнeтo нa пpивaтизaциитe пpeз 80-тe гoдини нa ХХ вeĸ пpaĸтиĸaтa зaмpя. Ceгa в Eвpoпa, ĸoятo нe ycпявa дa ce cпpaви c ĸoopдиниpaнитe oт Πeĸин ĸoмпaнии и c иĸoнoмичecĸaтa мoщ нa CAЩ, вce пoвeчe пoлитици зaпoчвaт дa зaщитaвaт дъpжaвнaтa нaмeca.Πpeди дeceтилeтиe eвpoпeйcĸитe ĸoмпaнии бяxa нa въpxa във вcичĸи ĸлacaция зa нaй-гoлeмитe в cвeтa. Днec чeлнитe мecтa ca yзypпиpaни oт Kитaй. И зa пoвeчeтo eвpoпeйцитe пpичинaтa дaлeч нe ce ĸpиe в пaзapнитe cили.Дopи Гepмaния, oтдaвнa зaщитниĸ нa cвoбoднитe пaзapи, пoeмa пo тoзи път. B нaчaлoтo нa фeвpyapи миниcтъpът нa иĸoнoмиĸaтa Πeтep Aлтмaйep пpeдлoжи пъpвaтa нaциoнaлнa иĸoнoмичecĸa cтpaтeгия oт Bтopaтa cвeтoвнa вoйнa нacaм. Toй иcĸa дa зaщити жизнeнoвaжни индycтpии oт чyждecтpaнни пpидoбивaния, ĸaтo дopи дoпycĸa дъpжaвaтa дa пpидoбиe дял в ĸoмпaнии oт пoдoбни ceĸтopи.\"Гoлям пoддъpжниĸ cъм нa пaзapнaтa иĸoнoмиĸa, нo тaзи пaзapнa иĸoнoмиĸa e зaплaшeнa oт cyбcидии и пpoтeĸциoнизъм\", ĸaзвa тoй.Aлтмaйep пpeдcтaви cвoя плaн caмo дeн caмo дeн пpeди Eвpoпeйcĸaтa ĸoмиcия дa блoĸиpa cъздaвaнeтo нa пoтeнциaлeн шaмпиoн - cливaнeтo нa жп бизнecитe нa Ѕіеmеnѕ и Аlѕtоm. Двeтe ĸoмпaнии, ĸaĸтo и пoлитичecĸитe лидepитe в двeтe cтpaни, твъpдяxa, чe cдeлĸaтa e нyжнa, зa дa бъдe cъздaдeн гигaнт, ĸoйтo дa мoжe дa ce ĸoнĸypиpa c дъpжaвнaтa ĸитaйcĸa ĸoмпaния. Зaщитницитe нa cпopaзyмeниeтo нapичaxa cливaнeтo \"Аіrbuѕ в жeлeзoпътния cвят\".Фpeнcĸo-гepмaнcĸaтa Аіrbuѕ бe cъздaдeнa пpeз 1969, зa дa ĸoнĸypиpa Воеіng и чecтo e coчeнa зa пpимep ĸaĸвo мoжe дa пocтигнe Eвpoпa, aĸo бизнecът и пpaвитeлcтвoтo oбeдинят ycилия.Koмиcap Mapгpeт Becтaгep oбaчe нe cмятa тaĸa. \"He тpябвa дa пaдaмe в ĸaпaнa нa миcлeнeтo, чe пo-гoлямoтo винaги e пo-дoбpo\", cмятa тя. И пocoчвa, чe Eвpoпa мoжe дa ce пpeбopи c пpeдизвиĸaтeлcтвaтa чpeз чecтнa ĸoнĸypeнция.Aлтмaйep oбaчe ĸpитиĸyвa пoдxoдa ѝ: \"He мoжeм дa пpaвим peшeния зa ХХІ вeĸ нa бaзa пpaвилaтa oт ХХ вeĸ\".Πpeдxoднитe дeбaти пo въпpoca ce ĸoнцeнтpиpaxa въpxy oпититe нa пpaвитeлcтвaтa дa cъздaвaт нaциoнaлни шaмпиoни, ĸoитo дa paбoтят нa eвpoпeйcĸaтa cцeнa. Днec oбaчe нaй-гoлeмитe ĸopпopaции ca oт CAЩ и Kитaй. И cпopeд мнoжecтвo пoлитици пpaвилaтa в EC пpeчaт нa eвpoпeйcĸитe ĸoмпaнии дa ce ĸoнĸypиpaт нa cвeтoвнaтa cцeнa.Haдигaнeтo нa aмepиĸaнcĸи тexнoлoгични гигaнти ĸaтo Аррlе, Fасеbооk, Аmаzоn, Gооglе и мнoгo дpyги - зa cмeтĸa нa няĸoгaшнитe eвpoпeйcĸи лидepи ĸaтo Nоkіа - нaĸapa eвpoпeйцитe дa пpизoвaвaт зa cъздaвaнeтo нa \"eвpoпeйcĸи Gооglе\" и дpyги пoдoбни. Bъзxoдът нa ĸитaйcĸи ĸoмпaнии oт paнгa нa Нuаwеі или нaй-гoлeмият дocтaвчиĸ нa жп линии - дъpжaвнaтa СRRС - oтнoвo пoвдигa дeбaтa.Πo пoдoбeн нaчин пoлитицитe в Гepмaния пoдĸpeпят и cливaнe мeждy двeтe нaй-гoлeми бaнĸи в cтpaнaтa - Dеutѕсhе Ваnk и Соmmеrzbаnk, ĸoитo oщe нe мoгaт дa ce възcтaнoвят oт ĸpизaтa и дa ce cпpaвят c гигaнти ĸaтo ЈРМоrgаn.Becтaгep cъщo пoдĸpeпя нoвa индycтpиaлнa cтpaтeгия, нo cмятa, чe \"визиятa зa нaшитe eвpoпeйcĸи индycтpии нe тpябвa дa бъдe oфopмянa oт нaй-шyмнитe глacoвe\". ", "date": "2019.03.10", "title": "Зaщo пoлитицитe в Eвpoпa oтнoвo иcĸaт дъpжaвнa нaмeca в бизнeca?"}
{"url": "http://www.cross.bg/prestuplenie-noi-silistra-neiikov-1598663.html", "text": "/КРОСС/ \"С акцията срещу НОИ-Силистра се нанася тежък удар върху НОИ.\" това коментира бившият социален министър Иван Нейков коментира пред bTV.\"Това е престъпление на белите якички\", изтъкна той.По думите му подобно престъпление е възможно само с подкрепа отвътре.Нейков обясни, че въпросите за пенсиите и признаването на стаж се решава именно на ниво териториални дирекции на осигурителния институт.\"Поне през трима души трябва да мине една преписка, преди да се стигне до решение за отпускане на пенсия\", подчерта той.Той е категоричен, че е лошо, когато системата се пробива отвътре.Припомняме, че вчера спецпрокуратурата разкри подробности около акцията. Стана ясно, че заместник-кметове и общински съветници са се облажвали от схемата. На 8 март спецпрокуратурата и ГДБОП тършуваха в София и Силистрасрещузлоупотреби с издаване на ТЕЛК решения и източване на НОИ.След това разпитаха около 10 души, като за разпит бе отведен и директорът на клона на НОИ в Силистра Милен Пенчев.Според финансовия министър Владислав Горанов от НОИ са източени милиони.", "date": "2019.03.10", "title": "Иван Нейков: Аферата в НОИ-Силистра е престъпление на белите якички"}
{"url": "http://www.cross.bg/marinov-zelenata-film-1598657.html", "text": "/КРОСС/ Димитър Маринов представи официално лентата с негово участие \"Зелената книга\" на София филм фест. Лентата получи \"Оскар\" за най-добър филм преди две седмици в \"Dolby Theatre\".Във филма българинът си партнира с номинирания за най-престижния кино приз Виго Мортенсен и носителя на \"Оскар\" Махершала Али.Лентата е \"вдъхновена от истинското приятелство\", което успява да преодолее расизма и класовото разделение. Действието се развива в периода на сегрегацията в САЩ през началото на 60-те години на миналия век. Димитър Маринов влиза в ролята на руския челист Олег.\"Тук съм за да ви дам този момент, в който вие да се гордеете не с мен, а с това през което съм минал. Ако не бях минал през всичко в България, нямаше да съм това, което съм. Вярвайте - не съм взел и един час урок по актьорско майсторство в САЩ. Не исках да убият българското в мен\", каза Маринов преди началото на прожекцията на \"Зелената книга\".Актьорът се похвали, че става главен преподавател в елитна актьорска школа в Лос Анджелис.\"Написал съм 12 реплики на български и нито един студент няма да мине изпит, без да ги е научил\", каза още Маринов.Филмът е създаден по действителен случай. Дон Шърли е ямайско-американски класически и джаз пианист и композитор. Още на 9-годишна възраст той получава покана да учи в Ленинградската консерватория. През 1945 г. свири с Бостънската филхармония, а на следваща година - и с Лондонската. Той има докторска степен по музика, психология и църковно изкуство. Говори свободно осем езика и е бил талантлив художник. През 1962 г. Шърли изнася серия концерти в южните щати, а негов шофьор е Тони Лип (Виго Мортенсен). Двамата преминават през редица премеждия, породени от отношението към Дон заради цвета на кожата му.", "date": "2019.03.10", "title": "Димитър Маринов представи официално лентата с негово участие \"Зелената книга\" на София филм фест "}
{"url": "http://www.cross.bg/milkov-letishteto-pencho-1598667.html", "text": "/КРОСС/ „Сделката между ГЕРБ и ДПС не е от тази седмица. Голяма е вероятността летището да бъде взето от голяма компания с турски интереси. Това е част от сделката.“ това заяви народният представител от ПГ на „БСП за България“ Пенчо Милков пред БНР.Той подчерта, че въпросът за концесиите е вкаран в деловодството на НС на 27.02, десет дни по-късно вече е приет на първо четене.„Това е вреден за страната законопроект, който разчиства пътя към предоставяне на летището на частни фирми. Българското летище не е ли национална сигурност?“, попита Милков.По неговите думи с общи законопроекти, гласуване, осигуряване на кворум, ДПС участва в управлението от самото начало на това Народно събрание.Той е на мнение, че от време на време вкарват текстове, за да имитира опозиционност. „Не е страшно да кажат, че има коалиция ГЕРБ-ДПС, но да е основана на принципи, да има споразумение, което обществото да вижда. Когато се крие и непрекъснато се лъже, че това не е така, хората го усещат. То е повече от видно“, коментира народният представител.„Ако патриотите бяха излезли от зала, както направихме ние, законопроектът за мюфтийството нямаше да стане закон. Ставайки и говорейки по закона и канейки колегите си да влязат в зала, те фактически легитимираха приемането на закона. Осигуриха кворум, за да се приеме това вредно за страната решение“, каза още Милков. Според него това е поредното безумие, което е приело Народното събрание.", "date": "2019.03.10", "title": "Пенчо Милков: Концесията на летището е част от сделката между ГЕРБ и ДПС"}
{"url": "http://www.cross.bg/raniya-nyama-iiordaniya-1598659.html", "text": "/КРОСС/ Елегантност, почтеност и интуиция. Кралица Рания от години е пример за тези три качества, както и за много други. Съпругата на краля на Йордания започна и продължава своята нежна революция, доказвайки, че и в арабските страни жените имат своето заслужено място.Винаги стилна, премерена и грациозна, Рания е на корицата на мартенския брой на Harper's Bazaar Arabia. Просто няма коя друга да заслужи това място през месеца на жените, чиито права тя така ревностно защитава. А и на 22 март се навършват точно 20 години, откакто крал Абдула обяви съпругата си за кралица със специален указ.За тези две десетилетия Рания има десетки корици на модни списания. Въпреки това, всяка нова предизвиква огромен интерес. В интервюто си към фотосесията за списанието кралицата отново говори за светлото бъдеще, което иска да осигури на арабския свят.Безспорната харизма на кралицата на Йордания се допълва от нейното добро сърце и желанието и да помага на всичко, които имат нужда. А благодарение на властта си успява да осъществи това желание. \"С времето и опита се чувствам все по-добре в собствената си кожа. Няма нищо по-важно от това да бъдем истински, да казваме и да правим онова, в което вярваме.\", казва Рания.И допълва, че е научила е, пътят към успеха е дълъг, тежък и често неблагодарен.Но ако се оставим на критиката да ни парализира, никога няма да стигнем до края. А трудните избори, от които най-много се страхуваме, често са именно тези, които трябва да направим. И страхът е там, за да ни покаже, че си заслужават.  ", "date": "2019.03.10", "title": "Кралица Рания, една фотосесия за Harper's Bazaar Arabia и вдъхновяващите й думи"}
{"url": "http://www.cross.bg/ekipazha-airlines-putnitzi-1598668.html", "text": "/КРОСС/ Самолетът Boeing 777, който излетя от Истанбул с 326 пътници и 18 члена на екипажа, се приземи безопасно на летището в 17:35 ч., в събота, след като премина през необичайна турбуленция 40 минути преди кацане на летище JFK в Ню Йорк. 28 пасажери и 2-ма от членовете на екипажа, които са получили леки, незастрашаващи живота им наранявания, са били откарани в болница за цялостен преглед веднага след приземяването на самолета. 18 от тях са вече освободени след направени изследвания, а останалите 10 са все още под медицинско наблюдение като предпазна мярка. Сред пострадалите няма български граждани.Turkish Airlines, авиокомпанията, чийто основен приоритет е безопасността и благополучието на пътниците, е дълбоко огорчена от това неприятно събитие и следи отблизо състоянието на пострадалите пътници и членовете на екипажа, като им предоставя достъп до всичко необходимо.", "date": "2019.03.10", "title": "Официално становище на Turkish Airlines относно полет TK01 Истанбул – Ню Йорк"}
{"url": "http://www.cross.bg/razbi-aviokompaniyata-samolet-1598669.html", "text": "/КРОСС/ Етиопски самолет със 149 пътници и 8 души екипаж се разби на път за кенийската столица Найроби, предаде \"Ройтерс\".Полет ET 302 се е разбил на 62 километра югоизточно от столицата Адис Абеба, посочват от авиокомпанията, потвърждавайки, че самолетът е Boeing 737-800 MAX, регистрационен номер ET-AVJ.Самолетът напуснал летище Боле в Адис Абеба в 8.38 ч. местно време, преди да загуби контакт с контролната кула само няколко минути по-късно в 8.44 ч.\"Операциите за търсене и спасяване са в ход и нямаме потвърдена информация за оцелелите или за евентуални жертви\", се казва в изявление на авиокомпанията.Кабинетът на министър-председателя е изпратил съболезнования чрез Twitter на семействата на загиналите в катастрофата, без да предлагат допълнителни подробности.Последната такава голяма катастрофа беше през януари 2010 г., когато полет от Бейрут падна малко след излитането си.\n\t\t\t\t\t", "date": "2019.03.10", "title": "Етиопски самолет се разби със 157 души на борда (ВИДЕО)"}
{"url": "http://www.cross.bg/popov-kypa-svetovnata-1598702.html", "text": "/КРОСС/ Алберт Попов постигна историческо постижение. Макар и да не завърши в първия манш на последния за сезона слалом от редовната програма на Световната купа в Кранска гора, Попов си осигури участие на финалите на Световната купа.Те ще се проведат в Солдеу (Андора) през следващата седмица и в тях ще участват най-добрите 25 от всяка дисциплина през сезона.Днес Попов остана извън точките, но въпреки това в генералното класиране е 21-и с 95 точки и по този начин си осигурява участие в слалома на най-добрите в Андора, който ще се проведе следващата неделя.Финалите на Световната купа се провеждат от 1993-а година насам, а Алберт се превръща в първия българин, който ще участва в тях.Относно днешното състезание, Попов сподели, че лошата писта е помогнала доста за отпадането му.\"Стартирах с 20-и номер, по трасето вече имаше доста дупки, пропадна. Времето не позволи теренът да стегне добре през нощта. Направих една голяма грешка в началото, пистата ме прецака, но въпреки всичко продължих. Имах шансове въпреки това да вляза в Топ 30. Но долу поредната дупка ме извади от трасето и не завърших\", допълни той. Камен Златков зае 35-о място в първия манш, като изостана само на 0,16 сек от влизане във втория. На 11 март Попов и Йоан Тодоров ще стартират в Кранска Гора в гигантския слалом от финалите на Европейската купа. След това Попов заминава за Солдеу. Тодоров и Камен Златков пък ще участват на 12-и и в слалома от финалите на ЕК в Кранска Гора.  ", "date": "2019.03.10", "title": "Алберт Попов се класира за финалите на Световната купа"}
{"url": "http://www.cross.bg/gurtziya-sunarodnitzi-subitieto-1598704.html", "text": "/КРОСС/ Най-голямото българско хоро се изви под Акропола в гръцката столица Атина под съпровода на стоте кабагайди и песните на народния певец Илия Луков. Над 3 хиляди наши сънародници обедини първия български събор в Гърция. Той се състоя в центъра на Атина и хора от цялата страна, които живеят и работят тук дойдоха, за да се забавляват заедно. Датата не бе избрана случайно. Събитието е по случай Деня за прошка и бе отбелязана и 141-та годишнина от Освобождението. Организатори на събитието са сдружението \"Нашенци\" с ръководител Богомил Борисов. Реч произнесе посланикът на България в Гърция Н.Пр. Валентин Порязов, както и гръцкият евродепутат от партия Сириза Костадинка Кунева.Песни като \"Йовано, Йованке\", \"Кой уши байрака\", \"Либе, либе\", \"Кога зашумят шумите\" огласяха огромния площад и можеха да се видят сълзи на щастие и носталгия в нашите сънародници. Именно в Гърция е най-голямата българска диаспора. Над 300 000 наши сънародници живеят и работят в южната ни съседка.Проведе се и томбола с награди за малките българчета, водещ на събитието бе  лицето на новините на Тв Европа Ангел Бончев.Организаторите обещаха, че догодина отново ще се състои събитието в деня, в който си вземаме прошка.", "date": "2019.03.10", "title": "Най-голямото българско хоро се изви под Акропола "}
{"url": "http://www.cross.bg/internet-moskva-miting-1598705.html", "text": "/КРОСС/ Около 6500 души се събраха днес в центъра на Москва на митинг за свободата на интернет, предаде ТАСС, позовавайки се на данни на министерството на вътрешните работи.Акцията е била съгласувана с властите. Полицаи и гвардейци следят за реда и сигурността по време на проявата.Кметството на Москва разреши днес да бъде проведен митинг в подкрепа на свободния интернет от 14 ч. местно време с участието на до 10 000 души.Демонстрантите протестират срещу плановете Русия да се сдобие с независим от чуждестранни сървъри интернет.", "date": "2019.03.10", "title": "6500 души в Москва протестираха за свободен интернет  "}
{"url": "http://www.cross.bg/lopes-dvamata-dzhenifur-1598655.html", "text": "/КРОСС/ Дженифър Лопес е казала заветното „Да“ на своя приятел Алекс Родригез и двамата вече са сгодени. Певицата и бейзболната легенда публикуваха едновременно снимка в профилите си в Инстаграм, на която Eй Род държи ръката на Джей Ло, а на пръста й се мъдри пръстен с огромен диамант.Лопес и Родригез са неразделни от близо две години, а красивата им любов се превърна в емблематична за Холивуд. И двамата имат зад гърба си по един брак, а също така отглеждат заедно децата си – двете момичета на Алекс и близнаците на Дженифър от Марк Антъни.В момента двамата са на интимна почивка на Бахамите, сред чиито бели пясъци американският спортист е паднал на колене.Американските медии веднага се допитаха до най-луксозните бижутери в Ел Ей, които потвърдиха, че пръстена на Джей Ло е за шест цифрена сума. Според тях огромният камък е поне 15 карата, а в комбинация с платината, която обкантва диаманта цената му със сигурност надхвърля 1 мнл. долара.", "date": "2019.03.10", "title": "Дженифър Лопес се сгоди"}
{"url": "http://www.cross.bg/hursev-emil-lihvite-1598652.html", "text": "/КРОСС/  „Със скока на заплатите в публичния сектор, аналогично увеличение ще има и в частния” това каза в интервю за предаването „Събуди се” по Нова телевизия финансистът Емил Хърсев. По думите му, тази година доходите на българите ще растат много повече, отколкото икономиката, като цяло. Финансистът изрази позиция, че няма да има драстична драстично нарастване на цените след присъединяването ни към Еврозоната. Хърсев прогнозира, че лихвите по спестяванията в левове ще продължат да бъдат по-високи от лихвите на депозитите в евро. Според него, заради агресивната външна политика, която води администрацията във Вашингтон и конфронтацията между големите икономически сили - САЩ, Китай, Европейски съсюз, започва да се проявява ефектът на бумеранга.", "date": "2019.03.10", "title": "Емил Хърсев: Със скока на заплатите в публичния сектор, аналогично увеличение ще има и в частния"}
{"url": "http://www.cross.bg/vmesto-fitnesa-pravete-1598656.html", "text": "/КРОСС/ Ако искате да отслабнете е нужно да промените начина си на хранене, но и да се движите повече. За онези, които никак не обичат фитнеса ще се опитаме да очертаем някои разнообразни и забавни физически активности, които нямат нищо общо с фитнеса, но помагат в отслабването, поддържането на добра форма и настроение.1. Изведете кучето на разходка и потичайте с него.2. Включете се в доброволческа инициатива за почистване на зелени или градски площи.3. Играйте фризби.4. Вместо да легнете на дивана преди вечеря и да гледате телевизия, разходете се за половин час в квартала.5. Почистете задния двор на къщата или блока си.6. Покарайте лодка или колело в парка.7. Пуснете си музика и потанцувайте.8. Играйте волейбол.9. Вместо да шофирате колата си, ходете на работа с колелото.10. Всеки уикенд си набелязвайте дестинация, където да се разходите пеша. За предпочитане е да има и катерене.11. Вместо да стоите и да гледате как децата си играят, включете се в техните игри.12. Въртете обръч като в детството си.13. Вместо да си проверявате фейсбука, докато текат рекламите по телевизията, направете един планк.14. Правете йога вкъщи.15. Правете „циганско колело“. То напряга всички групи мускули и колкото и да изглежда като детска игра, всъщност е сериозно упражнение.16. Качвайте се по стълбите. Не използвайте асансьор.17. Правете упражнения, докато сте на работа. Тук можете да видите подходящи упражнения за офиса.18. Прибирайте се пеша след работа.19. Скачайте на въже вкъщи или на открито.20. Плувайте.", "date": "2019.03.10", "title": "20 начина да се упражнявате, ако мразите фитнеса  "}
{"url": "http://www.cross.bg/kramp-karenbayer-merkel-makron-1598653.html", "text": "/КРОСС/ Лидерът на германския Християндемократичен съюз (ХДС) се обяви против няколко от основните идеи, предложени от френския президент Еманюел Макрон за реформиране на Европа.", "date": "2019.03.10", "title": "Наследничката на Меркел се обяви против идеята на Макрон за минимална заплата в ЕС"}
{"url": "http://www.cross.bg/yanev-vsichki-stoi-1598661.html", "text": "/КРОСС/ \"Общият обем на всички проекти, зад които е застанала държавата и съответно е подпомогнала Българска агенция за инвестиции (БАИ), Министерство на икономиката, всъщност е на обща стойност 311 млн. лв. през 2017 г.” това каза в интервю за прадеването „Денят започва с Георги Любенов” по БНТ изпълнителният директор на БАИ Стамен Янев. „Докато 2018 г. говорим за общ обем от всички проекти, в размер на приблизително 850 млн. лв.”, допълни той. Янев съобщи, че преди няколко седмици БНБ е излязла със статистика, че има ръст на инвестициите над 10 процента. „Считам, че общият тренд е действително възходящ. И от наша страна това се показва във всички тези цифри”, заяви Янев. По думите му, към настоящия момент в БАИ се работи върху около 70 преписки и общият обем от всички тези преписки е приблизително 1, 7 млрд- лв. „Трендовете са все повече в развитие на иновациите, високите технологии”, поясни изпълнителният директор на БАИ. „Хубавото е, че България стои добре на картата на автомобилната индустрия, стои добре на картата на информационните и комуникационни технологии, също така, поради геостратегическото ни местоположение, имаме и засилена концентрация на фирми, които инвестират в логистика и транспорт”, каза още Стамен Янев.", "date": "2019.03.10", "title": "Стамен Янев: България стои добре на картата на автомобилната индустрия"}
{"url": "http://www.cross.bg/samoletna-katastrofa-ybi-dyshi-v-kolymbiya-1598646.html", "text": "/КРОСС/ Най-малко 14 души са загинали при самолетна катастрофа в Колумбия. Няма оцелели, са потвърдили местните власти. Новината е била потвърдена и от гражданската авиация. Сред загиналите е кмет, заедно със семейството му. Уточнява се, че трагедията се е разиграла в равнинната провинция Мета. Сигналът за бедствие е подаден в 10:40 часа сутринта местно време. Заради проблем с двигател пилотът се е опитал да кацне аварийно, но не се е получило. Самолетът на авиокомпанията Laser Aereo е изпълнявал полет от южния град Сан Хосе дел Гуавиаре до централната част на Вилявисенсио.Той се разбива по средата на полета си в Сан Карлос де Гуароа.", "date": "2019.03.10", "title": "Самолетна катастрофа уби 14 души в Колумбия"}
{"url": "http://www.cross.bg/lenta-posoka-dvizhenieto-1598662.html", "text": "/КРОСС/ Ограничено е движението на АМ \"Тракия\" в посока Бургас, съобщават от Агенция \"Пътна инфраструктура\". До 17 ч. ще е ограничено е движението в изпреварващата лента от 45 до 47 км на магистралата поради ремонтни дейности. Трафикът се осъществява в активната лента.Поради ремонт е ограничено движението в двете ленти при км 262, също в посока Бургас. До 13:00 ч. трафикът ще се пренасочва в аварийната лента.От агенцията съветват шофьорите да се движат с повишено внимание и съобразена скорост като спазват стриктно поставената сигнализация.Всички граждани могат да получават информация за актуалната пътна обстановка от интернет страницата на АПИ.", "date": "2019.03.10", "title": "Ограничено е движението на АМ \"Тракия\" в посока Бургас"}
{"url": "http://www.cross.bg/spasenieto-bulgariya-bulgarskite-1598664.html", "text": "/КРОСС/ Председателят на ПГ на ГЕРБ и зам.-председател на партията Цветан Цветанов ще се включи днес, 10 март 2019 г. (неделя) в шествие на толерантността и единението „Заедно за България, заедно за Европа“, съобщиха от пресцентъра на партията.Събитието се провежда по повод Деня на спасението на българските евреи и се организира съвместно от Организацията на евреите в България „Шалом“ и Столична община.Шествието ще тръгне в 11.00 часа от Паметника на Незнайния войн и ще премине през Храм-паметника „Св. Александър Невски“, Народно събрание и ще завърши на Паметника на спасението с церемония и поднасяне на венци и цветя.Специално за това значимо събитие в България пристига лично президентът на Световния еврейски конгрес Н. Пр. Роналд С. Лаудер.", "date": "2019.03.10", "title": "Цветанов ще се включи в шествие на толерантността и единението по повод Деня на спасението на българските евреи"}
{"url": "http://www.cross.bg/polet-iiork-samolet-1598647.html", "text": "/КРОСС/ 29 души са били ранени при турбуленция по време на полет от Истанбул до Ню Йорк. Самолетът на компанията Turkish Airlines изпълнявал полет до американското летище JFK. Той е превозвал 326 пътници и 21-членен екипаж. Пилотът е обявил извънредна ситуация. Според медици състоянието на пострадалите не е тежко. Не е ясно има ли приети в болница. Товарен самолет, който лети до Флорида от Канада, беше принуден да извърши аварийно кацане.Метеоролози вече предупредиха от рискове при пътувания със самолет заради неблагоприятни условия. ", "date": "2019.03.10", "title": "Повече от 30 ранени от турбуленция при полет от Истанбул до Ню Йорк"}
{"url": "http://www.cross.bg/poveche-chashi-pulna-1598682.html", "text": "/КРОСС/ Пролетта е сезонът, в който сякаш всичко започва нов живот. Време е да вдъхнете такъв и на тялото си. Любимата през последните години дума „детокс“ влиза в пълна сила. И можете да я вкарате на практика в ежедневието си още сега. Как?Вероятно сте чували, че трябва да приемате минимум 8 чаши вода на ден. Колко от вас го правят? Водата никога не е в повече, затова вместо да броите какво количество приемате, просто добавете 2 чаши и си осигурете пълна хидратация.Движението е живот. Затова не се мотайте, а започвайте да се движите. Ако не ви се практикува спорт всеки ден, то поне карайте колело или ходете пеша. Ще забележите как физическата активност ще подобри функционирането на тялото, ще ви освежи и ще ви тонизира.Зеленчуци като спанак, магданоз, целина съдържат куп витамини и антиоксиданти, които ще подсилят имунната ви система. Те, както и зеленият чай, са идеално средство за детокс.Дори да не сте вещи в това, можете да затворите очи, да си пуснете релаксираща музика и да освободите ума си. Това ще ви помогне да презаредите батериите.За да сте здрави и във форма, е много важно да сте добре отпочинали. Това значи да спите повече и качествено. Дайте си повече време за почивка като започнете да си лягате с половин час по-рано.За релакса и комфорта е много важно да имате подходящи условия за почивка. Всяка седмица почиствайте стаята си от прах, застояли чаршафи, изперете пердетата/измийте щорите, ароматизирайте въздуха. Може и да пренаредите мебелите, така че да ви е различно и по-уютно.", "date": "2019.03.10", "title": "Ежедневен детокс за пролетта"}
{"url": "http://www.cross.bg/evrei-bulgarskite-tzeremoniya-1598642.html", "text": "/КРОСС/ Отбелязваме 76 години от спасяването на българските евреи и почитаме паметта на жертвите на Холокоста.Шествие на толерантността и възпоменателна церемония ще се проведат в столицата. Пред Паметника на спасението до сградата на Народното събрание ще има и официална  церемония.Шествие на толерантността и единението на българския народ под наслов: „Заедно за България. Заедно за Европа“ организират Столичната община и  Организацията на евреите в България „Шалом“.Проявата ще тръгне в 11 часа от църквата „Света София“, през паметника на Незнайния воин  и ще стигне до мемориалната плоча до Народното събрание, където ще се проведе официална церемония в памет на 11 343 -мата евреи от Беломорска Тракия, Вардарска Македония и гр. Пирот, депортирани в нацистките лагери на смъртта. Слово ще произнесе председателят на парламента Цвета Караянчева.Заключителната церемония по повод Деня на спасението на българските евреи и почитане на жертвите на Холокоста ще се състои от 17 часа в Централната Софийска синагога с официално обръщение към българската еврейска общност от президента на Световния еврейски конгрес Роналд Лаудер.На днешната дата преди 76 години, благодарение на безпрецедентното обединение на български общественици, духовници, политици и граждани, е спасен животът на близо 50 хиляди български евреи.В Пловдив годишнината от спасяването на българските евреи ще бъде отбелязано  митинг-поклонение пред Паметника на благодарността в града.", "date": "2019.03.10", "title": "Отбелязваме 76 години от спасяването на българските евреи"}
{"url": "http://www.cross.bg/purviya-razgovor-provezhda-1598637.html", "text": "/КРОСС/ Преди 143 години се случва едно знаменателно събитие, което буквално променя пътя на човечеството: Александър Греъм Бел провежда първия успешен телефонен разговор, като за първи път на разстояние се предава човешка реч. За целта е бил използван течен предавател, който пренася знаменитите вече думи на Бел \"Господин Уотсън, елате, искам да ви видя\" до неговия асистент в съседната стая.Три дни по-рано - на 7 март, Бел получава патент за изобретението си, което описва като \"метод и апарат за предаване на глас и други звуци по телеграфен път чрез създаването на електрически трептения, подобни на тези на въздуха, съпътстващи глас или други звуци\".Изобретение, чието влияние нараства неимоверно през годините и води до появата на мобилните комуникации. 97 години по-късно, на 3 април 1973 година, служителят на Motorola Мартин Купър провежда първия мобилен разговор.", "date": "2019.03.10", "title": "10 март 1876 г. – Бел провежда първия телефонен разговор"}
{"url": "http://www.cross.bg/selo-kykerski-zagovezni-1598644.html", "text": "/КРОСС/ По случай Сирни Заговезни на много места в страната се провеждат карнавалните Кукерски игри. Над 100 кукери ще вземат участие в 44-тия традиционен празник на кукерите и маските в силистренското село Айдемир. Около 140 участници в шест кукерски групи от всички краища на България се събират в Айдемир на Сирни Заговезни. Най-малкият участник е на пет години. Местната група се подготвя още от края на миналия фестивал. Тя става все по-многобройна. От няколко години се включват и сърцати жени от селото, разказва кметът Денчо Георгиев.\"Така наречените \"високи кукерски маски\", те обикновено се появяват в нашето село след връщането на Южна Добруджа, има може би малко румънско влияние. Те по принцип се изработват от материали, свързани с поминъка на населението - кожи, пера, вълна. Те са облечени традиционно, съдържат пояс, навуща, цървули и около кръста звучат чанове и звукът на тези чанове служи за прогонване на злите духове от къщите на хората, от цялото село\".", "date": "2019.03.10", "title": "Над 100 кукери ще участват в празника на кукерите в село Айдемир"}
{"url": "http://www.cross.bg/rodeni-na-mart-1598641.html", "text": "/КРОСС/ , поп певец;, говорител на главния прокурор Сотир Цацаров;, композитор;, музикант;, естрадна певица;, хирург;, бивш депутат;, поетеса и преводачка;, изкуствовед и художник;, треньор по спортна гимнастика; ", "date": "2019.03.10", "title": "Родени на 10 март "}
{"url": "http://www.cross.bg/tzitira-telegraf-borisov-1598643.html", "text": "/КРОСС/Единни и със силна листа ще бием ГЕРБ - от евровота зависи дали ще удържи властта. Тези думи на лидера на ПЕС Сергей Станишев цитира „24 часа“. Пред симпатизанти на БСП в Пловдив Станишев и трима други евродепутати на партията казаха, че имат самочувствието, че са бранили националния интерес. Ако БСП спечели в страната, но няма съюзници навън, ще ни смачкат, казва още Станишев. Първо да кажем какво правим за интересите си в Европа, а после - кой ще го прави - цитира ежедневникът изказване на лидера на БСП Корнелия Нинова за листата с кандидати на партията за евроизборите през май.Етнически ужас няма да допусна, цитира „24 часа“ изказване на премиера Бойко Борисов по повод решението на управляващите от ГЕРБ да подкрепят законови промени, с които се опростяват 8 милиона лева задължения на мюфтийството.И комета да падне БСП ще кажат, че е било по мое време, цитира „Телеграф“ още от изказването на премиера Бойко Борисов. Борисов коментира, че решението на парламента е да се плаща и на поповете, и на владиците, и на ходжите, и на мюфтиите, пише още изданието.90 процента от борчовете на българите се събират от колекторски фирми, за чиято дейност няма закон, обобщава „Телеграф“ годишния отчет на Камарата на частните съдебни изпълнители. „Хората да внимават какво подписват, защото след многобройните промени в законодателството в полза на длъжниците в производствата при ЧСИ правата им са защитени, но не така стоят нещата с останалите 90 процента“, цитира „Телеграф“ председателят на камарата Георги Дичев.", "date": "2019.03.10", "title": "Преглед на печата за 10 март"}
{"url": "http://www.cross.bg/venetzyela-sityatziyata-protest-1598645.html", "text": "/КРОСС/ До сблъсъци между демонстранти и полиция се е стигнало по време на днешния протест в столицата на Венецуела Каракас, предаде АФП. Съобщава се за най-малко трима задържани. Полицията се е опитала да блокира демонстрантите. Припомняме, че самопровъзгласилият се за президент Хуан Гуайдо по-рано призова своите привърженици да излязат на протести. В \"Туитър\" той написа, че ще останат изненадани тези, които вярват, че могат да спрат недоволните от протест. Това обаче направи и президентът Николас Мадуро. Голяма част от Венецуела е без ток няколко денонощия.Спиранията на тока доведоха и до сривове в телекомуникациите и интернет връзката.Критична е ситуацията в болниците, които не разполагат електрогенератори.Ден по-рано националната електрическа компания на Венецуела Corpoelec заяви, че причина за спирането на тока е диверсия срещу най-голямата ВЕЦ в страната, а Николас Мадуро директно обвини \"американския империализъм\" за липсата на ток. Министърът на комуникациите и информацията обясни ситуацията с кибератака.\n\t\t\t\t\t", "date": "2019.03.10", "title": "Сблъсъци на протеста във Венецуела (ВИДЕО)"}
{"url": "http://www.cross.bg/gaza-raneni-izrael-1598648.html", "text": "/КРОСС/ Израел удари Ивицата Газа тази нощ, съобщиха световните информационни агенции.От армията са потвърдили за въздушните удари. Според военните, действията им са в отговор на ракетна атака.От Газа по територията на Израел е била изстреляна ракета. Армията е поразила цели на радикалното палестинско движение Хамас, намиращи се в северната и южната част на Газа. Няма данни за жертви и ранени. Припомняме, че подобни протести и насилия са почти всекидневие в региона.При последната вълна на насилие в региона са загинали 250 души, а други 25 000 са били ранени.Израелските власти обвиняват за тези вълнения движението Хамас, което управлява Газа и открито призовава към атаки срещу израелци.Израелският премиер Бенямин Нетаняху заплаши по-рано със спиране на средства за палестинците. Поводът бе убийството на израелско момичеМиналата година Израел не успя да прокара резолюция срещу Хамас в ООН, но обяви за успех самото гласуване на такъв документ.", "date": "2019.03.10", "title": "Израел удари Газа след ракетна атака"}
{"url": "http://www.cross.bg/provezhda-godini-koreya-1598649.html", "text": "/КРОСС/ Северна Корея провежда днес парламентарни избори, съобщиха световните информационни агенцииВероятно вотът ще заздрави властта на лидера на Ким Чен Ун и ще засили националното единство след провала на втората срещана върха със САЩ.Севернокорейците на възраст над 17 години ще гласуват за избиране на новидепутати за Върховния народен съвет - законодателен акт, който се провежда на всеки пет години.Гласуването се провежда от 9:00 до 18:00 часа. На изборите през 2014 г. бяха избрани общо 687 депутати, които замениха 55% от дотогавашните членове.Гласуването е задължително и се счита за формалност. Официалната избирателна активност бе изчислена на 99-97% за последните избори, като 100% бяха гласували за одобрените кандидати.Очаква се резултатите от изборите да бъдат обявени в понеделник или вторник.", "date": "2019.03.10", "title": "Северна Корея провежда парламентарни избори"}
{"url": "http://www.cross.bg/bila-politziyata-ybita-1598650.html", "text": "/КРОСС/ Около 500 души се събраха снощи на бдение в западногерманския град Вормс, за което призоваха приятелите и семейството на 21-годишна жена, убита от отхвърлен кандидат за убежище от Тунис, предаде ДПА, като се позова на полицията. Пред дома на жертвата, където тя е била убита, участниците в бдението запалиха свещи и оставиха цветя. Всичко премина много спокойно, заяви представител на полицията на Вормс. Активирани са мерки за полицейска охрана на кмета Михаел Кисел след получена смъртна заплаха, добави полицейският говорител, без да уточни естеството и мотива за заплахата. Жената била убита в нощта срещу сряда в къщата на родителите ѝ, където била намерена с многобройни прободни рани. Тя живеела на последния етаж на триетажната къща. Според прокурора общо й били нанесени между 10 и 15 прободни рани в гърба, шията, гръдния кош и ръцете. 22-годишният ѝ приятел тунизиец е задържан по подозрение в убийство. Мотивът му все още е неизвестен, но прокуратурата обмисля да поиска психиатрична оценка на отхвърления кандидат за убежище. Мъжът се предал на сутринта след инцидента и обяснил, че е убил приятелката си при скарване. Предполагаемото оръжие, с което е извършено убийството - голям кухненски нож, е открито. Молбата за убежище, която мъжът подал през октомври 2017 г., е била отхвърлена и германската полиция го издирвала за депортиране по времето на убийството.Той бил известен на полицията във връзка с поредица престъпления, включително причиняване на телесна повреда, наркопрестъпления и принуда. Той излежал и триседмична присъда затвор за кражба през октомври. Според полицията е използвал няколко самоличности. Единствената му адресна регистрация била в приемния център за бежанци в Карлсруе, като бил настанен първоначално, но след това нямал постоянно местожителство. ", "date": "2019.03.10", "title": "Протести в Германия след убийството на млада жена от кандидат за убежище"}
{"url": "http://www.cross.bg/godina-arabadzhievi-tyk-1598651.html", "text": "/КРОСС/ Семейство Арабаджиеви не са се укривали в къщата с кулата, в която бяха арестувани, а са пристигнали там два дни преди да бъдат задържани. Те сами са се предали, каза пред bTV Георги Семерджиев. Той обаче не пожела да бъде сниман, нито записван, тъй като срещу него имало два атентата и присъствието на медиите значително излагало живота му на риск. Документите за екстрадицията на Ветко и Маринела Арабаджиеви вече са изпратени в Испания. Очаква се испанските власти през следващите 2 седмици да преценят, в зависимост от обвинението, къде да се гледа делото за екстрадиция. Според източници на bTV семейство Арабаджиеви са настанени в затвор в Барселона. Испанци разказват, че са виждали семейството в скъпия имот и по улиците на Кабрера де Мар много пъти през последната една година и са ги мислили за новите им съседи. За някои от местните Маринела и Ветко са направили впечатление още преди година. – Мисля, че знам кои са. Те са българи, които имат много пари и си купиха къща тук. – Ето там. – Да, има кула. Тук се вижда малко от нея. – От една година. Купиха си къщата, реновираха я цялата, караха скъпи коли и никой не знаеше откъде са дошли и какви са. Къщата знам, че я продаваха за милион и нещо, но понеже не я купуваше никой, й падна цената и накрая я продадоха за 600 хиляди евро. Преди две години я продадоха и от една година я ремонтират, странно беше, че си доведоха работници от България и караха скъпи коли с български номера. Например кола, която струва над 100 000 евро. Според други жители на Кабрера де Мар имотът с кулата е продаден на Георги Семерджиев през 2016 година. В селото имоти си купуват двама трима българи на година. Най-скъпият имот, продаден на българи, е на стойност 1,5 милиона евро.  казва Хуан. – Не знам, но виж, за 100 квадрата се дават 200 – 300 хиляди евро втора ръка. Ето виж, тук има къщи с басейни за милион и двеста хиляди. В селото е забранено да се снимат частните имоти дори и да е от улицата. Самата полиция подсигурява видеонаблюдението за тези имоти, а въпросителните около задържаните Ветко и Маринела Арабаджиеви продължават да се увеличават.", "date": "2019.03.10", "title": "Арабаджиеви не се укривали, пристигнали в Испания два дни преди ареста"}
{"url": "http://www.cross.bg/nego-bili-kodrat-1598636.html", "text": "/КРОСС/ Свети мъченик Кодрат се родил и възпитавал при следните обстоятелства. По време на жестокото гонение срещу християните от нечестиви царе и князе Христовите изповедници били подлагани на ужасни мъчения; поради това много вярващи, боейки се от непоносимите мъчения, оставяли градовете, жилищата и имуществото си. Бягайки, те се скривали в планините и пустините, за да съхранят невредима светата вяра в Христа, приемайки по-добре да живеят със зверовете, отколкото с нечестивите идолопоклонници.В тези тежки времена една благочестива жена на име Руфина поради страх от мъченията избягала от Коринт (главният град на Ахайя, просветен от апостол Павел, бел.ред.) в пустинята и там се криела в непроходими места. По време на бягството от града Руфина била бременна и когато дошло време, родила в пустинята младенец от мъжки пол и след това, като преживяла още няколко дни, починала. Бог, Който дава храна на всяка плът, отваря ръката Си и насища всичко живо (сравни Пс. 103:27-28), не оставил осиротелия младенец, но станал баща и майка за него, възпитател и хранител. По заповед на Всевишния Бог отвисоко се спускал облак и стелейки се по земята, от него излизала сладка роса на устата на младенеца. Така облаците хранели детето като с мляко или мед дотогава, докато не поотраснал и не започнал сам да се храни с пустинни треви.Така, подобно на свети Йоан Кръстител, младенецът живеел в пустинята, пазен от Бога, наставляван и вразумявай в богопознанието (Лук.1:80) от Светия Дух. Вече в юношеска възраст, той бил намерен от вярващи хора; те го завели в града, където се учел да чете книги и усвоил лечебното изкуство. Но той не толкова лекувал болестите със своите познания, колкото ги изцелявал с дадената му свише благодат. Тъй като от детство бил привикнал към пустинното безмълвие, той особено се стараел да се отдалечава от човешката суета: обичайки уединението, голяма част от живота си прекарвал в планините и пустините, отдавайки се на богомислие. Когато идвал по някаква работа в града, на всички дарявал неизброими блага, лекувайки телесните болести и с Божие слово изцелявайки душевните недъзи. Но той не задълго оставал в града, бързайки отново към приятното за него пустинно уединение, в което и се приближил към старостта. Тук, в пустинята, при него идвали, обичащи го в Христа, желаещи да се насладят на вида на светолепното му лице и да получат наставление от неговите боговдъхновени беседи; каквито били Киприан, Дионисий и Анект, Павел и Крискент, които заедно с него пострадали за Христа.След убийството на шестимата мъченици Кодрат, Киприан, Дионисий, Анект, Павел и Крискент били измъчвани и по различен начин погубени и останалите заловени християни. Другият Дионисий бил заклан с нож, а Викторин, Виктор и Никифор (след като приемник на Иасон станал Тертий) били сложени в каменен хаван и скълцани в него. Клавдий починал след отсичане на ръцете и нозете; Диодор сам се хвърлил в приготвения за него огън и в него, като в светъл чертог, починал в мир. На Серафион била отсечена главата, Папий бил хвърлен в морето. Също и Леонид, след като претърпял множество страшни мъки от управителя Венуст, сменил Тертий, бил хвърлен в морето.На мъки за Христа се решавали и свети жени, подражавайки на свети Кодрат и пазейки в сърцата си наставленията му - Хориса, Нунерия, Василиса, Ника, Гали, Галина, Теодора и много други жени, а също и мъже. Едни от тях се преселили при Господа, бидейки посечени с меч, други били удавени във вода или убити по друг мъчителен начин. Всички те заедно със своя наставник свети Кодрат били причислени към лика на мъчениците, получили победни венци от десницата на Христа Бога, на Когото слава с Отца и Светия Дух во веки. Амин.", "date": "2019.03.10", "title": "Страдание на светите мъченици Кодрат, Киприан, Дионисий, Анект, Павел, Крискент и другите с тях"}
{"url": "http://www.cross.bg/stava-zapochva-otkriva-1598638.html", "text": "/КРОСС/  - Решителната победа на римляните над картагенците в Битката при Егадските острови слага край на 23-годишната Първа пуническа война.- Докато плава към Перу, испанският свещеник и пътешественик Фрай Томас де Берланга открива архипелага Галапагос. - Кралят на Англия Чарлз I разпуска парламента и установява 11-годишна кралска диктатура. - Джеймс Кук открива остров Стюарт, южно от Нова Зеландия. - Карл Маркс е избран в Париж за президент на Комунистическата лига.- В САЩ са пуснати в обръщение първите банкноти. - Руският физик Александър Столетов открива фотоефекта. - Кот д'Ивоар става френска колония. - Руско-японска война: Приключва битката при Мукден. - Вестник Мир уличава в корупция при доставката на патрони за българската армия министър-председателя Рачо Петров, министъра на войната ген. Михаил Савов и други високопоставени държавни служители.- При най-голямата производствена авария в мина в Европа - в Северна Франция, загиват 1099 души, включително и деца-миньори.. - В Китай е забранено робството.- Юан Шикай става временен президент на Китайската република. - Приета е комунистическата конституция на Украйна. - В Пирея (Гърция) е основан футболният клуб Олимпиякос. - B Германия от Адолф Хитлер като държавен закон с трудовото законодателство от 10.ІІІ. са установени 40 часова петдневна работна седмица при нормиран трудов ден и платен годишен отпуск от 12 до 21 дни за работниците. - Холокостът и България: Започва депортиране на 7144 евреи от Вардарска Македония. - Започва парична реформа в България, регламентирана с постановление на Министерския съвет от 7 март 1946 г.- Генерал Фулхенсио Батиста извършва държавен преврат в Куба и застава начело на властта. - Официално е открит стадиона Георги Аспарухов с мач между ПФК Левски (София) и ПФК Спартак (Плевен). - Започва първото самостоятелно околосветско плаване на жена - на Кристина Хойновска от Полша. - Астрономи от НАСА откриват пръстените на Уран.- САЩ налагат ембарго на вноса на нефт от Либия, заради подкрепата ̀и за терористични групи. - Основан е естонският футболен клуб Флора Талин. - Приета е Конституцията на Република Адигея. - Кубинецът Франциско Ферерас поставя световен рекорд по дълбочина на гмуркане без специални средства - 130 метра. - Официално е открита австралийската писта за автомобилни състезания Албърт Парк в Мелбърн. - Костас Караманлис става министър-председател на Гърция. - Космическият апарат Марс Риконъсънс Орбитър достига орбитата на Марс. ", "date": "2019.03.10", "title": "10 март в историята"}
{"url": "http://www.cross.bg/zagovezni-sirni-prosti-1598633.html", "text": "/КРОСС/  e празник на всеобщото опрощение, на възстановяването на човешката взаимност и уважение. От стари времена прошката е сред великите символи на човешкия морал и благородство, защото само човекът с дълбок вътрешен мир може искрено да прости и да поиска прошка!Сирни Заговезни е празник, който не е на постоянна дата и се пада всяка година .Празникът се нарича още Поклади и Прошка. В Неделя Сиропустна прошка си вземат млади от стари, децата от родителите, младоженци от кумове - целувайки ръка се изричат: \"Прощавай..., мале, тате\". \"Господ да прощава, простен да си!\" - е задължителният отговор. Веселието по време на вечерта е най-голямо по време на т.нар. хамкане на халва, парче сирене или сварено яйце.Сирница, Сирни Заговезни, Прошка, един от най-големите християнски празници, на които Църквата призовава вярващите да пречистят душите си, да изпълнят с мир и любов сърцата си, за да посрещнат възкръсналия Христос. Сирни Заговезни поставя началото на най-продължителния пост през годината, дни на въздържание и смирение. — в сряда, петък и неделя се връзват люлки и момците и момите се люлеят за здраве. Също така през цялата седмица (или само на Сирни заговезни) се палят огньове и пак за здраве се прескачат; после около тях се играят хора и се пеят песни. Затова празникът се нарича и Поклади.Някъде е разпространен обичаят оратници (огруглици) — това са факли от слама, които всеки стопанин завърта около главата си; така се прогонват нечистотиите от всяка къща.Много попуплярен е и обичаят хвърляне на стрели. Всеки ерген изстрелва с примитивно направен лък запалена стрела в двора на момата, която харесва. Обикновено това продължава до късна нощ на Заговезни. Семейството на момата стои будно, за да гаси, ако трябва, пламъците. В това време момата събира стрелите — колкото са повече, толкова тя е по-горда пред дружките си, защото е по-харесвана.В някои български селища на този ден казват: \"простено - прости!\", т. е. \"аз ти прощавам и ти ми прости\". Защото и в Библията е казано, че който не прости прегрешенията на ближния си, и Бог няма да му прости безбройните прегрешения, с които всеки ден го прогневяваме. Обичаят хората да се маскират по Заговезни датира още от Средновековието и дори много преди това, като у нас е разпространен само в някои краища. Маските трябва да прогонят злите духове, които бродят между хората, карнавалът символизира победата на светлината над мрака, т. е. настъпването на пролетта и края на зимата. Повод да се организира домашен празник карнавал, повод за веселие и за обща трапеза.", "date": "2019.03.10", "title": "Сирни Заговезни, Прошка"}
{"url": "http://www.cross.bg/edno-taka-zhiveii-1598632.html", "text": "/КРОСС/ \"Живей така, все едно ще умреш утре. Учи така, все едно ще живееш вечно\".Махатма Ганди", "date": "2019.03.10", "title": "Живей така, все едно ще умреш утре"}
{"url": "http://www.cross.bg/trapezata-na-sirni-zagovezni-1598634.html", "text": "/КРОСС/ На празничната трапеза се слагат млечни и яйчени продукти. Приготвят се баница със сирене, варени яйца, варено жито, халва с ядки. Прието е да се извършва и обичаят „хамкане“ – на червен конец се завързва и се спуска от тавана парче бяла халва или варено яйце. Най-възрастният мъж завърта конеца в кръг и всеки член от семейството, главно децата, се опитва да хване халвата или яйцето с уста. Който успее, ще бъде жив и здрав през цялата година.", "date": "2019.03.10", "title": "Трапезата на Сирни Заговезни"}
{"url": "http://www.cross.bg/maslenitza-blini-sheiini-1598635.html", "text": "/КРОСС/ Масленица (Сирни заговезни) е древен славянски празник, дошъл до нас от езическата култура и запазил се след приемането на християнството. Църквата включила Масленица към списъка със своите празници, като го нарекла Сирни заговезни или Безмесна седмица, защото Масленица се пада в седмицата, предшестваща Великия пост. Неотменна част от празника било пързалянето с шейни, теглени от коне, на които слагали най-добрата сбруя. Младежите, които искали да се оженят, си купували шейни специално за тази езда. В пързалянето задължително участвали всички юноши. Наред с конските шейни много разпространено било пързалянето с шейни по ледени пързалки. Сред обичаите на селската младеж, изпълнявани на Масленица, били прескачането на огън и превземане на снежна крепост.В продължение на много векове Масленица запазила характера си на народно веселие. Всички традиции са насочени към това да се прогони зимата и да се пробуди природата от сън. Празникът се посрещал с хвалебствени песни на заснежени хълмове. Символ на Масленица било сламено чучело, облечено в женски дрехи, заедно с което се веселили, а после запазвали или изгаряли на огъня заедно с блин, който чучелото държало в ръка.Блините (вид руски палачинки) са основното ястие и символ на Масленица. Пекат ги всеки ден от понеделник, но особено много в четвъртък и неделя. Традицията за приготвянето на блини в Русия идва още от времената на преклонение пред езическите богове. Именно богът на слънцето Ярило е бил молен да прогони зимата, а кръглия изпечен блин, много приличал на лятното слънце.По традиция, всяка стопанка имала своя специална рецепта за приготвяне на блини, която се предавала от поколение на поколение по женска линия. Блините се приготвяли основно от пшеница, елда, овес, царевично брашно, добавяли им пшенична каша, картофи, тиква, ябълки, сливи.В Русия съществувал обичай: първият блин винаги бил за упокой, по правило той се давал на бедните за помен на всички починали или се поставял на прозореца. Ядели ги от сутрин до вечер със сметана, яйца, хайвер и други вкусни подправки, като ги редували и с други вкусни ястия.Цялата седмица на Масленица била известна като „честна, широка, весела, боярска – масленица, госпожа Масленица“. И до днес всеки ден от тази седмица има свое наименование, което е свързано с това, какво трябва да се прави през него. В неделята преди празника по традиция се посещавали роднини, приятели, съседи, а също се канели гости. Понеже в масленичната седмица не трябвало да се яде месо, последната неделя преди Масленица се наричала „месна неделя“, когато тъстът канил зет си „да дояде месото“.– посрещане на празника. През този ден се правели ледените пързалки на хълмовете. Сутринта децата изработвали чучелото Масленица, обличали го и го разнасяли по улиците. Правели се люлки, маси със сладки неща.- \"заиграване\". През този ден започват веселите игри. От сутринта девойките и младежите се пързалят по хълмовете, ядат блини. Ергените търсят невести, а момичетата – съпрузи (въпреки че сватби се правели чак след Пасха).– „лакомница“. На първо място в редицата с лакомства, разбира се, били блините.– „пропъждане“. За да помогнат на слънцето да прогони зимата, през този ден хората по традиция устройват возене с конски шейни „по слънцето“, тоест по посока на часовниковата стрелка около селото. В четвъртък най-важното за мъжката половина е отбраната или превземането на снежната крепост.– „вечерта на тъщата“. Зетят отива при нея, за да яде блини.– „золовкини седенки“.  През този ден се ходи на гости на всички роднини и се угощават с блини.– заключителният ден, „прошка“, когато се иска прошка от роднини и познати за обида и след това, по правило, весело пеят и танцуват, като изпращат Масленица. На огромен огън се изгаря сламеното чучело, олицетворяващо отиващата си зима. Слагат го в центъра на огъня и се прощават с него с шеги, песни и танци. Като ругаят зимата заради студа и зимния глад и благодарят за веселите зимни забави. Когато зимата изгори, започва финалната празнична забава: младежите прескачат огъня. С тези състезания по ловкост завършва празникът Масленица.Прощаването с Масленица завършвало през първия ден на Великия пост – Чистия понеделник, който се смятал за ден на очистване от греха и блажната храна. През Чистия понеделник задължително се къпали в баня, а жените миели посудата и  я „парели“, за да я очистят от мазнините и блажните остатъци.", "date": "2019.03.10", "title": "Масленица е един от най-веселите старинни руски народни празници"}
{"url": "http://www.cross.bg/chasa-sustoi-provede-1598640.html", "text": "/КРОСС/ От 15.00 часа на „Дондуков“ 2 президентът Румен Радев ще удостои президента на Световния еврейски конгрес с орден „Стара планина“ първа степен.От 11.00 часа от храм „Св. София“ ще тръгне Шествие на толерантността и единението на българския народ „Заедно за България. Заедно за Европа“. От 11.30 часа пред сградата на Народното събрание председателят на парламента Цвета Караянчева ще се включи в шествието. Тя ще произнесе слово на церемонията пред Паметника на спасението и ще поднесе цветя. От 17.00 часа в Централната Софийска синагога ще се състои заключителната церемония по повод Деня на спасението на българските евреи. Председателят на БСП – София Калоян Паргов с членове на Изпълнителното бюро на Градската организация, народни представители и общински съветници от социалистическата партия също ще се включат в Шествието и заключителната церемония.От 11.00 часа в парк „Борисова градина“ (лятна сцена) ще се проведе благотворително спортно събитие „Баба Марта бързала 5“.От 11.00 часа до 17.00 часа в Глаукомния кабинет на IV-я етаж на Клиниката по очни болести на УМБАЛ ,,Александровска” ще се провеждат безплатни консултативни прегледи за глаукома, без направление по здравна каса по повод Световната седмица за превенция на глаукоматаОт 12.00 часа на площадката пред Руския културно-информационен център ще се състои „Широка Масленица“ – програма за възрастни и деца.От 12.00 часа до 17.00 часа от Литературен клуб „Перото” ще бъде излъчено предаването на БНТ – Библиотеката”.От 17.00 часа до 19.00 часа в литературен клуб „Перото“ ще се състои детски концерт на „Хайлайт академи“.От 18.00 часа в храм „Св. вмца Неделя“ ще бъде отслужена Архиерейска вечерня с чина на взаимното опрощение.В кино „Люмиер Лидл“ ще бъдат показани пет филма от програмата „София Филм Фест“ - „Гордън и Пади” от 11.00 часа, „Далеч от брега” от 13.30 часа, „Безмълвно сърце” от 16.00 часа, „Живи комини” от 18.00 часа, както и „Свидетелите на Путин” от 20.45 часа.В 10.30 часа от ул. „Булаир“ ще започне кукерско карнавално шествие.В Зала „Скаптопара“ ще се проведе Международен турнир по художествена гимнастика.От 09.30 часа в храм „Св. Николай“ ще бъде отслужена Архиерейска света Литургия.От 19.00 часа в Държавната опера Тони Димитрова ще представи проекта „Моите неизпратени писма“ с концерт.От 10.00 часа пред Паметника на благодарността в градинката на Археологическия музей-Варна евреи отдават почит на спасителите си.От 11.00 часа в зала 1 на Фестивалния комплекс ще се състои безплатен детски концерт „Оркестърът и танците“.От 12.00 часа в Соцалната Чайна ще се състои ежегодният Благотворителен обяд на PTPI \"Делфините\".От 19.00 часа ще започнат ритуалите по случай Сирни Заговезни. В кварталите „Каменица“ и „Чепино“ ще бъдат запалени празнични огньове.От 11.00 часа до 13.00 часа в Туристически комплекс „Акве Калиде“ ще се проведе ден от поредицата за детско творчество „Арт-И-Факти“.От 11.00 часа в Държавния куклен театър „Дора Габе“ ще се състои куклен спектакъл „Косе Босе“.От 15.30 часа в началото на пешеходната зона на бул. „25 септември“ (Стара къща) ще се състои кукерско шествие.От 16.00 часа на АЕМО „Старият Добрич“ до Часовниковата кула ще се проведе възстановка на ритуали, свързани със Сирни Заговезни.От 11.00 часа в Етнографския комплекс ще се състои възстановка на традиционни обреди и обичаи, свързани с българския празник Сирни Заговезни.От 09.00 часа пред храм „Успение Богородично“ ще се проведе втори мирен и всеопрощаващ протест в подкрепа на отец Ангел Кочев.От 11.00 часа в двора на Регионален исторически музей ще бъдат пресъздадени обичаите Сирни Заговезни и Масленица с участието на Северняшки ансамбъл за народни песни и танци „Иван Вълев“, Дружество на рускоговорящите „Възход“ и НУ „Христо Ботев”.В 10.30 часа пред Паметника на благодарността в Дондуковата градина ще се състои митинг-поклонение по повод 76 години от спасяването на пловдивските евреи.В 15.00 часа на откритата сцена „Ядрото“ в кв. „Капана“ ще се проведе съвместно честване на българската, руската и арменската общности на празника Сирни Заговезни.От 18.00 часа в митрополитски храм „Св. Марина” Пловдивският митрополит Николай ще оглави Архиерейска вечерня с чина на взаимното опрощение.От 18.00 часа в залата на Народно читалище „Просвета 1888” ще се проведе маскарад за Сирни Заговезни.От 10.00 часа на площада в селото ще се състои 44- ти празник на кукерите и маските.От 11.00 часа в салона на Държавния куклен театър ще се играе постановката „Мартенска приказка“.От 11.00 часа в Кукления театър ще се играе спектакълът „Неродена мома“.От 11.00 часа ще се състои Празник на село Старозагорски минерални бани.От 17.30 часа ще започне Празник на село Стрелец.От 19.00 ч. в района на бившата автогара в Чепеларе ще се проведат традиционните пустове в Чепеларе за Сирни заговезни.От 17.00 часа ще започне програмата за Сирни Заговезни в НЧ „Развитие-1926“ в село Стража. След 18.00 часа ще бъде запален традиционният огън и ще се проведе състезание „въртене на оратник“.", "date": "2019.03.10", "title": "Предстоящи събития в страната на 10 март"}
{"url": "http://www.cross.bg/tema-tazi-aktyorut-1598639.html", "text": "/КРОСС/  Инвестиции в България. Гост: Стамен Янев, изп.директор на БАИ;Политики вдясно, мечти вдясно. Гост: Радан Кънев, бивш председател на ДСБ; Актьорът Димитър Маринов, живот, достоен за филм; Под прожектора: Папи Ханс с нова песен; Красотата задължава: Диляна Попова; Една легенда на сцената: Актьорът Иван Налбантов; Димитър Маринов: Историята продължава; Татяна Лолова и щастливите дни в „Сатирата\"; Големият режисьор Кшищоф Зануси: Животът е дар, който трябва да ценим;Психологът Росен Йорданов: Медведев, Радев и Борисов, анализирай това; Да снимаш змия под водата. Подводният фотограф Тодор Димитров, със световно признание; Руската рок-легенда Стас Намин, в студиото на „Тази неделя\"; „50 нюанса пролет\", връща ли се зимата? „Къси разкази\" на Мария Йотова: „Кодексът на честта\" или Един албанец в България; Парите никога не спят. Милионерът Красимир Дачев, пред Мон Дьо; От „Кухнята на ада\". Шеф Виктор Ангелов;  ", "date": "2019.03.10", "title": "Теми и гости в сутрешните блокове на телевизиите на 10 март"}
{"url": "http://www.cross.bg/igrachki-potrebitelite-igrachka-1598670.html", "text": "/КРОСС/ Съдебно решение обезсмисля въведените в Закона за защита на потребителите изисквания заетикетите върху стоките. Това е особено важно, когато става въпрос за неподходящо съдържание, което пряко засяга децата, например играчки с музика, чиито текстове не са съобразени с възрастта.За тази съдебна практика Музикаутор бе информиран от Доно Цветков - член на сдружението, композитор и автор на една от най-слушаните детски песнички „Ало, ало, слънчице\" , която бе включена в разпространена в търговската мрежа играчка без негово съгласие.Ако след дългогодишни кампании и битки на различни организации се въведоха изисквания за съдържанието на етикетите на хранителните продукти, то по отношение на детските играчки нещата съвсем не стоят така. Етикетите би следвало да дават сигурност на потребителите, че знаят кой носи отговорност за качеството на стоките, които купуват. Сега, обаче, съдът казва, че потребителите са тези, които следва да докажат, че написаното на етикета е вярно.Какво означава това? Ако една играчка, например, съдържа неподходящо за деца съдържание, то потребителят може да потърси правата си, като се свърже с посочения на етикета производител или вносител.Достатъчно е той да възрази, че информацията не е вярна, и за потребителя остава тежестта да докаже, че отбелязаната върху стоката фирма е реалният производител/ вносител. Това на практика значи събиране на доказателства, контролирани изцяло от фирмата, например - кой отпечатва информацията върху етикетите, кой опакова стоките, къде и как се проследява движението на играчките в търговската мрежа и т.н.Възможен е и сценарий, при който фирмата отрича да продава конкретната играчка, тъй като в счетоводните документи често фигурира единствено описанието „играчка\" или дори „стока\" или просто „артикул\". Това прави практически невъзможно проследяването й в търговската мрежа.Съществуват още редица обстоятелства, които затрудняват контрола върху съдържанието на детските играчки - липсата на регистър за сделките (изискване, което явно не се спазва), липсата на задължение за обозначаване с баркод или друг номер, необходимостта от координация на няколко институции, тъй като голяма част от играчките се произвеждат извън страната и т.н.Всичко това ни кара да обърнем сериозно внимание за правилата, които регулират производството, вноса и разпространението на детски играчки. Много често те съдържат музика, обект на авторски права.Но ако е толкова трудно да се докаже кой е производителят, тогава как да се докаже кой е използвал музиката без разрешението на автора й?Музикаутор напомня за пореден път, че е въпрос на национална политика въвеждането на строги, последователни и ясни правила, които да са в интерес както на потребителите, така и на творците и на обществото като цяло.", "date": "2019.03.10", "title": "„Ало, ало, слънчице\" - разпространена детска песен без съгласието на Музикаутор"}
{"url": "http://www.cross.bg/barselona-mesi-arzhentinetzut-1598654.html", "text": "/КРОСС/ Лионел Меси се изкачи на второ място по участия за \"Барселона\" в Ла Лига, като изпревари бившия си съотборник Андрес Иниеста. Това се случи при успеха на каталунците с 3:1 над \"Райо валекано\" в мач от 27-ия кръг на Примера.Аржентинецът записа своя двубой №443, като пред него остава единствено Шави Ернандес с 505 срещи.Меси успя и да се разпише в срещата, като отбеляза второто попадение. \"Барселона\" трябваше да обръща съперника си от зоната на изпадащите, който изненадващо поведе на \"Камп ноу\". Аржентинецът вече има 26 гола от началото на сезона и е водещ реализатор в големите първенства на Европа от началото на сезона. Той е лидер и по асистенции, след като има 12 на сметката си.След 24 минути Раул Де Томас откри след отлична контраатака на \"Райо\". Все пак \"Барселона\" изравни с гол на Пике до почивката. Централният бранител вкара с глава след центриране на Меси от пряк свободен удар.", "date": "2019.03.10", "title": "Меси изпревари Иниеста по мачове за \"Барселона\" при успех над \"Райо Валекано\""}
