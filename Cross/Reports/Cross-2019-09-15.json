{"url": "http://www.cross.bg/tezhuk-tryd-nakazanie-1613320.html", "text": "/КРОСС/ Президентът на Сирия Башар Асад подписа указ за всеобщата амнистия в страната за престъпления, извършени преди 14 септември тази година, по-специално смъртното наказание ще бъде заменено с тежък труд, съобщи пресслужбата на сирийския лидер в неделя, цитирана от РИА Новости.Според указ, публикуван от сирийската агенция SANA, общата амнистия обхваща престъпления, извършени преди 14 септември 2019 г., а в някои случаи предвижда смекчаване на наказанието. Например „смъртното наказание се заменя с доживотен тежък труд\", гласи една от разпоредбите на указа. Съответно, вместо доживотен тежък труд, тези, които попадат под амнистията, ще бъдат полагат тежък труд в продължение на 20 години, а вместо доживотен затвор осъдените ще излежат 20 години.Също така, според постановлението, смъртно болните осъдени, които са достигнали 75-годишна възраст към момента на подписване на постановлението, са напълно освободени от всяко наказание.Конкретни случаи ще бъдат разгледани от специално сформирани комисии. Отбелязва се, че амнистията ще засегне онези, които са избягали от правосъдието, само ако доброволно се предадат на властите в рамките на максимум три месеца от датата на публикуване на постановлението. ", "date": "2019.09.15", "title": "Президентът на Сирия подписа указ за всеобща амнистия"}
{"url": "http://www.cross.bg/osaka-geiim-samsonova-1613307.html", "text": "/КРОСС/ Първата ни ракета при дамите Виктория Томова се класира за основната схема на турнира от сериите \"Premier\" в Осака, след като обърна рускинята и 131-а ракета в света Людмила Самсонова след 3:6, 6:0, 6:4.Това бе първи мач между двете в тура, а преди двубоя букмейкърите даваха съвсем леко предимство за българката.В първия сет определено играта на Самсонова вървеше далеч по-добре и след пробиви в третия и деветия гейм тя стигна до успеха в него, но във втория сет българката се окопити и не даде дори гейм на своята противничка.Вики проби в първия, третия и петия гейм и спечели частта с лекота. В третия решителен сет Самсонова поведе с пробив и 3:1, но Томова го върна веднага и след това с ключов пробив в деветия гейм стигна до успеха.В първия квалификационен кръг на надпреварата Томова също победи след обрат - 3:6, 6:3, 6:1 срещу №141 в света Франческа ди Лоренцо.В основната схема на турнира в Осака българката ще мери сили с тенисистки като Наоми Осака, Кики Бертенс, Слоунс Стивънс, Ангелик Кербер и други. ", "date": "2019.09.15", "title": "Първата ни ракета се класира за основната схема на турнира в Осака"}
{"url": "http://www.cross.bg/mosta-geshov-vuzstanoveno-1613304.html", "text": "/КРОСС/ Движението по моста от бул. \"България\" към булевард \"Витоша\" е възстановено, съобщи Столична община.Обновена е хидроизолацията на пътното платно, положена е асфалтовата настилка и е поставена нова обезопасителна ограда.Движението по бул. „България\" бе възстановено на 19 август, работата по моста към бул. „Витоша\" обаче продължи с обещанието да приключи на 15 септември.Тази година бе ремонтиран основно участъкът от бул. „Черни връх\" до бул. „Акад. Ив. Гешов\", а миналата - от бул. „Акад. Гешов\" до бул. „Гоце Делчев\". ", "date": "2019.09.15", "title": "Край на тапата на бул. България, пуснаха движението на моста към Витошка"}
{"url": "http://www.cross.bg/vratite-relsite-vlakut-1613311.html", "text": "/КРОСС/ Третият лъч на метрото, който ще свързва столичните квартали \"Хаджи Димитър\" и \"Красно село\" е почти готов. Пероните по новата линия ще бъдат оборудвани със специални предпазни врати, които ще се отварят, само когато влакът е напълно спрял.В някои сфери от живота да преминеш границата би могло да ти донесе успех. В метрото обаче прекосяването на защитната маркировка не е добра идея. \"Падането на релсите е много опасно. Един път - перонът е висок 1,10 метра, долу релсите са стоманени, в зависимост как паднеш и как се удариш има остри ръбове\", каза заместникът-началник \"Експлоатация\" - Валентин Тодоров.Напрежението от 750 волта, което тече по релсите също не е за подценяване, но въпреки опасностите, случаите на инциденти зачестяват. \"Не са дисциплинирани много пътниците - в час пик пускате информатора, те до последния момент тичат. Вратите се затварят, те стоят по вратите\", каза още машинистът Кирил Шопски.Според експерти причините за инцидентите са различни - от желание да вземеш изпуснат на релсите предмет, до съзнателно намерение да отнемеш живота си. За да осигурят безопасността на пероните, от столичния „Метрополитен\" планират изграждането на предпазни врати, които да се отварят, само след като влакът е напълно спрял.\"Техническата възможност е именно изграждане на перонни врати, които се отварят, когато влакът е спрял и са отворени вратите на влака\", каза още Тодоров.\"Ще се забави много тръгването от станциите, трябва технологично време вратите да се затворят, след което ние да затворим вратите на влаковете. Това довежда до увеличаване на времето за тръгване\", заяви машинистът Драгослав Митев.Мнението на пътниците също е разделено по оста \"за\" и \"против\". Експертите съветват да се спазват условията за безопасност и да се стои пред ограничителната линия на перона. \"Условията трябва да се спазват - да се стои пред ограничителната линия, да се приближава влакът след неговото спиране и отварянето на вратите, за да се избегнат случаи както на случайно падане, така и да си изпусне човек нещо\", обясни Тодоров. ", "date": "2019.09.15", "title": "Нови врати ще предпазват пътниците в метрото"}
{"url": "http://www.cross.bg/manolova-podkrepata-partiyata-1613303.html", "text": "/КРОСС/ Пленумът на БСП утвърди Мая Манолова за кандидат-кмет на София. Единодушна е била подкрепата за бившия омбудсман.Припомняме, че омбудсманът Мая Манолова подаде оставка и се кандидатира за кмет на столицата за предстоящите местни избори, издигната от инициативен комитет.Тя вече получи подкрепата на АБВ, Земеделски народен съюз, Движение 21 на Татяна Дончева, Път на младите, от ДБГ - партията, създадена от Меглена Кунева, и др.Подкрепата на БСП за Мая Манолова беше под въпрос заради прикрито напрежение между настоящия лидер на социалистите Корнелия Нинова и бившето \"острие на партията\" в парламента. Корнелия Нинова няколко пъти отрече да има такова нещо.В крайна сметка на 11 септември софийската организация на БСП почти единодушно подкрепи кандидатуратa. ", "date": "2019.09.15", "title": "Решено: Мая Манолова ще е кандидатът за кмет на София от БСП"}
{"url": "http://www.cross.bg/gaseneto-rila-pozharut-1613305.html", "text": "/КРОСС/ Пожарът в Сухото езеро в Рила е локализиран. Началник-щабът главен инспектор Стефан Тафтаджийски от РСПБЗН-Рила е установил връзка с авиобаза „Крумово\", където му е съобщено, че хеликоптерът МИ-17 - единственият, който е останал за гасене на горски пожари в България, излита в 9 часа, за да се включи в гасенето, съобщава БГНЕС.Днес той ще зарежда от изравнителя на ВЕЦ Рила. На пилота са дадени координати къде да зарежда вода, поставени са и съответните сигнализационни флагове.В момента над сто души участват в гасенето на пожара.Припомняме, че в събота властите повикаха хеликоптер да се включи в гасенето следобед. Хеликоптерът е пълнил вода от язовир Дяково край Дупница. Властите пълнят изравнителя на ВЕЦ Рила, откъдето в неделя гасенето продължава, но водоизточникът ще бъде по-близо до пожара, отколкото е язовирът в момента. ", "date": "2019.09.15", "title": "Пожарът край Сухото езеро в Рила е локализиран"}
{"url": "http://www.cross.bg/karta-biblioteka-initziativata-1613306.html", "text": "/КРОСС/ Центърът за градска мобилност (ЦГМ) и Столичната библиотека стартират съвместна инициатива под надслов „Зареди карта - стани читател\", съобщиха от столичната община. Кампанията е посветена на началото на новата учебна година и Деня на София. Кампанията ще е в дните от 16 до 18 септември 2019 г.Всеки, заредил ученическа или студентска (докторантска) карта през тези дни в бюрата за продажби на ЦГМ, намиращи се на пл. „Възраждане\", „Европейски Съюз\" или НДК, ще има възможност да стане читател на Столична библиотека и безплатно да получи едногодишна читателска карта и подарък книга. На разположените на спирките, в рамките на работния ден, ще има богат избор от заглавия.Такива безплатни читателски карти ще могат да се получават при зареждане на превозни документи за ученици и студенти и в пунктовете на ЦГМ на Софийски университет и на Технически университет. Всички, получили читателски карти, трябва да посетят библиотеката, за да ги активират.За целта на инициативата Столична библиотека предоставя в рамките на кампанията в трите пункта за продажби на ЦГМ безвъзмездно над 200 тома. Библиотеката продължава инициативата „Споделени книги\" - „Вземи, прочети, върни\".Всеки, който има желание да сподели любима книга с друг, в дните от 16 до 18 септември 2019 г. може да я остави в трите посочени пункта и да си избере нова. ", "date": "2019.09.15", "title": "Безплатен абонамент за библиотека срещу карта за транспорт"}
{"url": "http://www.cross.bg/karayancheva-avtomobil-tzveta-1613309.html", "text": "/КРОСС/ Катастрофа е станала с председателя на Народното събрание Цвета Караянчева. Автомобил на НСО, в който е пътувала, се е ударил в друга кола. Инцидентът е станал край Хитрино. Според информация на bTV Цвета Караянчева е със счупена ключица. Транспортират я с хеликоптер към столична болница за преглед и лечение. В добро общо състояние е.Очевидци разказват, че автомобил, управляван от жена, се е опитал да направи място на кортежа. Шофьорката е навлязла в банкета, загубила е управление над автомобила и се врязала в една от колите.От МВР по-рано разпространиха информация за инцидент, който е станал около 10:30 ч. По първоначални данни на главния път Шумен - Силистра, на около 150 м след разклона за село Върбак, 31-годишна шофьорка на лек автомобил на ляв завой навлязла в опесъчен участък, загубила контрол над колата и се ударила в насрещно движещ се автомобил.За преглед в болница са транспортирани трима души. Водачите са изпробвани за алкохол, пробите са отрицателни, информират от полицията.Председателят на Народното събрание Цвета Караянчева сподели чрез социалните мрежи, подробности за състоянието си след катастрофата, за която съобщихме по-рано днес.Тя увери, че се чувства добре и благодари на всички за загрижеността.\"Здравейте, приятели. Пиша тук, тъй като нямам възможност да отговоря на всички обаждания - да, претърпях пътен инцидент. Добре съм и ви благодаря за загрижеността. Имам счупена раменна става. Изказвам своите благодарности на екипа в болницата в Шумен. Доколкото съм информирана и останалите участници в катастрофата са добре\", гласи публикацията на Караянчева.Изявление пристигна и от НСО. \"На 15 септември 2019 г. около 10.30 часа на главен път Шумен-Силистра, след разклона за с. Върбак, автомобил на Националната служба за охрана е ударен от лек автомобил, управляван от 31-годишен водач.Благодарение на бързата и точна реакция на водача на НСО, са ограничени щетите от удара, съобщават от службата.Мястото на произшествието е било незабавно обезопасено.При инцидента г-жа Цвета Караянчева е получила нараняване и незабавно е транспортирана в болнично заведение. Национална служба за охрана не разполага с информация за други пострадали от инцидента.Причина за пътния инцидент и вината за причиняването му ще бъдат установени в рамките на текущото разследване\", се казва в съобщението. ", "date": "2019.09.15", "title": "Автомобил с Цвета Караянчева е катастрофирал (обновена)"}
{"url": "http://www.cross.bg/pochina-edna-ot-postradalite-pri-vzriv-v-dobrich-1613312.html", "text": "/КРОСС/ Възрастна жена е починала след .Около 20 ч. метанова бутилка на автомобил избухна по време на зареждането му.Две жени в колата пострадаха и бяха откарани в спешното отделение на многопрофилната болница в Добрич.Лекарите не са успели да спасят по-възрастната от тях, която е била с тежки рани и изгаряния.Другата жена е с черепно-мозъчни травми без опасност за живота. ", "date": "2019.09.15", "title": "Почина една от пострадалите при взрив в Добрич"}
{"url": "http://www.cross.bg/bulgariya-koka-kola-zelen-1613308.html", "text": "/КРОСС/ Доброволците в инициативата „Моят зелен град\" почистиха над 30 км площ около водни басейни в 14 населени места в цялата страна. В 12-тото издание на „Моят зелен град\" се включиха над 1 000 служители на Кока-Кола в България заедно със своите семейства и приятели. Инициативата бе организирана в подкрепа на предстоящия Световен ден за почистване и в партньорство с кампанията „Да изчистим България заедно\".Доброволците събраха общо над 750 чувала с отпадъци, за да предпазят водните басейни на България от замърсяване. Най-голямата група от тях  почисти територията около езерото Панчарево, реновира стадиона на с. Кокаляне и засади дървета и цветя в района.„Като водеща компания на българския пазар, нашата роля е да  показваме добрите примери и практики за опазването на природата и ресурсите на страната. През последните години предприехме редица мерки за оптимизация на производствените ни процеси в тази посока. Увеличихме рециклирането на отпадъците в нашите производствени центрове с 24% и към 2018 г. този процент е 95%. За последните 7 години намалихме използването на вода с 5%, което се равнява на 29 милиона литра вода годишно. Това количество е достатъчно за консумацията на 800 българи в рамките на 1 година.\" сподели Юрг  Буркхалтер, изпълнителен директор на Кока-Кола ХБК България.Инициативата „Моят зелен град\" се организира 12 поредни години от Кока-Кола в партньорство с Екопак България. През 2019 г. тя цели да популяризира ползата от разделното събиране на отпадъците и тяхното рециклиране. Кампанията е в подкрепа на глобалния ангажимент на системата на Кока-Кола за „Свят без отпадъци\", чиято цел е до 2030 г. да бъдат събирани и рециклирани същото количество опаковки за еднократна употреба, каквото е реализирано на пазара от компанията.„Като част от ангажимента ни, освен да съберем еквивалента на произведените от нас РЕТ бутилки и кенове, работим активно да направим всички други видове опаковки в портфолиото ни 100% рециклируеми, както и да вложим обратно минимум 50% рециклирани материали за тяхното производство. Най-голямата ни амбиция е да вдъхновим повече хора да повярват в разделното събиране на отпадъците и така да спомогнат за увеличаването на количеството рециклирани такива. Силно вярваме в кръговата икономика, в която материалите се използват многократно, а пластмасата, стъклото и алуминият позволяват това. Вярваме силно, че това е напълно възможно в България и ще работим активно в тази посока,\" допълни Евелин Де Лирснайдер, изпълнителен директор на Кока-Кола България.Тази година кампанията „Моят зелен град\" вече преобрази 10 спирки от градския транспорт в София, в които бяха вградени специални контейнери за разделно събиране на пластмасови отпадъци. С количествения еквивалент на събраната пластмаса ще бъдат произведени първите в България 3D принтирани пейки от рециклирана пластмаса, които ще бъдат поставени в един от централните паркове в града.", "date": "2019.09.15", "title": "1000 доброволци на инициативата „Моят зелен град“ почистиха над 30 км крайбрежни зони"}
{"url": "http://www.cross.bg/priklyuchili-ychilishta-predi-1613310.html", "text": "/КРОСС/ Ден преди старта на учебната година подготовката за първия учебен ден върви с пълна пара. 50-60 училища в страната ще започнат работа, преди ремонтите в тях да са приключили, потвърдиха от Министерството на образованието.Ремонтите в други 1 000 училища са приключили през лятото.Броят на учениците през тази учебна година е 700 000. Първокласниците от тях са 60 000.Къде са проблемите? Недостиг ще се усети при ресурсните учители и преподавателите по математика, химия, физика, информационни технологии и английски език.А образователното ведомство ще трябва да мисли как от догодина да намери между 4 000 и 4 500 учители, които да заместят свои колеги в пенсионна възраст. ", "date": "2019.09.15", "title": "Повече от 50 училища у нас започват работа, преди ремонтите в тях да са приключили"}
{"url": "http://www.cross.bg/rodopi-purvenetz-zabavyaneto-1613313.html", "text": "/КРОСС/ Жители на пловдивското село Първенец готвят блокада на околовръстния път на Пловдив, съобщава БНТ.Крайната мярка ще предприемат, ако местната власт не реагира своевременно на искането им да бъде изградена канализация в един от кварталите на селото.Жителите на квартал \"Терасите\" в Първенец са недоволни от забавянето на проекта. Те са на мнение, че администрацията на Община Родопи не е свършила достатъчно работа, за да имат колектори, които да събират отпадните води.По думи на общинския съветник София Калинова хората е трябвало да реагират дори по-рано на безхаберието на общината, тъй като проектът е бил готов от 8 години, а от март има напълно поправени документи.От Община Родопи обясниха, че не те са виновни за забавянето, а Министерството на околната среда и водите, тъй като проектът за канализация не бил одобрен още преди 10 години. Те съобщиха, че вече са отделени 1,2 млн. лв. за изграждане на канализацията в квартала.Кметът на Родопи Пламен Спасов подчерта, че от 2013 г. е настоявал МОСВ да отпусне финансиране. Това обаче се е случило едва миналата година. Той призна, че преди 6 месеца обществената поръчка е била спряна заради непълни документи.След 20 септември ще бъде избран изпълнител на проекта - тогава ще бъдат отворени документите на кандидатите за строителство. Ако няма обжалване на процедурата, работите ще започнат още през октомври. В случай на недоволен строител обаче строителството ще се забави най-малко 6 месеца. ", "date": "2019.09.15", "title": "Жители на Първенец готвят блокада на Околовръстното на Пловдив"}
{"url": "http://www.cross.bg/klisarova-varna-aneliya-1613314.html", "text": "/КРОСС/ Анелия Клисарова ще бъдат кандидатът на БСП за кмет на Варна.Решението e взето на днешното заседание на Националния съвет на левицата, с което Клисарова официално влиза в битката за градоначалник на морската ни столица.Тя ще води и листата за общински съветници.Проф. Анелия Клисарова е настоящ депутат от групата на „БСП за България\" и бивш министър на образованието и науката в правителството на Пламен Орешарски.До вчера не беше ясно кой ще е кандидатът за морската столица. Появиха се предположения, че .Левицата обаче излиза със свой кандидат и във Варна.  ", "date": "2019.09.15", "title": "Анелия Клисарова е кандидатът на БСП за кмет на Варна"}
{"url": "http://www.cross.bg/obshtina-oblast-georgi-1613315.html", "text": "/КРОСС/ Ясни са вече всички кандидати за кметове на „БСП за България\" след днешното заседание на Пленума на партията.  Агенция „Фокус\" ги публикува по области и общини. Община Благоевград - Румен Георгиев Томов;Община Банско - Иван Михайлов Кадев;Община Белица - Радослав Сабинов Ревански;Община Гоце Делчев - Владимир Кръстев Москов;Община Гърмен - Владимир Иванов Донков;Община Кресна - Николай Кирилов Георгиев;Община Петрич - Любомир Митков Георгиев;Община Разлог - Александър Огнянов Крайнов;Община Сандански - Младен Стоименов Тимчев;Община Сатовча - Арбен Мустафов Мименов;Община Струмяни - Емил Димитров Илиев;Община Хаджидимово - Людмил Аспарухов Терзиев; Община Бургас - Николай Асенов Тишев;Община Айтос - Пламен Дойнов Чолаков;Община Камено - Цветомир Петров Петров;Община Карнобат - Тодор Байчев Байчев;Община Малко Търново - Георги Желязков Бъклев;Община Несебър - Яни Костадинов Янев;Община Поморие - Никодим Стоянов Стоянов;Община Созопол - Тихомир Йорданов Янакиев;Община Средец - Иван Димитров Кичев;Община Сунгурларе - Диана Колева Гурева; Община Варна - Анелия Клисарова;Община Аврен - Мирослав Сотиров Коларов;Община Аксаково - Даниел Любенов Любомиров;Община Белослав - Даниела Михалева Йорданова;Община Ветрино - Матей Симеонов Матеев;Община Вълчи дол - Йордан Стоянов Марков;Община Девня -Димитър Валентинов Янев;Община Дългопол - Александър Неделчев Александров;Община Долни чифлик - Борислав Николаев Натов;Община Провадия - инж- Филчо Кръстев Филев;Община Суворово - Вълчо Добрев Вълчев; Община Велико Търново - Весела Николаева Лечева;Община Горна Оряховица - Явор Руменов Божанков;Община Елена - Сашо Петков Топалов;Община Златарица - Михаил Петров Ганев;Община Лясковец - Емилия Атанасова Жилева;Община Павликени - Емануил Александров Манолов;Община Свищов - Генчо Божинов Генчев;Община Стражица - Румен Стефанов Павлов;Община Сухиндол - Пламен Димитров Чернев;Община Полски Тръмбеш - Георги Александров Чакъров; Община Видин - Борис Стефанов Николов;Община Брегово - Милчо Лалов Въков;Община Белоградчик - Борис Стефанов Николов;Община Грамада - Ваньо Петков Димитров;Община Димово - Наташа Трайкова Стефанова;Община Кула - Андрей Митков Андреев;Община Макреш - Митко Левчев Антов;Община Ново село - Борислав Томов Ванков;Община Ружинци- Венцислав Томов Ванков;Община Чупрене - Богомил Данчов Станков; Община Враца- Момчил Иванчев Младенов;Община Борован - Петър Станев Петров;Община Бяла Слатина - Борислав Иванов Попов;Община Козлодуй - Анатоли Янакаиев Арбов;Община Криводол - инж.Иван Георгиев Иванов;Община Мездра - инж. Генади Събков Събков;Община Мизия - Виолин Иванов Крушовенски;Община Оряхово - д-р Станка Нанкова Пирянкова;Община Роман - ген. Валери Лилов Стаменов;Община Хайредин - Кирил Тодоров Кирилов; Община Габрово - Ивелин Николов Николов;Община Дряново - Трифон Руенов Панчев;Община Севлиево - Богомил Иванов Петков;Община Трявна - Татяна Атанасова Рачева; Община Добричка - Соня Иванова Георгиева;Община Добрич - Георги Антонов Петков;Община Балчик - Николай Добрев Ангелов;Община Генерал Тошево - Валентин Вълчев Димитров;Община Каварна - Нина Георгиева Ставрева;Община Крушари - Здравко Христов Здравков;Община Тервел - Пламен Христов Желязков;Община Шабла - Деян Георгиев Димитров; Община Кърджали - Милко Петров Багдасаров;Община Ардино - Димитрина Петрова Александрова;Община Джебел - Ясен Илиянов Утренски;Община Кирково - Бисер Каменов Николов;Община Крумовград - Иван Стойчев Мимирев;Община Момчилград - Дойчо Стефанов Галимачев; Община Кюстендил - Здравко Стойнов Милев;Община Бобовдол - Елза Стоянова Величкова;Община Бобошево - Крум Георгиев Маринов;Община Дупница - Първан Ангелов Дангов;Община Кочериново - Станислав Владимиров Горов;Община Невестино - Димитър Иванов Стаменков;Община Рила - Владимир Георгиев Владимиров;Община Сапарева баня - Явор Илчов Дамянов;Община Трекляно - Радко Кирилов Петрунов; Община Ловеч - Радина Минкова Банкова;Община Априлци - Деница Лъчезарова Николова;Община Летница - д-р Красимир Веселинов Джонев;Община Луковит - Бистра Христова Лазарова;Община Тетевен- Гриша Нешов Нинов;Община Троян - Донка Иванова Михайлова;Община Угърчин - Борислав Димитров Патарински;Община Ябланица - Димитър Лука Драганов; Община Монтана - Илия Замфиров Илиев;Община Берковица -Милчо Михайлов Доцов;Община Бойчиновци - Петя Георигева Първанова;Община Брусарци - Румен Йосифов Савов;Община Вълчедръм - Иван Христов Барзин;Община Вършец -Латинка Салтирова Симова;Община Георги Дамяново - Светослав Георгиев Илиев;Община Лом -Десислава Владимирова Алексиева;Община Медковец - Венцислав Евгениев Куткудейски;Община Чипровци - Йорданка Иванова Тодорова;Община Якимово - Петър Василев Антимов; Община Пазарджик - Благо Атанасов Солов;Община Батак - Горчо Боянов Станков;Община Белово - Стойко Стойчев Стефанов;Община Брацигово - Илия Иванов Милушев;Община Велинград - Филип Георгиев Ангелов;Община Лесичово - Тодор Лазаров Радев;Община Пещера - Йордан Стоянов Младенов;Община Панагюрище -Станимир Добрев Вълчев;Община Ракитово - Костадин Щерев Холянов;Община Септември - Петя Николаева Цанкова;Община Стрелча - Иван Николов Радев; Община Перник - Станислав Иванов Владимиров;Община Брезник - Венета Симеонова Петрова;Община Земен - Монка Иванова Стойчева;Община Ковачевци - Васил Кирилов Станимиров;Община Радомир - Евдокия Славчова Асенова;Община Трън - Александър Христов Христов; Община Плевен - Илиян Славейков Йончев;Община Белене - Момчил Недялков Спасов;Община Гулянци - Лъчезар Петков Яков;Община Долни Дъбник - Зорница Димова Йоткова;Община Долна Митрополия - Д-р Светла Милчева Илиева;Община Искър - Валентин Василев Йорданов;Община Кнежа - Славей Кирилов Тоширов;Община Левски - Любка Веселинова Александрова;Община Никопол - Ивелин Маринов Савов;Община Пордим - Илиян Давидов Александров;Община Червен бряг - Петър Петков Петров; Община Пловдив - Николай Атанасов Радев;Р-н „Западен\" - Десислава Георгиева Йорданова;Р-н „Източен\" - Йордан Василев Василев;Р-н „Северен\" - д-р Атанас Илиев Баташки;Р-н „Тракия\" - Добромира Стефанова Тошева;Р-н \"Централен\" - Тодор Димитров Стоилов;Р-н \"Южен\" - Ангел Стойчев Иванов; Община Асеновград - Емил Викторов Караиванов;Община Брезово - Калин Танев Калапанков;Община Калояново - Кръстю Иванов Кодошев;Община Карлово - Манол Василев Манолов;Община Кричим - Теодора Георгиева Киряков;Община Куклен - Йордан Василев Попов;Община Лъки - Бисер Емилов Русев;Община Марица - Виолета Стефанова Христодулова;Община Перущица - Димитър Стоянов Мишев;Община Първомай - Николай Георгиев Митков;Община - Раковски - Стефан Самуилов Марушкин;Община Родопи - Павел Михайлов Михайлов;Община Садово - Димитър Бориславов Здравков;Община Стамболийски - Весена Любенова Башова;Община Сопот - Станислав Илиев Стоенчев;Община Съединение - Пенчо Кръстев Дерузов;Община Хисаря - Ива Иванова Вълчева; Община Разград - Денчо Стоянов Бояджиев;Община Завет - Станислав Веселинов Стоянов;Община Исперих - Екатерина Великова Димитрова;Община Кубрат - арх.Мартин Стефанов Обрешков;Община Лозница - Цветомир Стоянов Савов;Община Цар Калоян - Найден Хинков Късов; Община Русе - Пенчо Пламенов Милков;Община Борово - Нели Иванова Цветанова;Община Бяла - Красимира Йорданова Пенева;Община Ветово Ивайло Евгениев Кадиешев;Община Две могили - Ивайло Пенев Иванов;Община Иваново - Николай Петров Найденов;Община Сливо поле - Георги Стефанов Големански;Община Ценово - Росен Димитров Миланов; Община Силистра - Момчил Стефанов Неков;Община Алфатар - Веселин Димитров Гарабински;Община Главиница - Соня Богданова Петкова;Община Дулово - Петър Георгиев Петров;Община Кайнарджа - Стоян Енчев Солаков;Община Ситово - Янко Любенов Къров;Община Тутракан - Данаил Николов Николов; Община Сливен - Кольо Йорданов Милев;Община Нова Загора - Румен Христов Христов;Община Котел - Георги Костов Дедов;Община Твърдица - Ваня Дачкова Колева; Община Смолян - Стефан Атанасов Сабрутев;Община Баните - Севдалин Бойков Хъшинов;Община Девин - Здравко Владимиров Иванов;Община Златоград - Емил Минков Хумчев;Община Неделино - Боян Радоев Кехайов;Община Рудозем - Незиха Хайриева Хутева;Община Чепеларе - Пантелей Стоянов Мемцов; Община Антон - Андрей Симов Симов;Община Божурище - Весела Иванова Петрова;Община Ботевград - Веселка Иванова Златева;Община Годеч - Кирил Петров Иванов;Община Горна Малина - Ангел Димитров Жиланов;Община Драгоман - Соня Стоянова Дончева;Община Долна Баня - Никола Радославав Чернаев;Община Елин Пелин - Станислав Димитров Димитров;Община Етрополе - Димитър Радославов Димитров;Община Златица - Стоян Николов Генов;Община Ихтиман - Иванко Пенгезов;Община Костенец - Емил Даскалов;Община Правец - Румен Илиев Гунински;Община Пирдоп - Ангел Пенчов Геров;Община Самоков - Владимир Владимиров Георгиев;Община Своге - Цветомир Лазаров Борисов;Община Сливница - Георги Сепелинов Георгиев;Община Копривщица - Любомир Тодоров Цеков;Община Костинброд - Благой Робертов Благоев;Община Чавдар - Григор Ненов Даулов; Столична община - Мая Божидарова Манолова;Р-н „Банкя\" - Иво Василев Пиперов;Р-н „Витоша\" - Александър Любомиров Кьосевски;Р-н „Възраждане\" - Иван Янчов Таков;Р-н „Връбница\" - Владимир Минчев Петров;Р-н „Изгрев\" - Делян Младенов Георгиев;Р-н „Илинден\" - Георги Александров Томов;Р-н „Искър\" - Борис Цветков Цветков;Р-н Красна поляна\" - Георги Миланов Миланов;Р-н „Красно село\" - Николай Милчев Николов;Р-н „Кремиковци\" - Цецка Димитрова Кочкова;Р-н „Лозенец\" - Николай Вельов Велчев;Р-н „Люлин\" - Мая Кирилова Александрова;Р-н „Младост\" - Стефан Кирилов Стефанов;Р-н „Надежда\" - Стоян Емилов Цветков;Р-н „Нови Искър\" - Милко Николаев Панов;Р-н „Оборище\" - Васил Божидаров Цопов;Р-н „Овча купел\" - Ангел Петров Маринов;Р-н „Панчарево\" - Радко Цветанов Петров;Р-н „Подуяне\" - Веселин Вячеславов Жеков;Р-н „Сердика\" - Янко Иванов Янков;Р-н „Слатина\" - Димитър Петков Главинов;Р-н „Средец\" - Иван Митьов Виделов;Р-н „Студентски\" - Георги Емилов Йорданов;Р-н „Триадица\" - Александър Вачев Петров; Община Стара Загора - Проф. д-р Иван Стоянов Върляков;Община Братя Даскалови - Веселин Митков Калчев;Община Гурково - Стоян Бонев Николов;Община Гълъбово - Николай Тонев Колев;Община Казанлък - Стоян Асенов Петров;Община Мъглиж - Златко Димитров Острешев;Община Николаево - Косьо Христов Косев;Община Опан - Минчо Динев Чавдаров;Община Павел баня - Иван Желев Михайлов;Община Раднево - Красимир Кънев Куртев;Община Чирпан - Гено Николов Генов; Община Търговище - Рая Георгиева Матева;Община Антоново - Румен Василев Рафаилов;Община Попово - Людмил Димитров Веселинов;Община Омуртаг - Павлинка Иванова Тасева;Община Опака - Иван Неделчев Вълчев; Община Хасково - Коста Петков Стоев;Община Димитровград - Георги Стайков Стайков;Община Ивайловград - Йордан Николов Араджиев;Община Любимец - Владимир Николов Бамбалов;Община Свиленград - Стамо ДимитровДимитров;Община Симеоновград - Никола Ангелов Георгиев;Община Тополовград - Янко Атанасов Илиев;Община Харманли - Надежда Борисова Колева; Община Шумен - Венцислав Дянков Венков;Община Венец - Сали Мюмюн Карамахмуд;Община Велики Преслав - Александър Горчев Александров;Община Върбица - Стоян Георгиев Димитров;Община Каолиново - Ердиван Шефкет Адем;Община Каспичан - Иванка Стойнова Найденова;Община Нови Пазар - Георги Сашев Георгиев;Община Никола Козлево - Наджиб Нур Курт;Община Смядово - Стоян Димитров Шайков; Община Ямбол - Катя Атанасова Георгиева;Община Болярово - Христо Димитров Христов;Община Елхово - Стоянка Иванова Маджарова;Община Стралджа - Йордан Койчев Йорданов;Община Тунджа - Георги Стоянов Георгиев;   ", "date": "2019.09.15", "title": "Ето ги кандидатите за кметове на БСП по общини"}
{"url": "http://www.cross.bg/manolova-sofiya-neiini-1613295.html", "text": "/КРОСС/ Генерално сбъркан е моделът, по който се управлява София и който беше мултиплициран в страната. Това заяви кандидатът за кмет на столицата Мая Манолова пред БНТ по повод предстоящите избори.Решението да се кандидатирам за кмет на София узряваше бавно, това не е внезапен акт, обясни тя.По нейни думи през последните години усилията на екипа й в омбудсманството са били блокирани от властта.Манолова посочи, че цени заявената подкрепа от страна на БСП, ДБГ, \"Движение 21\", \"Път на гражданите\", АБВ, както и на всички неправителствени организации и граждани, които проявявали смелост да застанат срещу наложения модел.Според нея публичните пари се харчат неефективно и се плаща на едни и същи хора. В подкрепа на думите си тя даде пример с последната обществена поръчка за сметопочистващите фирми в София, в която имало по един кандидат.Тя отново повдигна темата за боклука. По нейни думи досега всяка година столичани са плащали 36 млн. лева за обработката му, докато от следващата година по нейни прогнози ще се плащат още 15 млн. лв. отгоре.\"Ще има битка и състезание не срещу един кандидат, а срещу модела. Ще има балотаж между тези, които искат промяна и тези, които защитават статуквото\", поясни Манолова.Тя се зарече, че няма да позволи да бъдат застроени нито една градина или парк в града.Манолова посочи още, че не гледа на изборите като на война, а като на възможност за самите граждани да се включат в управлението на София.Относно темата с \"Топлофикация\"-София Манолова бе категорична, че една от първите й задачи, в случай че спечели изборите, ще бъде да извърши пълна ревизия на дружеството, което според нея в момента се управлява крайно неефективно и се източва. ", "date": "2019.09.15", "title": "Генерално сбъркан модел на управление на София вижда Манолова"}
{"url": "http://www.cross.bg/kavano-obvineniya-nasilie-1613294.html", "text": "/КРОСС/ Нови обвинения в сексуално насилие бяха отправени срещу съдията от Върховния съд Брет Кавано.Според показания на състуденти от Йейл, на парти той се е опитал без съгласието на жена да бута своите гениталии  в ръката ѝ .Обвиненията не са били разследвани до момента.Припомняме, че по време на неговия избор преди година се появиха обвинения, че като студент Кавано е участвал в изнасилване.Тогава се проведоха многохилядни протести срещу избирането му.Разследването за сексуално посегателство, обаче установи, че няма доказателства, които да потвърждават отправените от Кристин Форд обвинения в насилие.Самият Кавано отрече обвиненията и ги обясни като акция срещу президента Доналд Тръмп. ", "date": "2019.09.15", "title": "Нови обвинения в сексуално насилие срещу съдия Брет Кавано"}
{"url": "http://www.cross.bg/strelba-kinoteatur-panika-1613293.html", "text": "/КРОСС/ Властите в щата Вирджиния, обявиха, че не са открити доказателства за стрелба в кинотеатър в популярен мол в северния окръг Арлингтън, предаде АП.Съобщенията за стрелба вчера вечерта предизвикаха паника сред посетителите на мол \"Балистън куортър\", евакуация и масирано полицейско присъствие. При претърсването на кинозалата служителите на реда не са установили нищо, което да поддържа наличието на стрелба.След като тревогата бе отменена мнозина посетители продължиха да ядат и пият в ресторантите и баровете в района.Властите съобщиха, че в паниката един човек е получил леки наранявания. ", "date": "2019.09.15", "title": "Фалшиво съобщение за стрелба предизвика паника в кинотеатър"}
{"url": "http://www.cross.bg/germaniya-chovek-pozhara-1613296.html", "text": "/КРОСС/ Един човек загина при пожар в старчески дом в западна Германия тази нощ, съобщи говорител на полицията, цитиран от ДПА.Най-малко 21 души са ранени, някои от които са в тежко състояние, в резултат на пожара в Идар-Оберщайн, добавил говорителят.Пламъците вече били обхванали няколко стаи на горния етаж на сградата, когато пожарникарите пристигнали. Не е ясно какво е предизвикало пожара, който вече е потушен. ", "date": "2019.09.15", "title": "Един човек загина, а десетки са ранени при пожар в старчески дом в Германия"}
{"url": "http://www.cross.bg/alikante-navodneniyata-granada-1613297.html", "text": "/КРОСС/ Най-малко шестима души загинаха вследствие на наводненията, причинени от започналите в сряда вечерта проливни валежи в Югоизточна Испания, предаде ДПА.Тялото на шестата жертва бе намерено вчера от полицията в провинция Аликанте. Мъж на 41 години изглежда е управлявал мотоциклет в сполетения от сериозни наводнения район.Испанският премиер Педро Санчес изказа съболезнованията си към близките на загиналия в \"Туитър\", уточнява БТА. Премиерът подчерта солидарността си с всички, засегнати от наводненията.В петък един мъж е загинал, озовал се в капана на придошлата вода в подлез в Алмерия. Друг мъж е намерил смъртта си в Ла Хамула, близо до Гранада. В района на Аликанте мъж се е удавил, след като навлязъл с автомобила си в наводнен тунел, съобщи завчера испанският вестник \"Паис\".Най-засегнати от буреносното време са провинциите Малага, Гранада, Алмерия, Мурсия, Аликанте и Валенсия. Към настоящия момент в засегнатите от лошите метеорологични условия райони са евакуирани 3500 души. ", "date": "2019.09.15", "title": "Шеста жертва на наводненията в Испания"}
{"url": "http://www.cross.bg/lecheva-vesela-komentira-1613298.html", "text": "/КРОСС/ \"Няма как НС на БСП да не подкрепи решението на БСП-София за кандидатурата на Мая Манолова, защото заявихме, че ще заложим на личности, които събират широка обществена подкрепа и доказали, че могат да защитават каузи и политики\". Това заяви зам.-прeдседателят на ПГ на \"БСП за България\" и член на ИБ на БСП Весела Лечева пред БТВ. Тя добави, че Мая Манолова е един изключително енергичен човек, който умее да фокусира вниманието на обществото върху болезнени и проблемни теми и успява да решава проблеми, ангажирайки и институциите.  Лечева каза още, че БСП е първата партия, която излиза пред българите със своя предизборна платформа. Тя коментира, че платформата  е изготвяна на базата да стотици срещи с българските граждани и анализ- от какво имат нужда жителите на всяко населено място, община и регион. \"Идеите и предложенията ни са много ясно разписани в нашата визия за управление. Ние даваме и свободата на всяка една общинска организация на БСП да избере своите коалиционни партньори с едно единственото условие- без ГЕРБ. Защото в последните 10 години управлението на ГЕРБ носи само негативи и пропуснати ползи\", коментира още Весела Лечева.   \"Във Велико Търново изградихме широка лява коалиция и се обръщаме към всеки, който иска промяна на модела на управление\", каза още Весела Лечева, която е и кандидат за кмет старата столица.  Тя добави, че общината има огромен потенциал и възможности. \"Трябва да имаш ясна визия, широк кръгозор и размах на управленец, за да можеш да развиваш града и общината. В последните 10 години, въпреки средствата отпуснати от ЕС, Велико Търново не успя да се възползва от възможностите, които има\", заяви зам.-председателят на ПГ на левицата  Весела Лечева коментира и последните скандали, разразили се в страната и заяви, че периодичното провокиране на скандали като т. нар. шпионска афера, цели единствено управляващите да се задържат на власт. \"Това е вредно и деструктивно. Да управляваш държава, всявайки страх у хората, е много далеч от демократичните устои, които България има\", заключи Весела Лечева.  ", "date": "2019.09.15", "title": "Лечева: Управлението на ГЕРБ в общините носи само негативи и пропуснати ползи"}
{"url": "http://www.cross.bg/stoiinev-durzhavata-stranata-1613299.html", "text": "/КРОСС/ „Аз просто виждам една държава, в която институциите не работят, една държава, в която на ръководни постове са поставени неграмотни хора, некомпетентни хора, хора, които не могат да спечелят конкурс, за да встъпят там\". Това каза в интервю за предаването „Неделя 150\" по БНР Драгомир Стойнев от БСП. „В държавата, в момента, ние живеем в един пълен хаос. Единствената ни надежда, това е Европа и да покажем, че сме добре пред европейците и след това отново да се върнем в страната, в която живеем и в която наистина цари пълен хаос\", допълни той.„Първо беше шпионаж, след това се оказа, че може би е пране на пари, накрая може би пък нищо няма да излезе. Може би пък целта е, да имаме едни напрегнати отношения с руснаците, преди започването на по-задълбочени разговори, относно енергийните ни проекти. Въобще, държавата е пълен хаос. И всеки един малък проблем в държавата се превръща в криза\", на мнение е социалистът.„Ние сме държавата, която изчезва най-бързо. Т.е., ако човек живее добре, ако иска да сбъдва мечтите си в страната, той няма да я напуска. Ние сме най-бързо изчезващата нация в света, без да има война и без да има епидемия\", подчерта Стойнев. „Колкото повече продължаваме да не разбираме основните проблеми на страната, толкова повече ние затъваме. Затова, ние от БСП, като една единствена разумна сила, със законодателните си действия и политическото си поведение се опитваме да върнем именно спокойствието в политическия процес, защото трябва последователност и градивност. За съжаление, това не се случва. Постоянните скандали в обществото показват, какво се случва в страната ни и какъв е начинът на управление в тази държава\", каза още Драгомир Стойнев. ", "date": "2019.09.15", "title": "Стойнев: Виждам държава, в която институциите не работят, на ръководни постове са поставени неграмотни хора"}
{"url": "http://www.cross.bg/ychilishta-detski-zavedeniya-1613300.html", "text": "/КРОСС/ 435 училища, детски градини и комплекси, както и 13 университета в 112 български общини получават нова модерна визия и оборудване. Ремонтите дейности са за 624 млн. лв., които се осигуряват от управляваната от Министерството на регионалното развитие и благоустройството Оперативна програма „Региони в растеж\" 2014-2020 г. Над 203 000 ученици, студенти, деца от детски заведения, преподаватели и непедагогически персонал ще се обучават и работят в обновена учебна среда. По този начин МРРБ подпомага  учебните заведения да станат иновативни и подкрепя професионалното образование, което да модернизира учебната си база към съвременните изисквания за професиите.С близо 54 млн. лв. се реновират сградите на 13 висши училища. Ремонтите са завършени напълно в три от тях - Технически университет - София, Лесотехническия университет и  Медицински университет - София.В 39-те най-големи български града по програмата се инвестират близо 387 млн. лв. 121 училища и 104 детски градини се преобразяват в Столична община, Варна, Пловдив, Бургас, Русе, Стара Загора, Плевен, Благоевград, Велико Търново, Видин, Добрич, Хасково, Пазарджик, Шумен, Сливен, Габрово, Ямбол, Перник, Враца, Ловеч, Кърджали, Смолян, Разград, Казанлък, Асеновград, Монтана, Горна Оряховица, Гоце Делчев, Дупница, Кюстендил, Силистра, Димитровград, Търговище, Лом, Петрич, Свищов, Велинград, Карлово, Панагюрище. В тях освен нови фасади, покрив и дограма, се подменя и оборудването, внедрят се модерни системи за енергийна ефективност, обучение и преподаване. В повечето от тях са ремонтирани и училищните дворове, на места са изградени нови физкултурни салони, спортни площадки, както и асансьори за лица в неравностойно положение. В учебните заведения учат и работят 120 хил. лица. Напълно приключени са проектите в 38 образователни институции с 25 735 ученици и преподаватели.В 28-те по-малки общински центрове, бенефициенти на програмата, се ремонтират 37 училища, 19 детски градини и 5 общински детски комплекса с 23,6 млн. лв. Дейности текат в общините Попово, Генерал Тошево, Самоков, Пещера, Тутракан, Провадия, Разлог, Поморие, Нова Загора, Севлиево, Девин, Крумовград, Свиленград, Берковица, Ивайловград, Сандански, Козлодуй, Ботевград, Белоградчик, Карнобат, Малко Търново, Мездра, Свиленград и Ботевград. Те включват основно мерки за енергийна ефективност - нови покриви, дограма, топлоизолация и фасади.Още 149 училища  в сферата на културата, спорта, земеделието, агротехника, ветеринарна медицина и професионални гимназии- предстои да се модернизират по мярката „Подобряване на държавна и общинска образователна инфраструктура от национално и регионално значение\" с бенефициент Министерство на образованието и науката, със 178 млн. лв. В тях се обучават и работят 77 292 лица. Те са в общините Велинград, Кнежа, Гълъбово, Вълчи дол, Нова Загора, Хасково, Стара Загора, Силистра, Исперих, Първомай, Пазарджик, Кайнарджа, Ловеч, Павликени, Разлог, Бургас, Карнобат, Ямбол, Костинброд, Благоевград, Варна, Община град Добрич, Кърджали, Пловдив, Плевен, Сандански, Попово, Тетевен, Суворово, Бяла Слатина, Столична община.В миналия програмен период по Оперативна програма „Регионално развитие\" 2007-2013 г. МРРБ насочи още 431 млн.лв. за ремонт на образователните институции в градовете. С тях се ремонтираха и обновиха 455 училища, 392 детски градини и 43 сгради на 15 висши училища в страната, в които се обучават над 343 хил. ученици и студенти в 217 населени места.Ремонтираните учебни заведения се оценяват високо от обществото. Само по линия на инициативата  „Покажи как обновяваме родното ти място\", част от образователно-патриотичната кампания на МРРБ „Моят град е моята крепост\" са изпратени снимки на ремонтираните ПГ „Ичко Бойчев\" - Благоевград, ОУ „Христо Ботев\" - Петрич, детска градина \"Европейчета\" - гр. Враца и др. ", "date": "2019.09.15", "title": "МРРБ обновява 435 училища и детския заведения, и 13 университета в 112 български общини"}
{"url": "http://www.cross.bg/sofiya-godini-kaloyan-1613302.html", "text": "/КРОСС/ Целта е да променим политиката на управление в София, а не да я оцветяваме в червено, синьо или лилаво. Това каза лидерът на БСП - София Калоян Паргов в предаването \"Опорни хора\" по телевизия Bulgaria ON AIR. Според него в последните години хората изпитват отвращение от политическите партии, а европейските избори са им ударили шамар. И по тази причина всички трябва да си направят съответните изводи.\"През последните две години ние си извадихме доста поуки от кампаниите, които водихме, и специално от последната, коментира той. - Това, за което аз винаги съм държал, е дори да сме критични, да бъдем позитивно критични. Крайностите отблъскват. Крайностите не са присъщи за Градската организация на БСП в София. Никога не сме водили този тип политика. ГЕРБ не са ни врагове, те са наши опоненти. Имаме различни политики и спорим с тях за политики, за посоките, в които да се развива София. Очевидно е, че София не може да се развива по техния начин повече\".Калоян Паргов не отрече онова, което е направено в града през последните 10 години. \"Ние също подкрепихме изграждането на метрото, което започна още през 70-те години на миналия век и беше реализирано в мандата на кмета Фандъкова с решителната помощ на нашите европейски партньори, на европейската солидарност, коментира той. - Очевидно е обаче, че промяната чука на вратата. Още през януари обявих, че 2019-та ще е година на ново начало. Виждам, че и кметът Фандъкова е приела присърце това мое твърдение. И също говори за промяна. Но въпросът тук е за последните 10 години какво направи с екипа си. И защо не го смени по-рано, а се стигна до протестите и гражданските недоволства, до тази ниска оценка за работата на общината. Защо инфраструктурните проекти тръгват-спират, променят ги в движение, защо беше ремонтът на ремонта, контролът на контрола... Това показва липса на професионализъм и експертиза в общинската администрация\".Лидерът на БСП - София призова за пореден път кметът Фандъкова да излезе в отпуск по време на кампанията, която започва на 27-ми септември. \"В нейни ръце и на нейно разположение е целият ресурс на Столична община. За да бъде честна, позитивна и прозрачна кампанията, тя трябва да излезе в отпуск, каза Калоян Паргов. - Само така ще бъде честно състезанието и ще бъдат създадени равни условия. Колкото до работата на действащия кмет - гледаме я вече 10 години\".Водачът на листата с кандидати на БСП за общински съветници в София се обърна и към строителите. \"Чух, че от ГЕРБ повтарят постоянно една мантра и се опитват да я внушат на хората от строителния бизнес. Едва ли не, ако Мая Манолова и БСП спечелят изборите в София, строителството спирало, инвестициите секвали..., коментира Калоян Паргов. - Не! Нищо не спира! Продължава, но по друг начин, с друга регулация. Защото София има нужда от отваряне, а не от вклиняване - грешка, която допусна 30-годишната дясна политика\".  ", "date": "2019.09.15", "title": "Калоян Паргов: Целта е да променим политиката на управление в София, а не да я оцветяваме"}
{"url": "http://www.cross.bg/protest-zadurzhani-dyshi-1613301.html", "text": "/КРОСС/ Най-малко 76 души са били задържани на антиимигрантски протест в Манхатан, Ню Йок, САЩ. Това съобщават от полицията.Проявата се е провела пред магазин на \"Майкрософт\".Причината за избора на място е несъгласие с политиката срещу имигранти и търсещи убежище.Магазинът е останал затворен през деня. ", "date": "2019.09.15", "title": "76 души задържани на антиимигрантски протест в Манхатън"}
{"url": "http://www.cross.bg/telegraf-vodeshti-chasa-1613283.html", "text": "/КРОСС/  в. 24 часа - Пет българки са милионерки от тенисв. 24 часа - 50,2% от живеещите в София - под 40 г.в. Телеграф - Пасторът педофил си купува деца с дарения  в. 24 часа - Българи събраха над 100 кг отпадъци от парка „Заимов\"в. Телеграф - Еврокомисарят Мария Габриел: 30 на сто от най-доброто в науката се прави в Европав. Телеграф - Вицепремиерът Красимир Каракачанов предлага: Шест месеца наборна казарма от 2021-вав. Телеграф - Русе блокира Дунав мост заради отровния въздух  в. Телеграф - Актрисата Латинка Петрова: Ванга ми предрече, че ще взема мъж без стотинка  в. Телеграф - Фабрики фантоми", "date": "2019.09.15", "title": "Водещото в пресата"}
{"url": "http://www.cross.bg/dobrich-zheni-avtomobil-1613285.html", "text": "/КРОСС/ Две жени са пострадали при експлозия в Добрич вчера, предаде БНР.Пострадалите жени са били откарани към спешното отделение в Добрич. Подробности за състоянието им не бяха обявени.Инцидентът е станал около 20 ч. на бензиностанция, съобщи директорът на пожарната в града комисар Дарин Димитров.По предварителни данни е избухнала метанова бутилка на автомобил по време на зареждане.Бензиностанцията е била с прекъснато електрозахранване.Взривилият се автомобил е почти напълно унищожен. ", "date": "2019.09.15", "title": "Две жени пострадаха при взрив в Добрич"}
{"url": "http://www.cross.bg/sluncheva-i-topla-nedelya-1613284.html", "text": "/КРОСС/ Седмицата си отива със слънчево и топло време, въпреки че температурите временно слабо ще се понижат. Това съобщават от НИМХ.Максималните температури ще са между 24 и 29 градуса.В Централна и Северна България ще духа до умерен вятър от изток-североизток.Атмосферното налягане ще остане по-високо от средното за месеца.През следващите дни отново ще се затопля. ", "date": "2019.09.15", "title": "Слънчева и топла неделя"}
{"url": "http://www.cross.bg/toronto-broii-raneni-1613286.html", "text": "/КРОСС/ Най-малко един човек е убит, а множество хора са ранени при стрелба в предградие на Торонто, съобщи регионалното управление на полицията в окръг Пийл, предаде Спутник.Все още няма информация за стрелеца. Полицаите са повикани на „Морнинг Стар Драйв\" и „Дарчел Авеню\" малко преди 18:30 ч.местно време в събота.Според местни медии, цитирани от Спутник, са били произведени поне 20 изстрела. Общият брой на жертвите остава неизвестен, според регионалната полиция на Пийл. Полицията твърди, че на местопроизшествието са били изпратени няколко екипа - включително тактически екипи.Според информация на полицаите двама тийнейджъри са със сериозни наранявания. Те и мъж с лека контузия са откарани в болница, докато една жена е с опасност за живота в травматологичен център.Канада има много ниски нива на насилие с оръжие, особено в сравнение със съседите си Съединените щати, които продължават да имат най-голям брой смъртни случаи от огнестрелно оръжие на глава от населението от всяка развита държава. Минимален брой от 33 000 жертви годишно, включително стотици деца, според съобщения в медиите.Миналата година две трагични събития шокираха град Торонто. Жена и младо момиче бяха убити, а 13 други бяха ранени при стрелба през юли 2018 г. в квартала на Торонто Гъртаун. През май 2018 г. взрив избухна пред ресторант „Бомбай Бел\" в Мисисауга, ранявайки 15 души. ", "date": "2019.09.15", "title": "Стрелба в Торонто, множество хора са ранени"}
{"url": "http://www.cross.bg/manolova-levitzata-sofiya-1613287.html", "text": "/КРОСС/ Националният съвет на БСП решава дали да подкрепи независимата кандидатура на бившия омбудсман Мая Манолова за кмет на София, предаде БНР.Пленумът на левицата, насрочен за 11 часа в централата в столицата днес, ще утвърди и номинациите за всички общини в страната.Припомняме, че софийската организация на БСП почти единодушно подкрепи кандидатуратa.Шансът да спечелим София за първи път в демократичната история на страната не бива да бъде пропилян, защото промяната в България започва от София.Това заяви председателят на столичната структура на социалистите и водач на партийната листа за общински съветници Калоян Паргов.Лидерът на БСП Корнелия Нинова след градския пленум на партията заяви, че предстоят срещи с кандидата, за да се представи платформата на левицата.Соцводачът иска сериозен разговор по идеите на левицата за местно управление. Не е достатъчно да подкрепиш някого, поясни лидерът на социалистите. Трябвало да имат общи виждания с Мая Манолова. Нинова обаче е убедена, че с Манолова се движат в една посока. ", "date": "2019.09.15", "title": "Националният съвет на БСП решава за Мая Манолова"}
{"url": "http://www.cross.bg/dzhursi-vklyuchitelno-suobshti-1613288.html", "text": "/КРОСС/ Множество линейки и голям брой пожарникари бяха изпратени, за да спасяват хора, хванати в капан под триетажната платформа, която се срути.Инцидентът стана в Уайлдууд, Ню Джърси, ранявайки 22 души, включително три деца. Съобщава се, че срутването е станало по време на годишната Конвенция на пожарникарите в Ню Джърси, която привлича хиляди настоящи и бивши пожарникари в курортния град, съобщава Fox News.Регионалната здравна система на Кейп Мей съобщи за 21 души, хоспитализирани след инцидента, а единадесет пациенти, включително децата, бяха пуснати след оказване на медицинска помощ, съобщи говорителят на болницата Сюзън Щагер.Не се съобщава за смъртни случаи, но състоянието на хоспитализираните остава неизвестно.Шефът на местната пожарна в Уайлдууд каза, че официално изявление ще има най-рано днес, тъй като почистването и разследването все още са в ход.Източник: БГНЕС ", "date": "2019.09.15", "title": "Десетки ранени след срутване на платформа в САЩ"}
{"url": "http://www.cross.bg/zlateva-zayavi-manolova-1613289.html", "text": "/КРОСС/ Смятаме, че Мая Манолова е печелившата кандидатура за София. През последните 4 години като омбудсман беше припозната от гражданите като човек, който иска да намери решение на проблемите им. Тя е чувствителна към обществото. Смятаме, че може да обедини онези софиянци, които искат промяна. След 13 години на управление е нормално да има грешки и умора. Това заяви зам.-председателят на БСП - България Деница Златева в ефира на БНТ.По думите ѝ общото между Румен Радев и Мая Манолова е, че и двамата имат голяма извън партийна подкрепа.Според нея много сме се фокусирали в София, но и в Русе и  в много други градове левицата има шанс за победа.Попитана дали това не е последен изстрел за победа, тя заяви, че тръгват от много ниска база, но са си поставили за цел да удвоят кметовете си.\" Нека да си говорим след балотажа. Левицата е единствената партия, която излезе с национална платформа. За нас е важно не само областният център, но и как се управляват малките населени места\", заяви още Златева.Попитана дали е понижение за Мария Габриел ресорът, който получи, тя заяви, че е имало големи очаквания. \"Ресорът е ресурсен\", каза още тя и добави, че оценката се дава в края на мандата. \"Надявам се да успеем да се възползваме от този ресор. Важен ресор е, но не формира политики\", смята Златева. Тя е категорична, че трябва да се чувстваме горди като български граждани оглавяват важни институции. ", "date": "2019.09.15", "title": "Златева: Манолова е печелившата кандидатура за София"}
{"url": "http://www.cross.bg/kazanluk-beshe-rysiya-1613290.html", "text": "/КРОСС/ Шестнадесетият събор на русофилите в България се проведе край язовир „Копринка\" до Казанлък. Сбирката тази година е под надслов „Европа е по-силна с Русия\".Съборът започна, въпреки че Николай Малинов, председателят на движение „Русофили\", което организира мероприятието, бе арестуван по обвинения в шпионаж.В програмата на събора беше включено поклонение на Паметника на свободата на връх Шипка и поднасяне на цветя пред паметника на ген. Скобелев в Казанлък.Началото бе дадено с Концерт на лауреатите на седмия Национален фестивал на руската поезия, песен и танц „Пусть всегда будет солнце\", чийто заключителен етап беше в петък вечерта в Казанлък.Победителите в десетия Международен конкурс за детска рисунка „Обичам моята Родина\" получиха своите награди.Специален гост бе естрадният изпълнител Христо Кидиков. ", "date": "2019.09.15", "title": "Приятелите на Русия се събраха за 16-и път на яз. Копринка"}
{"url": "http://www.cross.bg/tanev-zayavi-neshtata-1613292.html", "text": "/КРОСС/ Трябва да мислим позитивно. Училището ни е формирало такива, каквито сме. Това заяви в ефира на БНТ Тодор Танев, бивш образователен министър по повод началото на новата учебна година.По думите му трудно се реформира нещо, когато няма подкрепа отвътре. \"Това е лош виц, но пасва на ситуацията у нас. 70 на 100 от нещата в министерствата , в която ѝ да е област, са разпределение на пари. Най-успешните министри са икономистите, защото във всяка област се разпределят пари, те са бюджетари, но тук се питам къде остават въвеждането на новите неща. Искам да кажа, че един министър не трябва да разпределя само пари, а да въвежда и нови неща\", вметна още той.\"Средната заплата в сектора е 1500 лв, но не камъните правят училището, а учителите. Вдигането на парите не означава, че се повишава и качеството на образованието. Трябва да се помисли дали е необходимо да се запаметяват нещата, а да се възпитават умения в учениците\", каза още Танев. Според него нещата са комплекси.Що се отнася до това, че ДБГ подкрепя Мая Манолова, той заяви: Толкова са и десни.Помолен да даде съвет на десния избирател,  Танев заяви, че ГЕРБ не е враг и това е стратегическа грешка на реформаторите. ", "date": "2019.09.15", "title": "Танев: Не камъните правят училището, а учителите"}
{"url": "http://www.cross.bg/dyshi-godavari-lodka-1613321.html", "text": "/КРОСС/ Най-малко 12 души загинаха, а десетки други се водят за изчезнали след преобръщането на туристическа лодка в река Годавари в югоизточния индийски щат Андхра Прадеш, съобщава БГНЕС. На борда на плавателния съд е имало 63 души, голяма част от тях туристи.Тече спасително-издирвателна акция, в която са се включили водолазни екипи и хеликоптери.Открити са телата на 12 души, 17 души са спасени, съобщиха от полицията.Река Годавари е особено пълноводна през последната седмица, а течението й е доста бързо. Предполага се, че причина за инцидента е претоварването на лодката и занижените стандарти за безопасност.", "date": "2019.09.15", "title": "Туристическа лодка се преобърна в Индия, има жертви"}
{"url": "http://www.cross.bg/zaginalite-bulgarskata-postradalite-1613291.html", "text": "/КРОСС/ За четвърта поредна година в 23 града на страната днес ще бъде отбелязан Денят в памет на загиналите и в подкрепа на пострадалите мотоциклетисти. Инициативата е на Българската мотоциклетна медия и е подкрепена от Главната дирекция „Национална полиция\".Проявата, организирана от Българската мотоциклетна медия, е част от социалната мото кампания \"Ние сме хора, не \"донори\" и е включена в календара със събития, посветени на Европейския ден без жертви на пътя - 26 септември.Целта на инициативата е мотоциклетистите не само да почетат паметта на загиналите свои колеги, но и да обърнат внимание на останалите участници в движението върху спецификата при управлението на мотор, да допринесат за повишаване на пътната култура и намаляване на агресията на пътя.В София Денят ще бъде отбелязан със заупокойна молитва пред Националния исторически музей. В тази връзка от Столична община въвеждат временна организация на движението, като от 08.00 часа до приключване на събитието ще бъде забранен престоят и паркирането на пътни превозни средства на паркинга пред музея. ", "date": "2019.09.15", "title": "Отбелязваме деня в памет на загиналите и в подкрепа на пострадалите мотоциклетисти"}
{"url": "http://www.cross.bg/dobrev-varna-kmet-1613317.html", "text": "/КРОСС/ \"Кандидат за кмет на Варна ще бъде проф. Анелия Клисарова, която ще води и листата\". Това заяви пред медиите зам.-председателят на НС на БСП Кирил Добрев. Той обясни, че НС на БСП категорично отхвърли кандидатурата на Костадин Костадинов за кандидат за кмет на Варна по много причини.Добрев припомни, че Борислав Гуцанов е със свалено политическо доверие и членовете на Националния съвет са изразили мнение, че няма как той да води листата на БСП във Варна. \"Гуцанов е явление в БСП, което това ръководство се опита да прекрати. Смятам, че Националният съвет взе правилно решение\", каза още Кирил Добрев. На въпрос за отправената заплаха за обжалване на решението, той заяви, че досега нито един социалист не си е позволил да обжалва в съда решение на НС. \"Ние имаме контролна комисия и тя ще изрази своето становище по възраженията\", обясни Добрев. По думите му с млади хора кандидати за кметове и в листите, и в районите на Варна БСП ще има по-добър резултат от предния път.На въпрос за кандидатурата на Мая Манолова за кмет на София, Кирил Добрев отговори, че тя е била подкрепена единодушно. \"Сигурен съм, че този модел ще бъде успешен за София\", заключи той. ", "date": "2019.09.15", "title": "Добрев: Кандидат за кмет на Варна е проф. Анелия Клисарова, Гуцанов е със свалено политическо доверие"}
{"url": "http://www.cross.bg/nikita-fritigern-atanahir-1613278.html", "text": "/КРОСС/ Никита бил весгот, живял през IV в., когато християнската религия се разпространявала бързо по бреговете на р. Дунав. Тогава весготите били разделени на две държави. Едната владеел езичникът Атанихир, а другата - християнинът Фритигерн.Между тях пламнала война, която завършила с победа за Фритигерн. Това било шанс за християнството, което намерило своя най-ревностен защитник в лицето на Никита, един от най-прославените мъже сред вестготите.Скоро Атанахир отново дошъл на власт и не пожалил сили да се разправя с боголюбивите вестготи. А свети Никита не се колебаел да разобличава езическите идоли, неговото безбожие и безчовечност.За тази дързост светецът бил подложен на нечовешки изпитания. Накрая изгорили мъченика на клада, но тялото му останало невредимо. Разяреният Атанахир заповядал да го оставят без погребение. Тленните останки на св. Никита тайно прибрал добродетелният християнин Мариан. Отнесъл ги в отечеството си Киликия и ги погребал до своя дом.След време на това място изградили прекрасен храм, в който положили светите мощи на Никита. Посещавали го много хора, търсещи изцеление за страданията си. ", "date": "2019.09.15", "title": "Св. вмчк Никита. Преп. Филотей"}
{"url": "http://www.cross.bg/aktyor-fondatziya-direktor-1613277.html", "text": "/КРОСС/ Александър Андреев, говорител на ЦИКПроф. Атанас Атанасов, актьор и режисьор, преподавател в НАТФИЗ „Кръстьо Сарафов\"Георги Илиев-Майкъла, бивш футболист, бизнесменДимитрина Ходжева, директор на фондация \"Димитър Бербатов\"Драгомир Симеонов, журналистМилен Миланов, актьор, председател на фондация \"А'Аскеер\"Нели Рангелова, естрадна певицаПроф. Огнян Бранков, детски хирургПетър Зехтински, бивш футболистАкад. Пламен Карталов, директор на Софийската опера и балетРумен Генов, депутат от ГЕРБ в 44-ото НСД-р Христо Трунчев, председател на УС на Асоциацията на научноизследователските фармацевтични производители в България, генерален мениджър на \"Новартис Фарма\" за БългарияМладен Койнаров, народен певец", "date": "2019.09.15", "title": "Рожденици на 15 септември"}
{"url": "http://www.cross.bg/chasa-sofiyaot-sustoi-1613280.html", "text": "/КРОСС/ София.От 15.30 часа в Министерството на външните работи министър Екатерина Захариева ще се срещне с министъра на външните работи на Република Индонезия Рътно Марсуди. В 15.45 часа ще се състоят пленарни разговори между двете делегации, а в 16.30 часа министрите ще направят изявления.***София.От 11.00 ч. в зала „Александър Лилов\" в централата на БСП ще се проведе заседание на Националния съвет на партията.***София.От 13.00 часа Йорданка Фандъкова ще посети 43-то училище „Христо Смирненски\" на бул. „Сливница\" 45, за да провери реконструкцията на сградата /бившето Военно окръжие/ и готовността да приеме ученици от 16 септември.***София.От 10:00 на бул. „Витоша\" №37, пред Книжен център „Гринуич\", ще се проведе кампанията „Стара хартия за нова книга\".***София.От 10.30 часа на ул. „Московска\" № 33, ВМРО - Българско национално движение ще внесе документите за участието си в местните избори за София.***София.От 11.00 часа на кръстовището между бул. \"Ломско шосе\" и ул. \"Обелски път\" хора от района ще излязат отново на протест, като крайна мярка за защита на конституционните ни права като собственици на имоти, в процедура по отчуждаване.***София.От 11.00 часа в Aулата на Висше училище по телекомуникации и пощи ще бъде открита новата академична година.***София.От 11.00 часа в офиса на фондация \"Братя Мормареви\" ще се състои 13-то издание на \"Бодлите на таралежите\".***София.От 11:30 часа в Националния пресклуб на БТА ще се състои VII Национален дискусионен форум БРОД ЗА МИР на тема: „Защо така обичаме да ненавиждаме Русия?\"***София.От 12:00 часа в Княжеската градина, заместник-министърът на земеделието, храните и горите Чавдар Маринов ще участва в третото издание на Фестивала на розовия домат.***Асеновград.От 10.30 часа пред паметника на Хайтов на площада, ще бъде отбелязана 100-годишнината от рождението на Николай Хайтов.***с. Бачково.От 12:00 часа в Бачковски манастир „Успение Богородично\", ще се състои Втори национален събор на „Голямото семейство\".***Добрич.От 13:00 часа в двора на храм „Света Троица\" пред паметника на загиналите по пътищата ще бъде отслужен молебен по повод Деня в памет на загиналите мотористи.***Перник.От 10.00 часа в Двореца на културата ще се проведе изложението „Baby love\".***Плевен.От 20.00 часа в парка на РИМ Плевен ще се състои третата концертна вечер от Есенен джаз фестивал Плевен с участието на Теодосий Спасов, Влатко Стефановски, Йълдъз Ибрахимова, Живко Петров, Христо Йоцов и Веселин Веселинов- Еко.***Сливен.От 11.00 часа, в салона на ДКТ-Сливен, ще се състои премиерата на най-новото представление от афиша на театъра „Грозното пате\".***Чепеларе.От 16.30 часа на площад „Олимпийски\" ще започнат честванията по повод 55 години от обявяването на Чепеларе за град. ", "date": "2019.09.15", "title": "Къде какво в страната днес"}
{"url": "http://www.cross.bg/tema-manolova-godini-1613281.html", "text": "/КРОСС/ Тема: Кодекс на чиновника: Ще останат ли намръщените служители в историята?Тема: Между редовете на шпионския скандал: Прочитът на Соломон Паси.Тема: Момиче за милиони: Как една българка се нареди между фитнес-кралиците на света?Тема: Ученолюбивите българчета. Говори проф. Тодор Танев, бивш министър на образованието и науката.Тема: Защо БСП застана зад Мая Манолова? Разговор с Деница Златева.Тема: Промяна в София. Мая Манолова в студиото отговаря на вашите въпроси.Тема: Вежди Рашидов, за културата като политика.Тема: 100 години от рождението на Николай Хайтов. Разговор със Здравец Хайтов и Васил Банов.Тема: БНТ на 60 години: Лили Вучкова.Тема: Дивна, в неделното утро.Тема: \"Чехов търси талант\" на сцената. ", "date": "2019.09.15", "title": "По телевизиите в неделя"}
{"url": "http://www.cross.bg/pargov-sofiya-tazi-1613282.html", "text": "/КРОСС/ „Ще спечелят гражданите, ще спечелят софиянци, които искат нещо по-различно от досегашния модел на управление. Една промяна за една друга перспектива\". Това каза в интервю за предаването „Офанзива\" по Канал 3 председателят на БСП-София Калоян Паргов, по повод подкрепата на БСП за кандидатурата на Мая Манолова за кмет на София.„Всичко е в наши ръце и шансовете зависят от нас, не от това, дали ГЕРБ е силен или слаб в София\", допълни той. „До много скоро бяхме в изолация, видимо, а очевидно, че в последните години тази изолация започна да се пропуква и БСП има своето влияние в общото политическо пространство, което показва и съотношението на силите в общинския съвет\", коментира Паргов.„Фрагментацията в дясно е доста голяма, докато вляво, имайки предвид кандидатурата на Мая Манолова, която е издигната като граждански кандидат от инициативен комитет е подкрепена последователно от „АБВ\", „Движение 21\", БСП и очевидно ще има и други леви по-малки партии, които ще заявят тази подкрепа още на първи тур\", посочи социалистът. „Тя промени омбудсманската институция, изначално, поставяйки в центъра малкия човек с проблема му пред институциите. Т. е. тя изпълни с друг смисъл тази институция. И ние считаме, че тя има този потенциал, да предложи на софиянци промяна. И затова толкова политически сили започнахме да се обединяваме\", коментира още Паргов.„След тези избори, каквото и да се случи, София и страната няма да бъдат същите. По какъв начин, предстои да видим. Нека да оставим интересната част за след 3 ноември\", каза още в заключение Калоян Паргов. ", "date": "2019.09.15", "title": "Паргов: След тези избори София и страната няма да бъдат същите"}
{"url": "http://www.cross.bg/taka-obichaha-horata-1613252.html", "text": "/КРОСС/ \"Ако хората обичаха така предано като кучетата, светът би станал едно прекрасно място.\"Джеймс Дъглас ", "date": "2019.09.15", "title": "Ако хората обичаха така..."}
{"url": "http://www.cross.bg/voiina-svetovna-bulgariya-1613279.html", "text": "/КРОСС/ 608 г. - Свети Бонифаций IV става папа.668 г. - Римският император Констант II е убит от заговорници.921 г. - Света Людмила е убита по заповед на снаха си в Тетин.1514 г. - Томас Уолси е избран за архиепископ на Йорк.1812 г. - Френската армия, командвана от Наполеон достига Кремъл в Москва.1821 г. - Коста Рика, Ел Салвадор, Гватемала, Хондурас и Никарагуа обявяват независимост от Испания.1847 г. - Войната между САЩ и Мексико завършва с превземането на Мексико сити и присъединяване на днешните щати Калифорния, Невада, Юта и Аризона към САЩ.1916 г. - Първа световна война: В Битката при Сома за първи път са използвани танкове.1918 г. - България в Първата световна война: В битката при Добро поле българските позиции на Солунския фронт са пробити.1919 г. - Излиза първият брой на списанието на Гео Милев „Везни\".1924 г. - В Бесарабия избухва въстание за отделяне на областта от Румъния и присъединяването и към СССР.1935 г. - В нацистка Германия започва да се използва ново национално знаме със свастика.1935 г. - В нацистка Германия влизат в сила Нюрнбергските закони, които лишават германските евреи от гражданство.1935 г. - В Белград е осветен най-големият православен храм на Балканския полуостров - „Свети Сава\".1939 г. - Втора световна война: Царство България обявява политика на неутралитет, след началото на войната на 1 септември.1946 г. - България е обявена за народна република.1950 г. - Корейска война: Започва битката при Инчхън, която завършва на 28 септември с победа на съюзниците.1959 г. - Първото плаване на съветския ледоразбивач „Ленин\".1964 г. - Чепеларе е обявен за град.1968 г. - Изстрелян е съветският космически апарат „Зонд 5\".1971 г. - Учредена е международната природозащитна организация „Грийнпийс\".1973 г. - На трона на Швеция се възкачва 27-годишният крал Карл XVI Густав.1982 г. - В Алберта (Канада) е открит най-големият търговски център в света - 483 хил. кв. метра.1993 г. - В Естония със закон са закрити рускоезичните висши училища.1993 г. - В Намибия централната банка издава първите банкноти от новата валута намибийски долар.2000 г. - В Сидни, Австралия са открити XXVII летни олимпийски игри.2000 г. - Китайски археолози откриват гроба на Чингиз хан.", "date": "2019.09.15", "title": "15 септември в историята"}
{"url": "http://www.cross.bg/bytilka-chasa-gazova-1613318.html", "text": "/КРОСС/ 42-годишна жена и мъж на 50 години пострадаха при инцидент с газова бутилка в събота в Кърджали, пише \"24 часа\". Инцидентът е причинен от техническа неизправност.След теч на газ пропан-бутан около 9,20 часа избухнал пожар в жилище в кв.\"Възрожденци\". Двамата обитатели имат изгаряния по тялото.Пострадалите били транспортирани в Спешното приемно отделение, а след това в болница в Пловдив. Пожарникарите загасили огъня, който унищожил газовата бутилка и комарник.  ", "date": "2019.09.15", "title": "Мъж и жена пострадаха при инцидент с газова бутилка"}
{"url": "http://www.cross.bg/detza-roditeli-katya-1613316.html", "text": "/КРОСС/ Недостиг и на приемни родители в цялата страна. Най-голяма липса има в столицата, където е и най-голям процентът на нуждаещите се деца. Приемните родители настояват за платен годишен отпуск и право на майчинство и болнични, съобщи NOVA.Катя е приемен родител от 6 години. През това време тя и семейството й правят част от дома си деца на различна възраст и им дават възможността да усетят топлината на семейната обич. В момента гледа три деца. \"Ние имахме дом за такива деца до блока и от малка исках да си вземем да гледаме и после в един момент осъзнах, че това което работя не ми харесва и трябва да работя това, което ми харесва\", каза приемният родител Катя Кръстева.За разлика от повечето хора за Катя е задължително да пренесе работата вкъщи. Тя е професионална майка и често работи с деца, които идват при нея със сериозни проблеми, но трябва да започне от нулата.У нас в момента има над 2270 приемни семейства, в които живеят над 2100 деца, а родителите поискаха от държавата специален трудов договор. \"Приемните родители също трябва да имат право на обезщетения за безработица и майчинство и болест\", каза още Александър Миланов от Асоциация \"Приемна грижа\".Най-много приемни семейства липсват в София-град, Хасково, Варна и Бургас. От социалното министерство обмислят дали е възможно да се въведе специален договор, на който да бъдат назначени приемните родители.  ", "date": "2019.09.15", "title": "Приемните родители искат трудов договор"}
{"url": "http://www.cross.bg/s-tyrtziya-komponenti-1613322.html", "text": "/КРОСС/ Доставките от втората пратка с компоненти на руските ракетни отбранителни системи С-400 е приключена, съобщиха от министерството на отбраната на Турция.От ведомството посочват, че обучението на турския персонал за работа с ракетните установки продължава, а самата система ще е оперативна през април 2020 година.Доставките с компоненти от втората пратка започнаха на 27 август. Първата част от доставките беше приключена в края на юли. Русия изпрати около 30 самолета с оборудване и компоненти за С-400, като част от първоначалната пратка във военновъздушната база „Мюртед\".След като преговорите за закупуване на ракетни установки „Пейтриът\" от САЩ се провалиха, през април 2017 г. Турция подписа договор с Русия за доставките на С-400. Според експерти руската противоракетна система е една от най-модерните в света и е в състояние са засича няколко цели едновременно.Закупуването на руската ракетна система обаче обтегна дипломатическите отношения между Турция и САЩ през последните няколко месеца, тъй като Вашингтон твърди, че системата С-400 е несъвместима със системите на НАТО и излага изтребителя Еф-35 на опасност.Турция обаче подчерта, че С-400 няма да бъде интегриран в системите на НАТО и няма да представлява заплаха за Алианса и отхвърли развалянето на сделката. Анкара настоя за създаването на комисия за изясняване на всякакви технически въпроси, но САЩ не приеха това предложение.След като не успя да разубеди Турция да се сдобие с руската ракетна система, Вашингтон обяви, че извежда Анкара от програмата за изтребители Ф-35 - ход, който предизвика остри реакции от Анкара и ново напрежение в НАТО. ", "date": "2019.09.15", "title": "Доставиха и втората пратка с компоненти на С-400 за Турция"}
{"url": "http://www.cross.bg/morbili-vuzrast-danni-1613319.html", "text": "/КРОСС/ В Пловдив започва извънредна имунизационна кампания срещу морбили за деца от уязвимите групи на възраст от 18 месеца до 8-годишна възраст, информират от Регионалната здравна инспекция. Кампанията е по предписание на Министерство на здравеопазването, като е във връзка с продължаващото разпространение на морбили на територията на страната и начало на учебната година.Целта е спешно да се предприемат мерки за недопускане внос на морбилен вирус сред възприемчиви лица в детски колективи. Въз основа на извършените до момента анализи на хората болни от морбили през тази година в България, основна група от населението в риск от заразяване са децата до 8-9-годишна възраст в ромските общности.По данни от Информационната система за събиране и анализиране на данни за хората болни от от морбили, паротит и рубеола в България, 55.4% от заболелите деца от посочената група са с данни за проведена имунизация срещу морбили. При допълнително проведени изследвания за наличие на постваксинален имунитет при имунизирани заболели деца се установи липсата на такъв и срещу трите ваксинални антигена, което допълнително затруднява предприемането на адекватни противоепидемични мерки.Срокът за приключване на извънредната имунизационната кампания е 5 октомври, като всеки петък до 14.00 часа общопрактикуващите лекари трябва да предоставят в Регионалната здравна инспекция информация за проведените имунизации. ", "date": "2019.09.15", "title": "В Пловдив започва извънредна имунизационна кампания срещу морбили"}
