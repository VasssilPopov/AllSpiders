{"url": "http://www.cross.bg/bizhyta-yanki-dedi-1581376.html", "text": "/КРОСС/Откраднаха бижута на стойност 2 млн. евро от хотелската стая на световно известния рапър Деди Янки.Кражбата е станала в хотелската стая на изпълнителя на \"Деспасито\" във Валенсия.Златни колиета, диаманти и други скъпи бижута са били откраднати от сейфа му. Информацията е потвърдена от екипа на пуерториканския певец.За момента извършителят не е открит. Според властите обаче той се е представил за Деди Янки, докато певецът е бил извън хотела, и така е получил достъп до стаята му.\"Певецът не е бил в хотела по време на кражбата. Няма да даваме повече информация за случая, за да не пречим на разследването\", написаха от екипа на Деди Янки в Туитър. ", "date": "2018.08.12", "title": "Откраднаха бижута за 2 млн. евро от изпълнителя на 'Деспасито'"}
{"url": "http://www.cross.bg/nasilie-zhertva-detzata-1581369.html", "text": "/КРОСС/ Изследване, проведено от Синдиката на българските учители и МВР, показва, че 70 процента от децата в България са жертва на насилие в семействата си. Според председателя на учителсикя синдикат Янка Такева проблемът се дължи и на това, че много родители не приемат начина, по който децата им се отнасят към ученето:\"60% от това насилие се дължи на това, че родителите имат претенции към поведението на своите деца. Особено поведение, свързано с оценките в училище.Учителите също са жертва на агресия, подчерта Янка Такева. Според нея 65 процента от преподавателите в училище са подложени на различен вид натиск:45% от учителите търпят насилие от страна на родителите. Както българският учител обича да казва \"отглезените родители\" или от тези, които не знаят какво искат.\" ", "date": "2018.08.12", "title": "70 % от децата в България са жертва на насилие в семействата си"}
{"url": "http://www.cross.bg/dokyment-bulgariya-godini-1581243.html", "text": "/КРОСС/ Този политически документ, който може да наричаме продукт, е рядко срещан като жанр в нашия съвременен политически живот. Ако трябва накратко да го опиша, това е много радикален проект в своята диагностика и разбиране в това какво трябва да се промени.Рядко съм виждал такъв много смислен и системно разработен документ от политически партии.С една дума страшно нужен документ, аз лично в изказвания вече 20 години подканям българските партии да предложат нещо подобно.В него има много дълбока диагноза на онези плашещи проблеми в държавата през последните 20 години.Ако не се вземат мерки, тези проблеми ще ескалират и на човешки език – ще се получи една гангрена или смърт на целия регион.Много смислена диагноза и преценка има в този документ, много компетентно е направен. Той е готов за радикална промяна и ако не се случи, положението ще е безспорно плашещо.Безспорно в Европа има органи за т.нар. „кохезия на сближаване“, и ние се борим Европа да не се движи на две–три скорости, а става точно обратното – България се движи на няколко скорости.Сигурно би могло да се мисли още за развиване в демографската политика.За първи път виждам такъв документ и той не е измислим в кабинета. Очевидно по него са работили можещи и знаещи експерти.Това е, което трябва да правят партиите, а не да се занимават постоянно с глупости.Всеки раздел е много силен и се предлагат много силни посоки за промяна.Да започнем с икономиката – има много тревожни факти от износа и вноса на храни и липсата на развитие. Друг голям проблем е здравеопазването, то е болно, ако няма промяна оставаме без здравеопазване, то е нито достъпно, нито – качествено.Друга ключова тема са регионалните различия. Да речем кризата на Северозапада, Североизтока, Лудогорието, Ямболско и голяма част от страната и всичко това генерира емиграционен поток, който е негативен за бизнеса и който отива към София и там поражда други проблеми.В документа откриваме една много смислена идея, а именно държавата да поеме в свои ръце и да създаде един фонд за сближаване на регионите и постепенно оправяне на тези различия.Също така трябва да има развито социално предпиамачество, защото в тези места има възрастни хора, за които няма кой да се грижи и, ако го имаше, щеше да има кой да се грижи за тези хора, а и така да се създадат нови работни места.В тази Визия е отделено най-малко внимание на национална сигурност и външна политика, но там може и с по-малко думи да се решат проблемите.Основните акценти в Визията са икономика, здравеопазване, регионална политика и образование.Не знам дали това е целта на БСП... Хегемонията на ГЕРБ съвпадна с една обща европейска и едва ли не световна тенденция в политиката.Реално нямаше търсене на сериозни политически идеи, това беше времето на политтехнологиите и политическия маркетинг.ГЕРБ беше хегемон на неполитическата идеология и освен това яхна общественото недоволство от първите 20 години от Българския преход.Тази хегемония е обречена или да предлага БСП или още по качествен продукт, но има едно изтощаване на политиците.За БСП беше важно да покаже, че все още е в състояние да генерира качествен политически продукт.Вече дали ще може хардуерът да се смени, това е друг въпрос, но едно е ясно софтуерът вече е зареден.Аз съм убеден, че, ако се реализира една подобна визия, имаме шансове да се доближим до Европейския Запад, но това няма да е никак лесно, знаем в момента и Румъния, и Унгария дърпат много мощно напред, а също и Чехия, но при всички случаи бихме могли да скъсим дистанцията. Важно е да знаем и да не се надяваме,че, видите ли, новите членки, които ще влязат в ЕС като Молдова и Грузия, ще ни изместят от последните места в класациите.Ако я караме без „Визия“ и без ревизия на бъдещето, тя няма да е много по-добра, ако не стане промяна, разбира се.България ще е 6 милиона, а може и по-малко със средна възраст на населението 50 години, с запустели региони с 5-6 живи урабанистични ядра до София, Пловдив, Бургас, Стара Загора и евентуално Варна, свързани с аутобани и магистрали и никаква конкретна идея. Няма да имаме и ресурси не, че сме имали някога. Най-вероятното бъдеще е това, ако нещата не се подобрят.Ако така я караме, положението ще е лошо, но все още има шанс да се върнем в играта с документ като „Визията“.Все още имаме шансове, ако не друго, то поне човешки ресурс за проект на бъдещето.", "date": "2018.08.12", "title": "Живко Георгиев: С „Визия за България“ БСП има шанс да промени бъдещето ни"}
{"url": "http://www.cross.bg/politziya-skorost-dvizhenie-1581378.html", "text": "/КРОСС/ Продължават засилените проверки по основните пътни направления на страната. Този път фокусът ще бъде насочен към потока, тръгващ от морските селища и отправящ се към големите градове, съобщават от пресцентъра на МВР. Екипите ще следят с цялата налична техника за спазване на скоростните режими, ще има засилени проверки за употреба от водачите на алкохол, наркотични вещества и/или техни аналози, както и да не се допуска движение на неправоспособни водачи и движение в аварийната лента на магистралите.„Днес републиканската пътна мрежа ще бъде наситена с екипи от обедните часове, когато се очаква засилен трафик от морето в посока София и големите градове. До момента, основните нарушения, които се установяват са за скорост. Само в първия ден на операцията бяха констатирани 512 нарушения за скорост\", обобщи инспектор Петър Соколов от отдел „Пътна полиция\", ГДНП. В операцията днес, освен служители на Пътна полиция, ще се включат и техни колеги от Криминална полиция и от секторите за контрол на общоопасните средства. Предвидено е по пътищата да има и цивилни патрули. Контрол ще се осъществява и от въздуха с хеликоптера на ГДГП.  ", "date": "2018.08.12", "title": "МВР засилва проверките за скорост в посока от морето към градовете  "}
{"url": "http://www.cross.bg/dzholi-prieta-izdanieto-1581379.html", "text": "/КРОСС/ Известната холивудска актриса Анджелина Джоли е приета в болница с хранително разстройство на психична основа, съобщава изданието „Холивуд лайф\".В болничното заведение Джоли ще изкара около две седмици.Междувременно тя преустановява работата си във филма в който се снима - „Господарка на злото 2\".Според изданието, актрисата отново си е внушила, че страда от излишно тегло. В резултат на това тя е станала 44 килограма при ръст от 170 сантиметра. Което било най-тревожно, Джоли продължавала да слабее.Актрисата е приета в същата клиника, която ѝ помогна да победи анорексията преди няколко години.", "date": "2018.08.12", "title": "Анджелина Джоли е приета в болница "}
{"url": "http://www.cross.bg/moreto-detza-trite-1581382.html", "text": "/КРОСС/ Телата на трите деца, удавили се в морето край Дуранкулак, са открити и разпознати, съобщи кметът на Шабла Мариян Жечев. Момчетата са открити на около километър в южна посока от мястото на инцидента, предаде БТА.Вчера на неохраняем плаж изчезнаха три деца от шабленското село Спасово. Четири деца на възраст между 12 и 15 години около 13 часа влезли в морето, но само едно от тях излязло на брега, и то за да повика помощ. На мястото на инцидента пристигнал спасителят от охраняемата зона, но трите деца повече не са били видени в морето. Екипите на граничната полиция и района за управление на МВР в Шабла също не успели да открият децата. По информация на кмета на село Спасово Андреан Симеонов, децата са били на плаж в къмпинг „Космос\" с родителите си.От два дни в Крайморска Добруджа духа силен североизточен вятър, който образува големи вълни в морето и прави плуването опасно, а на места и невъзможно. На плажа на къмпинг „Добруджа\" в Шабла вчера бе издигнат червен флаг и летовниците не влизаха във водата. А днес силният североизточен вятър продължи да духа.Още четирима души са открити удавени в морето през последните два дни, съобщават от Областната дирекция на МВР-Бургас. ", "date": "2018.08.12", "title": "Откриха мъртви трите деца, изчезнали вчера край Дуранкулак "}
{"url": "http://www.cross.bg/slyzhba-voenna-bostandzhu-1581375.html", "text": "/КРОСС/ Емре Бостанджъ, 28-годишен фермер от централноанадолския окръг Чорум, обяви камилата си за продан в интернет с една цел - да спечели достатъчно пари, за да си позволи да се освободи от военна повинност.\"Това е любимото ми животно, но трябва да го продам. Нужни са ми пари, за да се отърва от тази военна служба\", заяви пред ДПА Бостанджъ, като добави, че неговият баща му е купил шестгодишната бяла арабска камила от местен пазар преди пет години.Бостанджъ е един от стотиците хиляди турци, които от дълго време чакат програмата за избягване на задължителната военна служба в страната. Всички мъже над 18-годишна възраст трябва да отслужат 12 месеца в армията. Според наскоро приет закон обаче мъжете, родени на или преди 1 януари 1994 г., може да служат едва 21 дни, ако платят 15 хиляди турски лири (2800 долара).Около 200 хиляди турци са кандидатствали през последните два дни за програмата за намаляване на военната им служба, предава Анадолската агенция.Много млади мъже продават всичко - от коли и жилища до камили и бикове, за да съберат значителната сума.Бостанджъ обяви камилата си за продан за 20 хиляди турски лири (3782 долара) и казва, че интересът е голям. \"Някои местни сдружения искат да я купят, за да я използват за туристически цели. Други предлагат да я разменят срещу кола. Досега предложенията са твърде ниски, ще изчакам по-добра цена\", добави той.Въпросът за военната повинност е нещо, с което младите турци се сблъскват във всичко - от интервютата за работа до уреждането на брак: работодателите не искат да губят работна ръка за период от 12 месеца, а повечето традиционни семейства в набожния Анадол в центъра на страната не биха дали дъщеря си за брак, а после да чакат младоженеца да се върне от казармата.Задължителната военна повинност за завършилите университет е шест месеца. Държавата разрешава на завършилите да продължат с магистратура и докторантура до 35-годишна възраст, след което те все още трябва да служат в армията. По-голямата част от образованата младеж на Турция се регистрира в програми след завършването, за да избегне колкото се може по-дълго военната служба.\"Службата в армията е нещо, което действително може да е загуба на време и да ви дърпа назад в живота. Ще кандидатствам за докторантура след тези 21 дни,\" добави Бостанджъ, който сега продължава магистратурата си в Хититския университет в Чорум.Други стигат до там да продават апартаментите си. Трийсетгодишният Ерман Тимурленк от Истанбул обяви за продан жилището, в което живее, за да си позволи да плати за по-кратка военна служба.\"Задължителната военна служба ме накара да отложа целите си за известно време, сега е моментът да се използва тази възможност\", каза Тимурленк, който е фитнес инструктор, пред ДПА.Той споделя, че ще се премести в къщата на майка си, след като приключи платената му служба, и ще отвори свой собствен фитнес салон с парите от апартамента.\"Най-малкото вече няма да трябва да се тревожа за военната служба\", каза той. ", "date": "2018.08.12", "title": "Турчин продава камилата си, за да се откупи от военна служба"}
{"url": "http://www.cross.bg/more-kaspiiisko-statyt-1581377.html", "text": "/КРОСС/ Русия, Иран, Азербайджан, Казахстан и Туркменистан подписаха конвенция за правния статут на Каспийско море - въпрос, обсъждан между петте държави повече от две десетилетия, предаде Ройтерс.Руският държавен глава Владимир Путин каза, че той и колегите му смятат, че каспийската среща на върха е имала \"епохално значение\" Лидерите на петте страни, разположени около Каспийско море, подписаха днес в казахстанския град Актау конвенция, дефинираща правния статут на това стратегическо море, в което има значителни залежи на петрол и газ, предаде Франс прес. Документът беше парафиран от президентите на Русия, Казахстан, Иран, Азербайджан и Туркменистан. Така Каспийско море получава ясен статут, какъвто нямаше от разпадането на Съветския съюз. Преди церемонията по подписването домакинът, казахстанският президент Нурсултан Назарбаев, определи събитието като историческо. \"Можем да кажем, че консенсусът за статута на морето беше постигнат трудно и отне време. Преговорите продължиха 20 години и изискваха големи и общи усилия от страна на заинтересованите държави\", отбеляза той. Руският държавен глава Владимир Путин каза, че той и колегите му смятат, че каспийската среща на върха е имала \"епохално значение\" и призова за по-голямо военно сътрудничество между каспийските страни. Путин подчерта, че Конвенцията за правния статут на Каспийско море утвърждава изключителното право и отговорност на държавите за съдбата на Каспийско море, като установява ясни правила за колективното му използване. \"Въз основа на консенсус и взаимно зачитане на интересите бе изработен съвременен и балансиран международен договор, който заменя съветско-иранските споразумения от 1921 и 1940 г.\", заяви руският президент, цитиран от ТАСС. Иранският му колега Хасан Рохани посочи, че конвенцията не установява окончателните разделителни линии в морето и че преговорите по този въпрос трябва да продължат. Казахстанският лидер заяви, че в дейността си страните ще се придържат към основни принципи - превръщането на Каспийско море в зона на мир и добросъседство, използването му за мирни цели, зачитане на суверенитета и териториалната цялост, неприсъствие в морето на въоръжени сили, които не са на петте страни. Назарбаев отбеляза, че на срещата е постигнато съгласие по разделянето на акваторията на Каспийско море на зони с различен режим. Определихме териториални води от 15 морски мили, като външните им граници придобиват статут на държавни. Към териториалните води се добавя риболовна зона от 10 мили, където всяка страна има изключителни търговски права. За да се запазят уникалните биологични ресурси, риболовът в цялата акватория ще се осъществява на принципа на съгласувани национални квоти, подчерта той. Подписването на конвенцията ще съдейства за успокояване на продължило с десетилетия напрежение в този богат на изкопаеми горива район - залежите от петрол в него се изчисляват на близо 50 милиарда барела, а от природен газ - на около 300 000 куб. м. Днешната среща на върха е петата от 2002 г. насам, макар че след разпадането на СССР, когато около морето се появиха четири нови държави, са били свикани над 50 министерски и технически срещи, припомня АФП. В Актау бяха подписани документи за сътрудничество в сфери като сигурността и борбата с тероризма, както и търговско-икономически споразумения. ", "date": "2018.08.12", "title": "Исторически договор за статута на Каспийско море подписаха петте крайморски държави"}
{"url": "http://www.cross.bg/kola-putya-registratziya-1581380.html", "text": "/КРОСС/ Тежка катастрофа с двама загинали и двама ранени е станала преди минути на пътя между врачанските села Борован и Добролево, видя само репортер на агенция BulNews.bg.Лека кола \"Тойота\" с врачанска регистрация е пътувала в посока Оряхово, когато се е забила челно в идващия отсреща лек автомобил \"Хюндай\" със софийска регистрация. При сблъсъка на място е загинала жената, която се е возила във врачанския автомобил. При удара е починал и шофьорът на \"Хюнда\"-я. Водачът на \"Тойота\"-та и жената от другата кола са откарани в болницата в тежко състояние. Не е ясно какво е довело до челния удар. Вероятно обаче и двете коли са се движели с висока скорост, тъй като при сблъсъка \"Хюнда\"-ят е изхвърчал в полето край пътя. На мястото има два екипа на пожарната, които изчакват да пристигнат дознателите, за да направят оглед, след което да извадят труповете изпод смачканите ламарини. Именно заради това и близо до автомобилите не се допускат външни лица. В момента пътят е затворен за движение и в двете посоки и пътуващите се насочват по обходни маршрути. Вероятно ще бъде блокиран и в следващите 3-4 часа, заради процесуално-следствени действия.", "date": "2018.08.12", "title": "Жестока катастрофа край Борован, два трупа след челен сблъсък"}
{"url": "http://www.cross.bg/ibisa-ronaldo-otdelenie-1581381.html", "text": "/КРОСС/ Бившият бразилски футболист Роналдо е приет в болница в Ибиса. 41-годишният играч, който премина през \"Барселона\", \"Интер\", \"Реал\" Мадрид и \"Милан\", е болен от тежка пневмония и е в интензивното отделение на местна клиника.Той е постъпил в държавно лечебно заведение в петък (10 август) вечер, а преди полунощ е бил преместен в частна клиника по свое желание.От двете места отказват да дадат информация за състоянието му. Според източници на местни медии той е все още в интензивно отделение, но състоянието му бързо се подобрява.Роналдо, който има в колекцията си от трофеи 2 световни титли с Бразилия, а на клубно ниво е двукратен шампион на Испания и носител на Купата на УЕФА с \"Интер\", има къща в Ибиса. Той е пристигнал на острова преди няколко дни за да прекара лятната си ваканция.Бразилецът приключи с футболната си кариера през 2011 г. От тогава той се бори с наднорменото си тегло заради проблем с щитовидната жлеза. ", "date": "2018.08.12", "title": "Роналдо е приет в болница в Ибиса"}
{"url": "http://www.cross.bg/alyaska-godini-rusel-1581372.html", "text": "/КРОСС/ Служителят на авиокомпания, който  на авиокомпания \"Хърайзън еър\" от международното летище Такома в Сиатъл и загина при катастрофата му, е работил в семейна пекарна и е харесвал идващите с работата му възможности да пътува по цял свят. Това предаде Ройтерс, цитирайки постове в социални медии.Ричард Ръсел, който обичал да го наричат Бийбо, бил на 29 години, жител на град Съмнър, щата Вашингтон, роден в Кий Уест, щата Флорида.Името му не е съобщено официално, но множество медии разкриха самоличността му, като се позоваха на интервюта със семейството му, колеги и работещи по случая служители на силите на реда.Ръсел е работел от 3 години и половина като част от наземния персонал на \"Хърайзън еър\", дъщерна компания на \"Аляска еърлайнс\". В задълженията му е влизало да помага за багажа и да участва в екипите, преместващи самолетите по пистата. Той е заявил в Ютуб, че тази работа изисква да вдига много куфари и чанти. От друга страна, тя му позволявала \"да лети до Аляска в свободното си време\".Семейството на Ръсел се премества в Аляска, когато той е на 7 години.Покойният не е съобщавал в социалните мрежи, че се готви за пилот. В някои постове той говори за християнските си убеждения и за възможността да отиде в армията.След излитането Ръсел е заявил пред авиодиспечери, опитали се да го убедят да приземи самолета, че е \"просто един разсипан човек, вероятно му хлопат няколко дъски\".Главният изпълнителен директор на \"Аляска еърлайнс\" Брад Тилдън заяви на пресконференция, че самолетите от този тип нямат заключващи се врати и за разлика от автомобилите, двигателите им не изискват специален ключ, за да стартират, предаде Ройтерс, цитирана от БТА.Авиолиниите в САЩ се грижат за безопасността на летището и смятат, че служителите имат разрешение да са там и може да им се има доверие, обясни той. Разследването е под ръководството на ФБР. ", "date": "2018.08.12", "title": "Служителят, който открадна самолет в Сиатъл и се разби, обичал да пътува"}
{"url": "http://www.cross.bg/sofiya-yasli-detza-1581365.html", "text": "/КРОСС/ Недопустим е недостигът на места в детските ясли в София. За съжаление, кметът Фандъкова и нейният екип не могат да се справят с този проблем вече 10 години. Това говори за липса на управленска визия. С тези думи председателят на Младежкото обединение в БСП - София Петко Димитров постави началото на символичната акция пред Столична община под мотото „Място за всяко дете\". Така младите социалисти отбелязаха Международния ден на младежта и отпратиха отворено писмо до кмета Йорданка Фандъкова.„Важно е за всеки млад човек, когато реши да има деца, да получи подкрепата на общината, в която живее, а в европейската столица София не е така. Надяваме се управляващите да обърнат внимание на предложенията ни\", заяви Димитров.В отвореното писмо до Фандъкова младежите са направили конкретни предложения за решеване на проблема с недостига от над 4 000 места в детските ясли в столицата - до преодоляване на недостига - целева финансова помощ за млади родители до 29 г., които учат или работят и за чиито деца в яслена възраст няма места; приоритетно изграждане на детски ясли спрямо нуждите на столичните райони и решаване на проблема с недостига на квалифициран медицински персонал в яслите, чрез справедливо и достойно заплащане.„Откакто съм общински съветник един от най-често задаваните въпроси от млади родители е защо няма място за моето дете, въпреки, че има максималния брой точки, живеем на метри от детското заведение и отговаряме на всички изисквания?\", това сподели Николай Николов от групата на БСП в СОС. „Госпожа Фандъкова се хвали, че Столична община има рекорден бюджет от милиард и половина лева, а продължава да не рашава трайно този важен за младите хора въпрос. На фона на демографската криза в България, в София има, макар и скромен, положетелен прираст. Ето защо Столична община трябва да подкрепя и стимулира младите родители, а не да създава пречки пред отглежданено на деца\", категоричен е младият общински съветник.Ето и пълния текст на отвореното писмо:ДОГ-ЖА ЙОРДАНКА ФАНДЪКОВАКМЕТ НА СТОЛИЧНА ОБЩИНАОТВОРЕНО ПИСМОУВАЖАЕМА ГОСПОЖО ФАНДЪКОВА,Ние сме млади хора, които искат да продължат да живеят в родината си и да се развиват и създават семейство тук - в София. За нас е изключително важно децата ни да направят първите си стъпки тук, да чуят първия училищен звънец тук, да срещнат първите си приятели тук и да преживеят първите си радости и тревоги точно тук - в нашия град. За съжаление обаче това се оказва изключително трудно.От години в столицата има недостиг на места в детските ясли. В момента за над 4 000 растящи в София деца няма място в нито една столична ясла. Много майки и бащи не могат да запишат своите момчета и момичета в ясла, което ги принуждава да търсят други, далеч по-скъпи, начини за отглеждането им. А често това ги кара да отлагат създаването на деца.Вместо младите родители да бъдат поощрявани, те биват наказвани от държавата и общината. Наказвани за своя избор да създадат и отглеждат децата си в София. Това ли са държавата и общината, в които искаме да живеем?Младите социалисти от БСП - София искаме ние и нашите връстници да създадем семейство и да отгледаме децата си тук. Ние настояваме всяко дете да има своето място в яслите, детските градини и училищата в София. Ето защо предлагаме следните решения:1. Приоритетно изграждане на детски ясли спрямо нуждите на столичните райони.2. До преодоляване на на недостига на места - целева финансова помощ за млади родители до 29 г., които учат или работят и за чиито деца в яслена възраст няма места.3. Преодоляване на недостига на квалифициран медицински персонал в детските ясли чрез справедливо и достойно заплащане.Вярваме, че бъдещето на държавата и столицата ни зависи от всички нас. Нека бъдем отговорни точно към това бъдеще - нашите деца!Младежко обединение в БСП - София ", "date": "2018.08.12", "title": "Младежката организация на БСП-София иска от Фандъкова решение с недостига на места в яслите"}
{"url": "http://www.cross.bg/ford-modeli-mlrd-1581364.html", "text": "/КРОСС/ Американският производител Ford променя стратегията си, като вече има нов план за развитие за следващите 5 години. Това разкри изпълнителният вицепрезиеднт на компанията Хау Танг-Тай на проведената преди дни конференция J.P. Morgan Auto в Ню Йорк.Основата идея е, че досегашната стратегия, наречена Оne Ford, вече не е достатъчно ефективна и трябва да бъде заменена. Тя беше наложена от бившия шеф на компанията Алън Малъли, който преди това приложи подобен подход при производителя на самолети Boeing.Новата стратегия предвижда поредно намаляване на платформите, използвани от концерна - от 9 на 5. От тях 4 ще бъдат за автомобили с двигатели с вътрешно горене. Две от тях ще бъдат за модели със задно предаване, като едната ще преминава към 4х4 задвижване, една с предно и една само с 4х4. На петата ще се правят всички електрически модели на Ford. Промяната ще позволи на модулен принцип да се проектират 70% от агрегатите на автомобилите.Всичко това ще доведе до съкращаване на между 20 и 40% от разходите, като за 5 години ще спести на Ford около 25,5 млрд. долара. От тях 12 млрд. се падат на снижаване на стойността на материалите, 7 млрд. - на инженеринга и разработките, а 5 млрд. на маркетинга и продажби. Очаква се времето за създаване на нови модели да се съкрати с 20%.Планът предвижда през 2023 г. около 60% от продажбите на компанията да се падат на кросоувъри и всъдеходи, а 29% - на пикапи и товарни коли. За леките автомобили остават 11%. По-голямата част от предлаганите модели ще бъдат позиционирани в скъпите сегменти, които дават по-голяма печалба. Евтините автомобили ще се правят от партньорите на Ford. ", "date": "2018.08.12", "title": "Ford променя стратегията си"}
{"url": "http://www.cross.bg/plazh-byrgas-severniya-1581367.html", "text": "/КРОСС/ Труп на мъж е открит тази сутрин на северния плаж в Бургас, съобщи говорителят на Областната дирекция на МВР-Бургас Цветелина Рандева.Към момента самоличността на мъжа е неустановена. Видимата възраст е между 50-60 години.На лявата му ръка има татуировка. Мъжът е бил с дрехи. ", "date": "2018.08.12", "title": "Откриха тяло на мъж на северния плаж в Бургас"}
{"url": "http://www.cross.bg/vlak-premaza-kola-i-ybi-zhena-v-neya-1581373.html", "text": "/КРОСС/ Влакът от Видин за София премаза кола на прелез между Брусарци и Дондуково. Автомобилът е бил управляван от 38- годишния Кирил С., жител на село Динково, община Ружинци.Водачът, който имал отскоро шофьорска книжка, не изчакал необходимото време, не се огледал и ослушал. Преминаването през прелеза се осъществявало само със светлинен сигнал, без бариери. Колата потеглила, когато била блъсната и размазана от бързият влак.При удара е загинала на място съпругата му, возеща се на предната дясна седалка. ", "date": "2018.08.12", "title": "Влак премаза кола и уби жена в нея"}
{"url": "http://www.cross.bg/maska-hilyadi-stalin-1581374.html", "text": "/КРОСС/ Посмъртната маска на Сталин, който умира през 1953 г., е направена от известния съветски скулптор Матвей Манизер. Как тази маска се озовава във Великобритания, не е известно.Представителя на аукционната къща Дан Пондър се изненадал, когато един непознат донесъл бронзова посмъртна маска на Сталин и отливка за ръката. Той попита колко може да струва. На въпроса къде е получил тази реликва, човекът казал, че е намерил отливки в тавана на къщата на дядо си, който е служил в търговския морски флот. Вероятно той е донесъл една от маските, направена след смъртта на „лидера на народите\".Ден Пондър казал че цената на тези отливки трябва да се установи, но друга маска на диктатора е била продадена за 3,6 хил. лири (около 6 хиляди долара). Впоследствие тази бронзова маска и отливките били предложени на търг от The Canterbury Auction Galleries за рекордните 13.5 хиляди паунда стерлинга (повече от 17 хиляди долара).Предметите придобил по телефона чуждестранен колекционер след поредица от залози. Неговото име не е разкрито. ", "date": "2018.08.12", "title": "Посмъртната маска на Сталин се продаде за 17 хиляди долара"}
{"url": "http://www.cross.bg/metodi-voiina-rysiya-1581371.html", "text": "/КРОСС/ Според руския премиер Дмитрий Медведев, в случай на икономическа война Русия ще реагира с \"икономически методи, политически методи и, ако е необходимо, други методи - а американските ни приятели трябва да разберат това\".\"Други\" по правило са евфемизъм за силови методи. И ако всичко е разбираемо с политическите и икономическите методи като цяло, различни варианти на реакцията са многократно разработени и анализирани, но няма такава яснота с \"другите\".Ясно е, че самият Медведев, неговият секретар по печата или някой от подчинените на министър-председател е малко вероятно да уточни какво точно се има предвид. Напротив, ако има пряк въпрос \"Били ли сте говорили за военни методи?\" - директният отговор ще бъде \"не\".Във всеки случай се начертава напълно недвусмислена \"червена линия\". Русия ще смята, че има право да използва своя пълен арсенал от ответни мерки в случай на налагане на сериозни ограничения за руските банки и забрана на транзакции в долари за руски граждани.Сега основният въпрос е дали Съединените щати са готови по принцип да наложат такива ограничения за Русия? Ясно е, че сенаторите и конгресмените могат да предложат нещо - очакват ги избори. Ясно е, че Доналд Тръмп все още трябва да докаже, че не е агент на Кремъл. Но все пак ограниченията върху доларовите плащания са изключително тежка мярка, която няма да се отрази толкова на държавните банки, колкото на техните клиенти, включително и на частните.В този случай нищо няма да попречи на засегнатите руски компании да декларират дефолт на кредитите в чуждестранна валута. Това ще засегне както американски, така и европейски инвеститори.Да, щетите няма да са много големи по американски стандарти. Но недоволството ще бъде осезаемо. Ето защо санкции срещу доларовите сметки на руските банки, т.е. според думите на Медведев, обявяването на икономическа война - е изключително невероятен сценарий.Но колкото и малка да е тази вероятност, тя не е нулева. Следователно Русия трябва да предприеме своите \"други\" мерки в близко бъдеще.Защо ограничаването на доларовите плащания е \"обявяване на война\"? Да, защото доларът след Втората световна война постепенно се превърна в неразделен елемент за световната икономика. Това е, условно казано, да се забранят разплащания в долари е все едно да се блокира водата. И то не както Украйна блокира северно-кримския канал, а все едно Германия да блокира Дунав и всички страни надолу по течението да загубят водата.Това наистина е casus belli, истинско извинение за започване на война по всички налични методи.За да се избегне нуждата от война, Русия трябва бързо да създаде възможности за изчисление, различно от долара, с възможно най-широк кръг от контрагенти. Между другото, това са същите \"други\" мерки, тъй като те не могат да бъдат наречени икономически недвусмислени - това е сложно решение, което включва много политически, технологични и други параметри.Да, няма да е лесно. Да, отначало може да е неблагоприятно - при изчисляването в националните валути има прекалено много рискове, могат да възникнат твърде много спорове, твърде много подозрения за недобросъвестност трябва да бъдат преодолени през първите години на работа.Но отхвърлянето на долара е абсолютна необходимост. Преминаването към всяка друга валута като резервна валута е риск за Русия. Опитвайки се да постави рублата на мястото на долара също не си заслужава - това ще предизвика страхове от други страни. Ето защо единственият изход е директните плащания в национални валути, вероятно със застраховка срещу рязка промяна в обменния курс. ", "date": "2018.08.12", "title": "Медведев: Русия ще реагира на икономическата война с други методи"}
{"url": "http://www.cross.bg/krim-rysiya-zaharova-1581366.html", "text": "/КРОСС/ Говорителят на руското външно министерство Мария Захарова заяви, че санкциите на САЩ срещу Русия не са свързани ситуацията в Крим. Това се съобщава RIA Новости.„Тази идея или тази теза, изказана от мнозина на Запад относно факта, че  санкциите срещу Русия за взети заради Крим, е абсолютна лъжа\", поясни тя.. Според Захарова, в отговор на едностранните действия на Вашингтон, Москва ще предприеме ответни мерки. В същото време тя подчерта, че САЩ също налагат санкции срещу други страни, по-специално Турция, Иран, Китай.\"Ето защо всички тези истории, че всичко е започнало заради Крим, това е невярно\", заключи дипломатът.На 8 август Държавният департамент съобщи, че Вашингтон на 22 август ще представи първия пакет от нови санкции срещу Москва във връзка с инцидента в британския град Солсбъри. ", "date": "2018.08.12", "title": "Мария Захарова: Санкциите на САЩ срещу Русия не са свързани със ситуацията около Крим"}
{"url": "http://www.cross.bg/detza-moreto-kraii-1581368.html", "text": "/КРОСС/ Морето край Дуранкулак изхвърли труповете на две деца. Предстои двете детски тела да бъдат идентифицирани. Това стана на същия неохраняван плаж до село Крапец, от който вчера изчезнаха три момчета от шабленското село Спасово.  Четири деца на възраст между 12 и 15 години около 13 часа вчера влизат в морето, но само едно от тях успява да излезе на брега и да повика помощ. На мястото на инцидента пристига спасителят от охраняемата зона, но трите деца повече не са били видени в морето. Екипите на граничната полиция и района за управление на МВР в Шабла също не успяват да открият децата. И днес продължава силният североизточен вятър, който предизвика опасни вълнения в морето, предупреждават специалистите.", "date": "2018.08.12", "title": "Морето край Дуранкулак изхвърли труповете на две деца"}
{"url": "http://www.cross.bg/zakon-izrael-ezik-1581370.html", "text": "/КРОСС/ Представители на арабското малцинство в Израел се събраха на голям протест в центъра на Тел Авив срещу спорния закон, който определя Израел като национална държава на евреите.Критиците на закона твърдят, че той маргинализира израелските граждани, които не са евреи, предаде \"Асошиейтед прес\". Агенцията отбелязва, че това е поредната реакция на този закон, който според правителството утвърждава нейния еврейски характер, но според противниците му подкопава израелската демокрация.Един от членовете на новия закон понижава статута на арабския от официален език до език със \"специален\" статут. Арабите са 20 процента от населението на Израел. ", "date": "2018.08.12", "title": "Израелски араби протестираха срещу определението \"държава на евреите\""}
{"url": "http://www.cross.bg/againa-posegne-andreev-1581359.html", "text": "/КРОСС/ Не мога да повярвам! Няма нормална логика, която да го накара да посегне на живота си. Това каза по повод  неговата половинка Валя Агаина.Източник от близкото обкръжение, цитиран от Dir.bg  опровергава първоначалната версия за семеен скандал и съобщава, че бившият зам.-вътрешен министър не е показал психологически симптоми на човек, който е решил да се самоубива. Това бе потвърдено и от изказването на Валя Агаина пред Epicenter.bg. Нищо не подсказвало, че Андреев ще посегне на живота си. В събота сутринта той, както обикновено, отишъл на лов с приятели. Върнал се обаче малко по-рано от обичайното - към 14.30 часа и легнал веднага да си почива. Към 18 часа съпругата му отишла да го събуди, той с голяма неохота станал. \"Едвам, едвам се вдигна\", каза Агаина. Тя го помолила да отиде да купи хляб от магазина в селото, излязла навън да прибере прането от простора и в един момент чула изстрел. Като се върнала във вилата, го видяла проснат на земята в хола, оплискан в кръв. Обезумяла Агаина изтичала до съсед лекар. Когато докторът го видял, само казал: \"Той вече няма нужда от мен\".В последните години Румен Андреев страдал от тежко заболяване на тазобедрената става, придружено с нетърпими на моменти болки. Взимал болкоуспокоителни, но все по-често прибягвал до алкохола. Съпругата му го е молела да спре с пиенето. \"Криеше се, за да пие. Казвах му - спри да пиеш! Много го болеше! Но каквото и да е било, няма нормална логика, за да го направи! Не съм очаквала, че може да посегне на живота си. Той не е такъв човек. Как можа да сътвори такава глупост? Как ще живея без него\", чуди се Валентина Агаина. Тя търси мотив или повод - какво точно го е накарало да посегне към пистолета. Чуди се, защо се е върнал толкова рано от лов, допуска, че още тогава той не се е почувствал добре.\"Мъча се да намеря логика, няма! Хората и рак имат, и пак живеят! Да, болките му в ставата бяха адски, но той е винаги е бил силен като характер и като дух. Като го видях в много къв, мислех си, е диша и повиках лекар. Той само като го видя, каза: \"Не\"! Не мога да повярвам!\", разказва Агаина.Веднага се обадила в полицията, първо доши от 8-мо РПУ, после от СДВР, накрая от Съдебна медицина. До 5 часа сутринта продължил огледът и разследването. Няма съмнение, че е става въпрос за самоубийство, но на трупа ще бъда направена аутопсия. ", "date": "2018.08.12", "title": "Проговори съпругата на самоубилия се Румен Андреев"}
{"url": "http://www.cross.bg/kyrsk-podvodnitza-podvodnitzata-1581357.html", "text": "/КРОСС/ 12 август 2000 г. Руският флот е на маневри в Баренцово море. Очаква се за първи път да бъдат демонстрирани качествата на ново морско торпедо. То трябва да бъде изстреляно от подводницата \"Курск\".Вместо торпеден удар, следва взрив. Станала е една от най-големите трагедии във военната история на Русия-потъва подводницата \"Курск\".Тя е гордостта на руския ВМФ по онова време, смятана е за една от най-надеждни и най-добре въоръжени атомни подводници на планетата. Именно за това бе определена да изстреля уникалното торпедо \"Шквал\".Но вместо слава, последва гибел.На 12 август 2000 г. в определеното време \"Курск\" не осъществява връзка с командването на флота.На 14 август командването на руския флот прави първите изявления, че \"Курск\" лежи на дъното.При огледа на подводницата от спускаемите апарати става ясно, че \"Курск\" се е забила в дъното под ъгъл 40 градуса с разкъсана носовата част и унищожена изплуващата спасителна камера.На 15 август Главният щаб на морския флот официално съобщава за началото на спасителната операция.На 19 август на мястото на аварията на руската подводница пристига норвежкия кораб Normand Pioneer с британската мини-спасителна подводница LR-5. Започва нова международна фаза на операцията по спасяване на екипажа на \"Курск\". Норвежкият спасителен кораб Seaway Eagle с дълбоководни водолази на борда, се приближава към района на катастрофата на следващия ден. След допълнително съгласуване започва вторият етап на операцията, който се характеризира с взаимодействие на спасителните сили и средства на Северния флот с норвежките и британски спасители. Но опитите за спасяване на \"Курск\" и екипажа се оказват напразни. Загиват 118 руски подводничари и офицери.На 21 август в 17 часа началник-щаба на Северния флот официално потвърждава гибелта на екипажа на \"Курск\".На 22 август 2000 г. президентът на Русия Владимир Путин с указ обявява 23 август за ден на траур.Операцията за изваждане на телата на загиналите моряци започва на 25 октомври 2000 г. и завършва на 7 ноември 2000 г.На 10 октомври тя завърши успешно и останките на \"Курск\" бяха откарани в Росляковския корабостроителен завод. От подводницата бяха извадени и разпознати 115 от 118 загинали подводничари.Още в 1980 година Ванга е имала пророчество, останало неразбрано до гибелта на \"Курск\", гръмнаха руски медии след трагедията. Според тях, пророчицата е казала: \"В края на века, през 1999 или 2000 година Курск ще се окаже под вода и целият свят ще го оплаква\".Никой през 1980 година е е могъл да знае, че става дума не за град Курск, а за подводница, носеща неговото име. Но ако думите на Ванга са верни, тя е видяла именно гибелта на подводницата.Още в първите часове след трагедията се появиха множество хипотези и версии. От тях комисията на разследване на гибелта на \"Курск\" остави само една версия за трагедията - взрив на собствено торпедо.Трагедията с взрив на борда на подводница се е случвала няколко пъти. През 1968 година американска подводница от клас \"Скорпион\" потъва недалеч от Азорските острови. Загиват 99 души, а отломките са открити на 3000 метра под водата. Държавна комисия проверява случая и заключението е-взрив на торпедо на борда на подводницата. Подобен е и случаят с руската подводница К-119.Освен торпедо, има версия и за взрив, причинен от неизправен акумулатор. Знае се със сигурност, че първият взрив е в 11 часа и 28 минути, а вторият, който е бил и по-мощен- след 2 минути и 15 секунди. По-късно става ясно ,че вторият взрив всъщност е серия от няколко различни взрива, вероятно бойните глави на торпедата са избухнали.Бившият британски инженер и военен, специалист по торпеда морис Страдлиг смята ,че руската подводница е била потопена от торпедо, изстреляно от \"Мемфис\", американска подводница. Това е второ мнение на експерта, изразено години след трагедията. В началото, на база данните той смяташе, че неизправно торпедо се е самовзривило в \"Курск\".Вярно е,че подводници на САЩ са били в района на ученията на руските ВМС. Някои от военните експерти даже смятат, че кръглият отвор в руската подводница е нещо като фирмен знак на американското торпедо МК-48.Една от най-секретните руски подводници- \"Кашалот\" е била в района на катастрофата. Тези подводници дори не се водят в руския ВМФ, а са подчинени на ГРУ на руската армия. Точно такава подводница първа открива \"Курск\" на дъното, но не последва заповед за спасителна операция. Подводницата е била на 108 метра под морското равнище, а на борда на \"Кашалот\" е имало водолази, които могат да работят до 200 метра дълбочина.Защо не са се задействали, никой не пояснява. След години един от екипажа на \"Кашалот\" казва ,че са били убедени в смъртта на руските моряци и затова не са предприели нищо.В Северно море има останали немски мини от времето на Втората световна война. За няколко години след 2000 там са били открити и обезвредени девет такива мини. Ако подводницата се е натъкнала на мина-\"рогатка\" и тя се е врзивила, това може да е предизвикало след това взрив и на торпедата в предния отсек.Официалната версия на Държавната комисия е представена от Главния прокурор на Русия Владимир Устинов. Той съобщава ,че на  подводницата е станал взрив на торпедо, вероятно поради дефект в бойната глава. Взривът е станал в четвърти торпеден отсек, където е имало торпеда \"Кит\", създадени през 70-те години на миналия век. Явно, те са имали дефект, който се е проявил в момента на изстрелването. След този взрив \"Курск\" се накланя на 60 градуса и започва да потъва към дъното. При удара следва втори взрив и той разрушава по-голямата част от носа на подводницата, заедно с възможността екипажа да напусне потъналата подводница.Трагедията с \"Курск\" се оказа първият сериозен тест за новоизбраният президент Владимир Путин. Новината за гибелта на подводницата е една от първите, получени от него като държавен глава на Русия.\"Аз даже не знаех, че там се провеждат сериозни военни учения. Позвъни ми министърът на отбраната и каза, че сме загубили подводница, но сме наясно къде е и започмваме работа по спасяването на хората. Не ставаше ясно ,че се е случило нещо трагично, това се изясни по-късно\", казва Путин.Той назова и причините за трагедията: \"Ние знаем, в какво състояние се намираха тогава нашите въоръжени сили. Нищо удивително няма в случилото се. Да, трагедията е колосална, колко хора загинаха. По принцип комисията установи ,че е имало взрив на торпедо в предната част, което е довело и до потъването на \"Курск\". След разпадането на СССР имахме огромни проблеми в икономиката, в социалната сфера, в армията. Трагедията на подводницата-това е проявление на общото състояние на армията и държавата в онзи момент\", казва Владимир Путин.По време на трагедията-от 12 август- президентът е на почивка в Южна Русия, в Сочи и дори не прекъсва отпуска си заради потъването на подводницата. Появява се и по новините на руската държавна телевизия, но без да каже нищо за трагедията и без следа от страдание. По-късно неговите сътрудници го оневиниха, казвайки, че присъствието му в Североморск, където бе щабът на ВМФ нямаше с нищо да промени спасителната операция. Той отива в щаба едва на 22 август. Така или иначе, това решение на Путин е негова грешка, която по-късно той се стреми да поправи.Погребенията на загиналите моряци от подводницата продължават няколко месеца.Най-много са загиналите от Санкт Петербург- 32-ма. В град Курск са погребани 12, 8-в Севастопол и по 2-3 са погребани в над 20 руски и украински градове. Последните 7 тела, извадени от корпуса са погребани едва през 2002 година след като подводницата е извадена на суша. Трима от загиналите моряци остават някъде в дълбините на Баренцово море.Всички данни за гибелта на подводницата са засекретени за 30 години. Остават още 12 до изтичане на срока и тогава вероятно ще знаем повече за причините за трагедията. Но кой ще си спомни тогава за подводничарите и случилото се с тях през 2000 година?\n\t\t\t\t\t", "date": "2018.08.12", "title": "18 години от гибелта на руската подводница „Курск“ (видео)"}
{"url": "http://www.cross.bg/ochite-mityo-kravata-1581348.html", "text": "/КРОСС/ Димитър Желязков-Митьо Очите пълни новинарските хроники през август, но и през септември събитията около него няма да стихнат. Причината няма да е само новото разследване срещу Очите и хората му, но и продължаващото дело в Специализирания наказателен съд срещу групата на Божидар Кузманов-Божо Кравата, съобщи \"Флагман\".Тази година започна процесът, свързан със стрелбата във „4 you\" през лятото на 2016 г., когато Митьо Очите бе прострелян тежко, а гардът му Александър Алексиев-Сашо Водолаза - убит след свада.Според някои информации разправията тогава станала заради спор за паркомясто за кола от таксиметровата компания на голямата дъщеря на Митьо Очите - Станислава Желязкова, оперираща в района на \"Слънчев бряг\".Дни след стрелбата във „4 you\" полицията задържа за разпит Станислава и приятеля й Велислав Попов.През септември по графика на спецсъда трябва да има три заседания по делото срещу групата на Божо Кравата. На 10 септември е призована да се яви като свидетел и дъщерята на Митьо Очите, стана ясно миналия месец.Междувременно в някои медии се появиха информации, че Станислава Желязкова е изчезнала след ареста на баща ѝ в Турция. Самият Митьо Очите се яви като свидетел пред спецсъда в началото на месец май, като на влизане в залата клатеше заканително глава към Божо Кравата и хората му. В ареста продължава да е подсъдимият като стрелец срещу Очите - Георги Иванчев.", "date": "2018.08.12", "title": "Дъщерята на Митьо Очите ще свидетелства срещу Божо Кравата"}
{"url": "http://www.cross.bg/sanya-niki-zaedno-1581353.html", "text": "/КРОСС/ 20 дни преди да отбележат шестата годишнина от сватбата си, Ники Илиев и Саня съобщиха, че са разделени. Илиев сподели публично: \"Със Саня не сме заедно. Не съм го крил, но не желая да навлизам в повече подробности. Засега не искам да говоря за това. Твърде лично е\", призна той пред \"24 часа\".Режисьорът и актьор сложи по този начин край на спекулациите на медиите, които ту ги събираха, ту ги разделяха.Саня също коментира ситуацията. На страницата си в Instagram тя публикува две свои снимки, към които прикрепи и текст: \"Всичката любов, от която се нуждаем, е в самите нас\", както и \"Когато те прострелят в сърцето, но имаш силата да продължиш\".Двамата се запознаха на снимачната площадка на сериала \"Забранена любов\", където играят брат и сестра.Двамата работят заедно и в три игрални филма - \"Чужденецът\", \"Живи легенди\" и \"Нокаут или Всичко, което тя написа\". Имат и своя актьорска школа.На премиерата на последната продукция през 2017 г. Ники и Саня се появяват заедно пред феновете си. Заминават и на филмов фестивал на италианския остров Иския, но след завръщането им оттам, идва и признанието на режисьора.  ", "date": "2018.08.12", "title": "Ники Илиев призна: Със Саня сме разделени  "}
{"url": "http://www.cross.bg/ychastuka-dvizhenieto-ednata-1581361.html", "text": "/КРОСС/ Продължават летните ремонти в София. От тази неделя затворен за движение на автомобили е бул. „България\" в участъка между булевардите „Иван Гешов\" и „Гоце Делчев\". Ще се ремонтира пътното платно в посока квартал „Бояна\", посочва NOVA.За да се улесни придвижването на софиянци, в участъка се възстановява движението на трамвайна линия номер 7.От Столична община очакват ремонтът в едната посока на булеварда да приключи за около две седмици.От понеделник в ремонт ще е и булевард „Арсеналски\", като движението по него ще се осъществява в едната лента.В ранните часове на понеделник ще бъде пуснато движението на кръстовището пред Софийския университет.След което предстои ремонт на бул. „Васил Левски\" в участъка от СУ до паметника на Апостола. ", "date": "2018.08.12", "title": "Летни ремонти в София - къде и какво е затворено"}
{"url": "http://www.cross.bg/varna-zona-zonata-1581351.html", "text": "/КРОСС/ Днес е последният ден, в който във Варна може да се паркира безплатно. От утре се въвежда синя зона в центъра на града. Според някои шофьори обаче паркоместата в централната градска част са намалели драстично след въвеждането на зоната и за тях е истинско предизвикателство да намерят дори платено място.Недостигът на паркоместа във Варна е дългогодишен проблем, който през летния сезон се задълбочава.Гостите на града също се ориентират трудно.От общината заявиха, че целта на зоната е да има ред в паркирането, а не шофьорите масово да спират върху тротоари и пешеходни пътеки. Проектът \"Сина зона\" вече е изменен няколко пъти, за да се създаде удобство на хората.Минималната глоба за нарушители е фиш от 20 до 50 лева, 200 лева струва спирането на място за хора с увреждания. Нарушители има, не само българи - румънски автомобил, например, който е спрян на тротоара пред училище.Приходите от синя зона ще бъдат инвестирани в ремонт на улици и тротоари. До 2 години тя ще обхване и широкия център във Варна. А от 13 август зоната става платена и на всички нарушители ще бъдат поставяни скоби.", "date": "2018.08.12", "title": "Последен ден за безплатно паркиране: Въвеждат синя зона и във Варна"}
{"url": "http://www.cross.bg/brexit-ostane-velikobritaniya-1581363.html", "text": "/КРОСС/ Повече от 100 представители на английския парламент, които бяха гласували за Brexit, вече предпочитат Кралството да остане в Европейския съюз (ЕС), съобщава The Guardian.Проучване сочи, че голяма част от британците са преразгледали вижданията си по въпроса и сега мнозинството предпочита да остане в тясно сътрудничество с ЕС.Тази промяна, според направения анализ, се дължи главно на появили се съмнения между избирателите, гласували в подкрепа на Brexit.Тенденцията е най-силно забележима в северната част на Англия и Уелс. Развитието ѝ ще даде допълнителен натиск върху Джереми Корбин, лидерът на Лейбъристката партия, който ще трябва да промени своя курс и да преосмисли Brexit.Изследователи от компанията за анализ на потребителите на Focaldata събраха и анализираха статистическите данни, моделирайки две анкети с повече от 15 хил. анкетирани, проведени преди и след обявеното от министър-председателя Тереза Мей предложение за сделка за Brexit от 6 юли.632 избирателни секции бяха включени в анкетите.Беше установено, че 112 от тях вече предпочитат да останат в ЕС. Общият брой на секциите, които желаят Великобритания да остане в рамките на европейското обединение е 341.14 от 40-те секции в Уелс са сменили мнението си от „напускане\" към „оставане\". Общият брой на секциите в Шотландия, които искат Обединеното кралство да остане в ЕС, е 97.Общото процентово съотношение за Великобритания е 53% за оставане в ЕС срещу 47% за напускане.Сред хората, които са сменили своето виждане за пътя на развитие на страната, е и Борис Джонсън, бившият външен министър и едно от основните лица на Brexit-кампанията.„Това ново проучване показва, че Brexit все още не се е превърнал в необратимо събитие. Хората в Обединеното кралство са свидетели през последните две години на много несигурност и тревога, като 112 избирателни секции са преминали към мнозинството,  което желае преговорите с ЕС да продължат\", смята Елойз Тод, изпълнителен директор на Best for Britain.„Процесът на промените се ускорява\", от друга страна казва Ник Лолъс, ръководител на Hope not Hate, като добавя: „Страховете от Brexit без сделка растат особено сред гласоподавателите, които първоначално подкрепиха излизането на Великобритания. Политиците трябва да разберат, че имаме сериозна промяна в общественото мнение\".  ", "date": "2018.08.12", "title": "Повече от 100 избирателни секции във Великобритания искат страната да остане в ЕС"}
{"url": "http://www.cross.bg/parka-ekoministerstvoto-zasnemane-1581362.html", "text": "/КРОСС/ Ще бъдат наложени глоби заради неспазване на режимите в Национален парк „Рила\" и за навлизането на участници от хоро в едно от Седемте рилски езера, съобщиха от екоминистерството.Танцьорите са нагазили във водите, а кадърът, качен в социалните мрежи, предизвика възмущение и беше споделен многократно.От екоминистерството уточниха, че дирекция „Национален парк Рила\" е издала разрешение за заснемане на сцени от филм, като в заповедта на директора на парка са дадени изрични указания за начина на провеждане на снимачните дейности и организацията им. Заповедта не е била спазена, извършени са нарушения на Закона за защитените територии, плана за управление на парка и установените режими и норми в парка.На организаторите на събитието - Фондация \"Нашият дом е България\", във връзка със заснемане на филма \"Нашият дом е България\" ще бъде потърсена административно-наказателна отговорност за неспазване на поставените условия по издадената съгласувателна заповед на директора на парка. При установяване самоличността на участниците в нарушението, които нерегламентирано са навлезли в езеро \"Близнака\", също ще бъде потърсена административно-наказателна отговорност.За юридически лица Законът за защитените територии предвижда налагане на имуществена санкция от 1000 до 10 000 лв., а на физически лица - глоба, като минималната е в размер от 5 до 100 лв., а максималната от 500 до 5000 лв., посочват от МОСВ.Вчера служителите на парка не допуснаха нерегламентирано навлизане на моторни превозни средства в защитената територия, се казва още в съобщението. Снимка: Фейсбук", "date": "2018.08.12", "title": "Глобяват организаторите на най-дългото планинско хоро, нагазали в Рилски езера "}
{"url": "http://www.cross.bg/opasen-region-zaginali-1581360.html", "text": "/КРОСС/ Малък самолет катастрофира в Източна Индонезия. 8 от 9 души, които са били на борда му, са загинали. Един е оцелял въпреки тежките травми. Самолетът е изчезнал от радарите вчера.Той е катастрофирал в района на Оксибил в провинция Папуа.Тази територия се смята за опасен регион за полети заради бързо променящите се климатични условия.", "date": "2018.08.12", "title": "Авиокатастрофа в опасен регион, 8 души загинали"}
{"url": "http://www.cross.bg/parkur-sondata-keiip-1581354.html", "text": "/КРОСС/ Сондата \"Паркър\" на НАСА, която трябва да „докосне\" Слънцето, беше изстреляна от космодрума Кейп Канаверал във Флорида.Вчера технически проблеми отложиха старта в последните минути. Днес тя се отправи на космическо пътешествие с помощта на ракета-носител „Делта 4\".При своя полет космическият апарат трябва да се доближи най-плътно до Слънчевата корона от всеки друг досега.Сондата е с големината на автомобил и тежи около половин тон.Обвита е със специално защитно покритие, което издържа на температура до 1300 градуса.Апаратът има за цел да се приближи на само 6 милиона километра от Слънцето.По план мисията трябва да продължи 7 години. За това време сондата ще премине цели 24 пъти през Слънчевата корона. По време на пътуването си ще развие скорост от 190 километра в секунда.Хиляди зрители проследиха изстрелването на космическия апарат от Кейп Канаверал. Сред тях беше и 91-годишният астрофизик Юджийн Паркър, на чието име е кръстена сондата. Той е сред пионерите в изучаването на слънчевия вятър.\n\t\t\t\t\t", "date": "2018.08.12", "title": "НАСА изстреля сондата „Паркър”, която трябва да „докосне” Слънцето (видео)"}
{"url": "http://www.cross.bg/pomoshti-evro-germaniya-1581336.html", "text": "/КРОСС/  Продължителната суша в Германия е причинала щети за над 1 милиард евро на селското стопанство, предаде БТА. Само в северната провинция Шлезвиг-Холщайн е съсипана реколта за 422 милиона евро. Асоциацията на германските фермери призова федералното правителство да компенсира загубите. Проблемът ще бъде обсъден в понеделник на кризисна среща между федералното и провинциалните правителства. В Германия отговорността за осигуряване на помощи за фермерите в кризисни ситуации е главно в ръцете на 16-те провинции.Асоциацията на германските фермери призова Берлин да отпусне помощи. А федералният министър на земеделието Юлия Кльокнер даде указания на провинциите да съставят списък с предложения за облекчаване на трудностите. Тя обаче настоява преди отпускането на помощи да се изчакат данните за реколтата в края на месеца.", "date": "2018.08.12", "title": "Продължителната суша в Германия е причинала щети за над 1 милиард евро"}
{"url": "http://www.cross.bg/moreto-shabla-selo-1581352.html", "text": "/КРОСС/ Три деца от село Спасово - община Шабла са изчезнали в морето при Дуранкулак. Инцидентът се е случил в неохраняемата част на плажа.Инцидентът е от вчера, потвърди кметът на шабленското село Спасово, откъдето са децата, Андреан Симеонов. По негова информация, четири деца, заедно с родители, са били на плаж в къмпинг „Космос\" в село Дуранкулак, община Шабла.Децата влезли да плуват. Заради силното вълнение в морето три от тях не могли да излязат.От вчера полиция и родителите ги търсят, като тази сутрин рано е огледан брега край Шабла, а днес през деня ще се търси и в морето по румънския бряг, съобщи Симеонов. Децата са на възраст между 12 и 15 години.От два дни в Крайморска Добруджа духа силен североизточен вятър, който образува големи вълни в морето и прави плуването опасно, а на места и невъзможно.На плажа на къмпинг „Добруджа\" в Шабла вчера бе издигнат червен флаг и летовниците не влизаха във водата. ", "date": "2018.08.12", "title": "Три деца са изчезнали в морето при Дуранкулак"}
{"url": "http://www.cross.bg/spasiteli-plovdivchanin-primorsko-1581345.html", "text": "/КРОСС/ Мъж от Пловдив се е удавил в Приморско снощи. Полицията е установила, че загиналият мъж е 27-годишният пловдивчанин Петър Найденов,съобщава Флагман.бг.Инцидентът е станал около 19 часа, а  мъжът буквално бил завлечен от опасното течение във водите зад хотел „Луксор\" в морския град.По думите на спасители морето се е преобърнало и силата на мъртвото вълнение може да бъде пагубна. „Течението в следващите дни ще е страшно. До колене да влезеш, може да се удавиш\", предупреждават спасители. ", "date": "2018.08.12", "title": "Морето погълна 27-годишен пловдивчанин в Приморско"}
{"url": "http://www.cross.bg/vrushtaneto-slyzhba-voenna-1581355.html", "text": "/КРОСС/ Германският министър на отбраната Урсула фон дер Лайен заяви, че продължава да е против връщането на наборната военна служба в страната въпреки нарастващата политическа и народна подкрепа за идеята, предаде ДПА.\"Днес сме изправени пред нарастващи кибератаки, хибридни войни, асиметрични заплахи, пред необходимостта да се стабилизират застрашени страни като Мали или Ирак, за да не бъдат залети от хаос и насилие\", заяви министърът, цитирана от в. \"Билд\". \"За тези задачи се нуждаем от добре обучени и мотивирани експерти, от истински професионалисти\", изтъкна Урсула фон дер Лайен.Фракция от Християндемократическия съюз /ХДС/ на канцлера Ангела Меркел, оглавявана от генералния секретар на партията Анегрет Крамп-Каренбауер, предлага връщането на наборната военна служба, която беше премахната преди седем години и заменена с професионална армия.Фон дер Лайен, която е член на ХДС, отбелязва, че макар да е против връщането на казармата, дебатът е важен, защото показва голямото значение на военната служба за Германия.\"Вместо връщането на наборната военна служба бих искала да видя повече инвестиции и признание от обществото за мъжете и жените в униформа, които рискуват живота си за нашата свобода\", изтъква министърът на отбраната.Според проучване по поръчка на обществения телевизионен канал Цет Де Еф миналата седмица 68% от германците са за наборна военна служба.Сестринската партия на ХДС от Бавария, Християнсоциалният съюз, наблегна на цената на връщането на службата, защото тя ще бъде платена от бюджета за отбрана, който от своя страна е необходим за модернизиране на Бундесвера. ", "date": "2018.08.12", "title": "Германският военен министър продължава да е против връщането на казармата"}
{"url": "http://www.cross.bg/sudebnata-vlast-sudilishta-1581356.html", "text": "/КРОСС/ Предложението на съдебната власт е те да могат да съдят всички държавни служители, заподозрени за финансови престъпления, включително военни, и да могат да произнасят и смъртни присъди.Аятолах Али Хаменей призова за бързо и справедливо правосъдие от новите съдилища, след като главата на съдебната власт заяви, че страната е изправена пред икономическа война.Риалът се обезцени почти наполовина от април насам под заплахата от американски санкции и при засилено търсене на долари сред редовите иранци, опитващи се да спасят спестяванията си. Централната банка и съдебната власт обвиниха външни врагове - САЩ, Израел, Саудитска Арабия и противници на правителството, живеещи в изгнание за срива на националната валута и рязкото поскъпване на златните монети.Властите съобщиха, че над 40 души, сред които бивш заместник-управител на централната банка, са арестувани за финансови престъпления, наказуеми със смъртна присъда.\"Сегашните особени икономически условия представляват икономическа война\", заяви главата на съдебната власт аятолах Садек Амоли Лариджани в писмо до Хаменей, с което поиска създаването на специални съдилища, които бързо да решават дела за финансови престъпления.Хаменей се съгласи с предложението, като заяви в отговор: \"Целта (им) трябва да бъде да наказват виновните в корупционни икономически практики бързо и справедливо\".Новите Ислямски революционни съдилища да бъдат учредени за срок от две години с право да наказват с максимални присъди \"онези, които корумпират икономиката\", като правото на обжалване бъде ограничено, предложи аятолах Лариджани в писмото, прочетено по държавната телевизия. ", "date": "2018.08.12", "title": "Иран въвежда специални съдилища за корупция "}
{"url": "http://www.cross.bg/mrezhata-razpredelenie-suoruzheniya-1581358.html", "text": "/КРОСС/ ЧЕЗ Разпределение въведе допълнителни мерки за обследване на мрежата в Казичене и извърши заснемане с дрон. Технологията позволи извършване на оглед под напрежение и без смущаване на комфорта на клиентите.Облетени бяха 10 км съоръжения и бяха заснети всички елементи от тях. Чрез устройството компанията ще локализира дори най-незначителните забележки по мрежата, настъпили в резултат на лошите метеорологични условия през юли, и ще ги острани превантивно в кратки срокове.Прекъсванията в Казичене в последния месец се дължат на аварии в съоръжения, които не са собственост на дружеството, на нетипично честите за сезона бури, които активират защитите по мрежата, както и на последващи действия на ЧЕЗ Разпределение вследствие на тези събития.Въпреки това ЧЕЗ Разпределение предприе превантивни дейности, за да минимизира риска от възникване на аварии по съоръжения на дружеството в бъдеще. Компанията поддържа мрежата в добро техническо състояние и полага услия за повишаване на сигурността на електрозахранването.  ", "date": "2018.08.12", "title": "ЧЕЗ Разпределение обследва мрежата в Казичане с дрон"}
{"url": "http://www.cross.bg/suobshti-albaniya-materialni-1581343.html", "text": "/КРОСС/ Две земетресения с предварителен магнитуд 5,4 и 5,1 разтърсиха вчера Северна Албания, където десетки сгради понесоха материални щети, предаде Асошиейтед прес. Албанското министерство на отбраната съобщи, че по-силният трус е бил регистриран в 17,33 ч. (15,33 ч. по Гринуич) на дълбочина 5 км близо до село Виньол в област Мат на 120 км северно от столицата Тирана. Институтът по геонауки, енергия, вода и околна среда съобщи, че другото земетресение е било регистрирано в 17,38 ч. (15,38 ч. по Гринуич) на около 40 км северно от Тирана на дълбочина 24 км близо до град Булкизе. Министерството на отбраната съобщи, че 67 къщи са повредени в Клос, Мат и Булкизе, но няма пострадали хора.Земетресението бе усетено силно в Тирана и в по-голямата част от страната, както и в съседните Македония, Косово, Черна гора и Босна, предаде Асошиейтед прес.Местната медия Balkanweb.com съобщи, че голяма скала е паднала на шосе Валбоне-Байрам Кури на североизток в резултат от земетресението и е ударила преминаващ автомобил, ранявайки двама от пътниците. Властите не са потвърдили информацията. Земетресение със същия магнитуд разтърси Западна Албания преди седмица, причинявайки леки материални щети.", "date": "2018.08.12", "title": "Две земетресения в Албания причиниха материални щети "}
{"url": "http://www.cross.bg/dyshi-demonstratziya-kanabisa-1581340.html", "text": "/КРОСС/  Няколко хиляди души се събраха на берлинския площад \"Александерплац\" за демонстрация в подкрепа на легализирането на канабиса, предаде ДПА.Според организаторите около 4000 души са се включили в поредния \"Парад на конопа\".Те твърдят, че това е най-голямата в Германия демонстрация за легализиране на употребата на марихуана за медицински и развлекателни цели.В акцията участва и автомобил с огромен макет на джойнт на покрива. По него бе изписано какви данъци ще спечели германското правителство от марихуаната, ако тя стане легална.Полицията посочи, че демонстрацията е преминала без инциденти.", "date": "2018.08.12", "title": "Хиляди демонстрираха в Берлин с искане за легализация на канабиса "}
{"url": "http://www.cross.bg/traditziya-razkazva-bozhiyata-1581341.html", "text": "/КРОСС/  Арменската общност в страната почита паметта на Пресвета Богородица.По традиция арменците празнуват Успението на Божията майка в неделния ден, най-близък до 15-ти август.Приготовленията започват, когато вярващите се събират в двора на арменската църква в София и приготвят курбан за здраве, разказва пред БНР главният редактор на вестник \"Ереван\" Вартануш Топакбашиян.\"Това е една традиция, която е останала от езическите времена, когато хората са правили жертвоприношения на боговете. Приготвя се телешко месо, което се освещава, раздава се на вярващите, заедно с осветено грозде\", заяви тя.След литургията, всеки ще занесе вкъщи част от курбана и плодовете, които трябва да се консумират в днешния ден. Арменците спазват и друга традиция.\"Когато се свари месото, много хора идват и взимат от бульона, който е осветен и от солта. С тях приготвяш различни ястия в дома си\", разказва Топакбашян.В арменската апостолическа църква денят, в който се почита Божията майка, е един от петте големи празника. ", "date": "2018.08.12", "title": "Арменците почитат Света Богородица"}
{"url": "http://www.cross.bg/samolet-razsledvane-irkytsk-1581342.html", "text": "/КРОСС/  Двама души - пилот и пътник - бяха ранени при аварийно кацане на частен двуместен самолет в района на Иркутск. Това съобщи тази сутрин Източно-сибирския отдел за разследване на транспортни злополуки, цитирани от ТАСС.Инцидентът се е случил в Нижноудинския  район на Иркутск, на борда е имало двама души. По-рано в регионалното министерство на здравеопазването бе съобщено за едно пострадало лице.\"По предварителни данни самолетът у загубил контрол и се е приземил аварийно до горски масив край с. Нижная Гутара. В резултат на инцидента пилотът претърпява травма на крака, гърдите на пътника са наранени \", заяви министерството.Жертвите бяха отведени до близкото медицинско заведение, където получиха необходимата помощ. От отделът за разследване съобщиха, че към мястото на инцидента е заминал разследващ екип,  за да започне разследване. По-2 (U-2) е съветски лек многоцелеви самолет, разработен през 1927 г. През Великата отечествена война, в зависимост от модификацията, се е използвал като лек атакуващ самолет или бомбардировач, разузнавателен самолет или линеен самолет. По-късно се използва и в селскостопанската работа. ", "date": "2018.08.12", "title": "Двама души пострадаха при аварийно кацане на частен самолет в района на Иркутск"}
{"url": "http://www.cross.bg/apple-dolara-pazarnata-1581330.html", "text": "/КРОСС/ Интересното при Apple, ако вземем под внимание стойността на компаниите от нейния калибър е, че не струва повече от 1 трилион долара. Въпреки това, инвеститорите са доволни, защото миналата седмица борсовите продажби надхвърлиха цената на акциите й и я превърнаха в първата американска компания с 13-цифрена капитализация. Apple победи колегите си от топ петорката на американските технологични корпорации Facebook, Apple, Amazon, Netflix и Google, известни още като FAANG. Останалите я следват плътно, като Amazon, Google и Microsoft се оценяват на над 800 млрд. долараВъпреки водещата си позиция, Аpple се разграничава от останалите в отбора на отличниците по това че продава хардуер, т.е. нужни са повече инвестиции в производствени мощности и дружеството има по-големи амортизации от останалите от FAANG. Ако се отчиташе като Alphabet (компанията майка на Google) или Facebook, резултатите й вероятно щяха да са по-високи и да клонят към 2 трилиона долара, примерно.Друго нещо, което трябва да се вземе под внимание е съотношението между пазарната стойност на компанията и икономиката на страната, в която е регистрирана. На тази основа, много от днешните технологични титани са във въздуха.Относителната стойност на Apple е около 4.9% от БВП на САЩ и в този смисъл е третата компания с подобни резултати през последните десетилетия. Microsoft достигна около 6% през 1999 , а General Electric - до над 5% през 2000.Но веднага възниква въпросът - може ли нещо, струващо 1 трилион долара, да бъде масово достъпно? Дали пък фондовият пазар не е само един голям балон, който се очаква да се спука? В края на краищата, пазарната капитализация на Apple е по-голяма от икономиките на 92 страни по света от общо 109, a нашата икономика се измерва с около 7% от стойността на компанията. Икономиката на Португалия, която доскоро подобно на Гърция беше обект на спасителна програма от страна на кредиторите от еврозоната, е  25% от цената на корпорацията. През 2015 страната успя да постигне стабилизация и отхвърли строгите мерки, което доведе до ръст на брутния й вътрешен продукт. Украйна, която е една от най-бедните страни в Европа, въпреки голямата си територия и потенциала си, има БВП около 12% от цената на първенеца на американската икономика. Русия е една от 17-те страни, чиито БВП е над пазарната капитализация на Apple и се равнява на 170% от нея. ", "date": "2018.08.12", "title": "Apple струва повече от икономиките на 92 държави"}
{"url": "http://www.cross.bg/manchestur-raiiona-politziyata-1581344.html", "text": "/КРОСС/ Десет души са ранени и са постъпили в болница след стрелба в английския град Манчестър.По данни на полицията няма опасност за живота на повечето от ранените.Инцидентът е станал в района Мос Сайд, където през нощта е приключил голям карибски карнавал.Подробностите за инцидента все още са оскъдни като полицията се опитва да установи, къде точно е станала стрелбата и кой е отговорен за нея.Допълнителни полицейски части са разположени в района, който е на около 4 километра от центъра на Манчестър. ", "date": "2018.08.12", "title": "Десет души са ранени след стрелба в град Манчестър"}
{"url": "http://www.cross.bg/dvizhenieto-chasa-sofiya-1581334.html", "text": "/КРОСС/  Забранява се движението на моторни превозни средства, предназначени за превоз на товари с техническа допустима максимална са над 12 тона, съобщават от пресцентъра на АПИ.Забраната се отнася включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат само за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област Бургас:Движението от км 343+000 до км 359+475 в участъка Кръстина - Ветрен се осъществява в една лента на определени участъци поради частични ремонтни дейности на асфалтовата настилка. Срок до 14.08.2018 г.област София:Движението по АМ \"Тракия\" от км 0+000 до км 0+315 посока София се осъществява в една лента поради ремонтни дейности по съоръжение при км 0+000 в активната лента. Движението се извършва в изпреварващата лента и е регулирано с пътни знаци. Срок 11.08.2018 г.Движението по АМ \"Тракия\" от км 0+000 до км 0+315 посока Бургас се осъществява в една лента поради ремонтни дейности по съоръжение при км 0+000 в активната лента. Движението се извършва в изпреварващата лента и е регулирано с пътни знаци. Срок 11.08.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.АМ \"Струма\": няма ограничения.АМ \"Марица\": няма ограничения.АМ\"Черно море\": няма ограничения.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 15.08.2018 г.Област Перник:Движението по АМ Люлин в участъка от п. в. Даскалово до граница с област София е ограничено за МПС до 12 тона поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. Срок от 10:00 до 18:00 часа до 15.08.2018 г. ", "date": "2018.08.12", "title": "Забрани за движение на ТИР-ове по пътищата и днес"}
{"url": "http://www.cross.bg/infektzii-predyprezhdavat-slychaite-1581338.html", "text": "/КРОСС/  След като лятото най-накрая дойде през август, с него се увеличиха и случаите на заболелите от летен вирус. Сред тях преобладават стомашно-чревните инфекции, които протичат с температура, повръщане, разстройство и хрема. Те повалят и деца, и възрастни, като заразяването става не само по морето, предупреждават специалистите, пише .„Сега е сезонът на ентеровирусните инфекции, които причиняват т.нар. летен грип. Симптомите са температура, повръщане, не много силно разстройство, обриви, болки в гърлото и ставите. Те се предават по фекално-орален и по въздушно-капков път и са характерни за топлото време\", обясни доц. Атанас Мангъров, началник на Клиника по инфекциозни болести в Инфекциозна болница „Проф. Иван Киров\".Обикновено симптомите продължават седмица до десет дни. Посещението при лекар е препоръчително, особено за децата, но за лечението на тези вируси не трябва да се приема антибиотик, каза доц. Мангъров.„Антибиотикът е нужен, само ако има усложнения, които обикновено настъпват към края, но шансът е малък. Иначе организмът трябва да се остави да пребори инфекцията сам\", посъветва той.Замърсени храна, вода и прибори обикновено са сред основните причинители на стомашно-чревните инфекции, особено по морето. Ако се консумира недобре съхранена храна от животински произход, това крие риск и от зараза със салмонела, предупреждават здравните власти.Бактериите се предават и чрез мръсни ръце, затова миенето им не трябва да се забравя, като всяко трябва да е поне по 20 секунди, със сапун под течаща вода.За разлика от бактериалните инфекции, ентеровирусите не причиняват диария, но пък идват с болки в гърлото, защото вирусът се размножава в сливиците. Заразяването с тях също става много лесно. Хапването на повече лимони е добър начин за превенция.", "date": "2018.08.12", "title": "Увеличиха се случаите на летни вируси, как да разпознаем симптомите"}
{"url": "http://www.cross.bg/avgyst-perseidite-zemyata-1581331.html", "text": "/КРОСС/ Наближават Персеидите - един от най-силните и красиви метеорни потоци за годината!В нощта срещу 13 август в небето ще могат да се видят средно 60-70 метеора на час. Но ако имате късмет, може и около 150-200!Персеидите почват да валят на планетата, когато орбитата на Земята пресече пътя на кометата Суифт-Тътъл. Обикновено достигаме само до покрайнините на отломките. Тази година обаче гравитацията на Юпитер ще измести потока и съответно Земята ще се вреже буквално в средата му. В резултат на това ще можем да видим много повече падащи звезди.Земята вече започна да навлиза в пътя на Суифт-Тътъл. Това ще продължи приблизително до 24 август.Да, пикът на метеорния поток ще е на 11-13 август.  Любопитен факт - повечето се движат с около 60 км в секунда! ", "date": "2018.08.12", "title": "Персеидите идват. Очаква ви грандиозен небесен спектакъл!"}
{"url": "http://www.cross.bg/mladezhta-vuzmozhnost-dnes-1581339.html", "text": "/КРОСС/  Днес (12 август) отбелязваме Международния ден на младежта. Денят е обявен от ООН през 1999 г. В България за първи път датата се отбелязва официално през 2007 г.Международният ден на младежта дава възможност на държавите по света да разгърнат потенциала на младите хора, да отбележат техните постижения и да планират начини за по-доброто им включване в развитието и прогреса на обществото.Денят предоставя уникалната възможност за това - младите хора да бъдат интегрирани в процеса на вземане на решения на глобално, национално и местно ниво.", "date": "2018.08.12", "title": "Днес е Международния ден на младежта"}
{"url": "http://www.cross.bg/tesnolineiikata-vlak-kraii-1581298.html", "text": "/КРОСС/ Национален събор на народното творчество и приятелите на теснолинейката „С хора и песни край релсите тесни\" организира гражданско сдружение „За теснолинейката\" на ливадите край гара Аврамово на 12 август , съобщи председателят Кристиан Ваклинов, председател на неправителствената организация.  В социалната мрежа Фейсбук има специално създадена страница за събитието. Това е сред поредицата от успешни инициативи, осъществени за националните празници 3 март и 6 май, атракционното пътуване по повод Празника на Велинград на 6 юли и миналогодишната инициатива „С теснолинейката бягство от жегите\" през август, горди са организаторите. Това дава увереност и стимул на Сдружението да проведе и Събор на народното творчество през това лято край село Аврамово. „Тъй като селото е на гранично землище между общините Велинград и Якоруда, ръководствата им ще окажат безвъзмездна помощ на организаторите. Община Якоруда ще осигури сцена за събора и право за ползване на общински земи, а Община Велинград ще осигури озвучаването на събора. В него ще вземат участие 22 колектива и индивидуални изпълнители от цялата страна. Програмата ще започне в 11:10 с пристигането на влак „Родопи\", официалното откриване ще бъде от 12:30 след пристигането и на влак „Вихрен\". Самодейците ще се изявят в три части - 13:00-15:00 ч., 16:30-18:30 ч., 18:45 - 19:45 ч. Събитието ще приключи в 19:55 ч. със заминаването на влак „Места\". Планирано е представяне на автентични якорудски и родопски ястия и продукти, приготвени и произведени от местните хора, което ще се състои между 11:15 и 12:15 ч., преди началото на самодейните изяви\", уточни Кристиан Ваклинов. Той допълни ,че водеща на събитието ще бъде Гинка Балабанова, а присъстващите ще научат интересни факти за създаването на малкото влакче и развитието му през годините в промеждутъците между изявите на фолклорните състави.", "date": "2018.08.12", "title": "С песни и танци честват теснолинейката на най-високата гара на Балканите в Аврамово"}
{"url": "http://www.cross.bg/chakaii-ot-drygiya-1581324.html", "text": "/КРОСС/ Чакай от другия това, което си му направил.", "date": "2018.08.12", "title": "Чакай от другия "}
{"url": "http://www.cross.bg/bykyresht-vecher-rymuniya-1581325.html", "text": "/КРОСС/ Без инциденти протече втората вечер на антиправителствени протести в Румъния. Ден по-рано над 400 души бяха ранени след сблъсъци между полиция и демонстранти, искащи оставката на кабинета на социалдемократите.В съботната вечер отново десетки хиляди изпълниха центъра на Букурещ. Протести имаше и в по-големи градове, като излезлите са несъгласни с политиката на правителството, която според тях ще намали борбата с корупцията в северната ни съседка.\"Не мога да продължавам така. Ако тези протести не доведат до нещо, нацията ни е изгубена\", обясни мотивите си 19-годишен протестиращ в Букурещ..В антиправителствените протести в Румъния участие взимат много емигранти, които вече не пребивават постоянно в страната заради лошите условия на живот.Според някои оценки протестиращите тази вечер в центъра на Букурещ са били 40 хиляди.На фасадата на една от сградите на Площада на победата с проектор с огромни букви е изписано послание за оттегляне на премиера: \"Дънчила, оставка!\" Преди това хилядите демонстранти светнаха с мобилните си телефони и пяха близо 10 минути химна на Румъния, а някои раздаваха червени рози на полицаите. Недоволните скандираха \"Без насилие\", \"Единство\", \"Оставка\", \"Крадци\".Протести имаше тази вечер и в други румънски градове като Клуж, Сибиу, Тимишоара и Констанца.Демонстрациите доведоха до размяна на остри реплики между управляващите. От Социалдемократическата партия излязоха с изявление, в което поискаха официално извинение от президента Клаус Йоханис заради критиките му към действията на полицията през вчерашния ден, когато десетки бяха задържани, а над 450 пострадаха при сблъсъци. В пост в социалните мрежи Йоханис определи тези действия като брутални и непропорционални, а премиерът Виорика Дънчила обвини държавния глава, че подстрекава народа срещу правителството. По-късно лидерът на управляващите Ливиу Драгня нарече митингите акция срещу конституционния строй на Румъния.Себастиян Курц - канцлер на Австрия, която в момента председателства ЕС, обаче разкритикува властите в Букурещ, като заяви, че Европа очаква пълни обяснения за случилото се.   ", "date": "2018.08.12", "title": "Отново 40 хиляди се събраха на протест в центъра на Букурещ"}
{"url": "http://www.cross.bg/leva-imyshtestvo-srok-1581327.html", "text": "/КРОСС/ Все още 69 болнични директори не са подали декларациите си за имущество и интереси. От миналата година те са задължени да го направят.Това става ясно от справка на страницата на Комисията за противодействие на корупцията и отнемане на незаконно придобито имущество, цитирана от \"Нова\".В закона се предвижда глоба на стойност от 1000 до 1500 лева при първо нарушение за неподаване на документа в срок. При следващ пропуск паричното наказание скача на 2500 до 5000 лева.Става ясно, че най-богатият сред болничните директори е професор Генчо Начев от \"Света Екатерина\". Той е начело в класацията с банкови влогове за над 6 милиона лева, четири къщи с двор, четири апартамента , земеделски земи, три леки автомобила и участие в компании с различна дейност, като една от тях е ВЕЦ. ", "date": "2018.08.12", "title": "69 шефове на болници не са подали в срок имотни декларации"}
{"url": "http://www.cross.bg/srina-obyavi-stranata-1581328.html", "text": "/КРОСС/ Турската лира се срина с 20 процента. Това се случи, след като президентът на САЩ Доналд Тръмп удвои митата за стомана и алуминий.Международните финансови пазари реагираха незабавно на кризата в Турция. Еврото се срина до най-ниската си стойност от 13 месеца, а доларът стана най-скъп от година насам. Президентът Реджеп Тайип Ердоган обяви, че сривът е част от кампания срещу Tурция, водена от чуждестранни сили. На митинг той обвини Вашингтон, че е обърнал гръб на Анкара, въпреки че двете страни са стратегически партньори.\"Това отношение ни раздразни\", каза турският държавен глава и за втори пореден ден призова гражданите на страната си да купуват лири, за да подкрепят националната валута. По-рано управителят на Централната банка обяви, че страната ще разгледа налагането на ответни мерки срещу Съединените щати.", "date": "2018.08.12", "title": "Лирата се срина с почти 20%"}
{"url": "http://www.cross.bg/divech-gorski-ptitzi-1581326.html", "text": "/КРОСС/  Ловният сезон за прелетни птици се открива днес. Разрешено е ловуването на пъдпъдъци, гривяк, гургулица, гугутка, горски бекас, обикновена бекасина, както и разрешените за лов видове гълъби.От  Североизточно държавно предприятие, което стопанисва държавните гори в четирите области Варна, Добрич, Търговище и Шумен, пожелават наслука на любителите на лова, но предупреждават да не се нарушават правилата за безопасност.Горските служители системно извършват проверки за спазване на Закона за лова и опазване на дивеча и Закона за оръжията и боеприпасите. През тази година стриктно ще се следи и дали се използват забранените звуковъзпроизвеждащи устройства за привличане на дивеч. Ловците задължително трябва да разполагат с писмени разрешителни. В документите се посочват датата, имената на ловците, на ръководителя на лова, номерата на ловните билети и членските карти, а също и начинът и мястото, видът и броят на разрешения за отстрел  дивеч.Всяка ловна дружинка трябва да проведе инструктаж на участниците. Ловното оръжие е лично и не се преотстъпва дори и на правоспособни ловци. До района на ловуването то се носи в калъф и незаредено. Неговото сглобяване и зареждане не е позволено на разстояние по-малко от 200 метра от населено място. Ловците, тръгнали на групов лов на дребен дивеч без шапка или облекло с ярък сигнален цвят, подлежат на санкция. Консумацията на алкохол преди и по време на лов е забранена, напомнят още от СИДП.Във връзка с повишения риск от пожари горските служители  апелират ловците да бъдат особено внимателни при боравене с огън. Съгласно установените норми за отстрел, в рамките на един ловен излет е разрешен ловът на не повече от 15 пъдпъдъка и до 10 птици от видовете гривяк, гълъб, гургулица и гугутка, горски бекас и обикновена бекасина.Новите ловци в България са 2757, а общият, притежаващи членски карти и заверили билетите си за лов за 2018 г. е 118 хил. души. Това съобщи Григор Гогов, изпълнителен директор на Изпълнителна агенция по горите (ИАГ) пред \"Фокус\".За запазване и обогатяване на запасите от местен дребен дивеч в дивечовъдните райони, стопанисвани от държавните ловни и горски стопанства към СИДП,  ежегодно се извършва разселване на птици. За последните три години са разселени общо 3810 фазана,  200  яребици  и 929 полудиви патици. ", "date": "2018.08.12", "title": "Открива се ловният сезон за пернат дивеч"}
{"url": "http://www.cross.bg/vreme-sekyndi-metra-1581329.html", "text": "/КРОСС/ Ивет Лалова завърши на пето място във финала на 200 метра от европейското първенство в Берлин. Българката финишира с време 22,88 секунди.Златото в германската столица грабна Дина Ашър-Смит (Великобритания) с 21,89 секунди, което е най-добър резултат в света за сезона. Среброто спечели холандката Дафне Схипърс с 22,14, а бронзът завоюва сънародничката ѝ Джамил Самюъл с време 22,37 секунди.Лалова пропусна квалификациите, тъй като през сезона даде 7-о най-добро време в Европа (22,63 секунди в Стокхолм). На полуфиналите обаче беше безапелационна и завърши с трето време от всички участнички (22,65 секунди) и втора в своята серия, за да се класира за разпределението на медалите.От първенствата на открито на Стария континент най-бързата българка има 3 отличия. Тя е шампионка на 100 м от 2012 г. и има два сребърни медала (на 100 и 200 м) от 2016 г.На европейски първенства в зала Лалова е с 2 медала - бронз от Гьотеборг на 60 метра (2013 г.) и злато на 100 м (2005 г.).На 34 години българката доказа, че може да се представиш на високо ниво на петото си поредно европейско първенство в последните осем години.  ", "date": "2018.08.12", "title": "Ивет Лалова завърши пета в Европа на 200 метра"}
{"url": "http://www.cross.bg/gishe-chasa-stava-1581335.html", "text": "/КРОСС/  Хиляди начини за чиновнически тормоз са открити от Министерския съвет при проверка на административните услуги в страната, става ясно от първата страница на . Сред тях - чакане на опашки, прехвърляне от гише на гише, плащане на излишни такси и  неподходящо работно време. Експертите са установили, че за 370 услуги няма дори законово основание.Цяло Карлово начело с кмета Емил Кабаиванов излиза на протест в понеделник срещу опитите да бъде закрито АГ отделението в местната болница \"Д-р Киро Попов\", съобщава още 24 часа. Отделението не може да продължи да работи, защото пловдивската районна здравна каса не е сключила договор с болницата за акушеро-гинекологични пътеки. Така родилките от Карлово трябва да пътуват до Пловдив за раждания, допълва изданието.Над 200 милиона лева са приходите от нощувки, които хотелите са отчели през юни, четем в съботно-неделния брой на . Но по данни на Националния статистически институт, сънародниците ни по-често ходят на почивки и екскурзии в чужбина, като най-предпочитаните дестинации са Гърция и Турция. разказва за 9-годишната Люси от Благоевград, която става актьор във филми на Дисни. След кастинг в Съединените щати момиченцето влиза в списъка на известна холивудска агенция в Атланта, която си партнира с фимовия гигант \"Уолт Дисни\". Българчето получава и договор, благодарение на който ще има възможност да се снима в продукции на Холивуд и да участва във филми и реклами. ", "date": "2018.08.12", "title": "Преглед на печата в неделя"}
{"url": "http://www.cross.bg/intzidenta-trima-byala-1581337.html", "text": "/КРОСС/  Тежка катастрофа отне живота на трима души рано тази сутрин в Пловдивско. Сигнал за инцидента е получен след 05:30 ч., съобщиха от полицията.По първоначални данни в отсечката между Първомай и Бяла река лек автомобил с кърджалийска регистрация настигнал и се блъснал отзад в ремарке на трактор. На място са загинали трима мъже, пътували в колата.След инцидента водачът е бил открит мъртъв зад волана, а пътниците са изхвърчали извън колата.Трактористът е тестван за алкохол и пробата е отрицателна.На мястото на инцидента се извършва оглед. Движението се отбива по обходни маршрути през първомайския квартал \"Дебър\" и през Бяла река от екипи на Пътна полиция.", "date": "2018.08.12", "title": "Тежка катастрофа отне живота на трима души край Първомай "}
{"url": "http://www.cross.bg/voenni-chyzhdestranni-boiitzi-1581333.html", "text": "/КРОСС/  Американските военни прехвърлят десетки заловени чуждестранни бойци от Сирия в техните родни държави, обявиха от департамента по отбраната. За целта са изпратени американски военни самолети.Стотици други чуждестранни бойци обаче остават в арестите в Сирия.Американската военна коалиция, която се бори с Ислямска държава, многократно е отказвала да коментира репатрирането на чуждестранни военни лица.\"Нищо повече не мога да ви кажа за усилията да ги върнем. Това е проблем на националните правителства \", заяви пред репортери заместник-командващия на съвместната оперативна група генерал-майор Феликс Гидни.Много от държавите, които са получили обратно свои граждани, са избрали да мълчат за репатрираните. Все пак Пентагонът потвърди, че Република Македония е признала гражданството на група бойци.\"Днешният трансфер на чуждестранни терористи в тяхната страна на произход Македония, е важна стъпка в съвместните усилия за борба с глобалната заплаха от тероризъм\", каза говорителят на Пентагона Ерик Пахън.Американските военни твърдят, че сред задържаните чужди терористи, около 40 са от Русия, десетина са от Германия и подобен брой са от Франция ", "date": "2018.08.12", "title": "САЩ връщат десетки терористи в родните им страни"}
{"url": "http://www.cross.bg/sv-muchenitzi-fotiii-i-anikita-1581249.html", "text": "/КРОСС/ Св. Аникита бил комит (военен сановник). Когато в Никодимия ставали приготовления за подлагане християните на мъчение, пред император Диоклетиан  той открито заявил, че е християнин. Неговият пример последвал и племенникът му Фотий. Той направо казал на царя: \"Идолопоклоннико, засрами се, твоите богове са нищо!\" След много мъчения и двамата били осъдени на смърт и изгорени заедно с много други християни в 305 година. Св. Аникита и св. Фотий се призовават в молитвите при елеосвещение и водосвет.", "date": "2018.08.12", "title": "Св. мъченици Фотий и Аникита "}
{"url": "http://www.cross.bg/podpisvat-sssr-postavya-1581251.html", "text": "/КРОСС/ На днешната дата през 1813 г. Австрия обявява война на Наполеон.През 1851 г. американецът Айзък Сингер получава патент за шевната машина със задвижване посредством педал, с което се освобождават и двете ръце на шивача.През 1875 г. на заседание на Българския революционен централен комитет е взето решение за организиране и избухване на Старозагорското въстание (1875 г.).През 1877 г. американският астроном Асаф Хал открива Деймос, спътник на Марс.През 1879 г. е създаден Българският военен флот.През 1887 г. от Виена тръгва първият влак Ориент експрес до Истанбул.През 1898 г. САЩ анексират Хавайските острови.През 1898 г. е подписан мирният протокол, с който се поставя край на Испано-американската война.През 1953 г. СССР извършва първия си опит с водородна бомба.През 1961 г. започва изграждането на Берлинската стена.През 1965 г. в периода 12 - 15 август в Копривщица се провежда Първият национален събор на народното творчество.През 1970 г. СССР и Западна Германия подписват пакт за ненападение.През 1972 г. последните сухопътни войски на САЩ във Виетнам напускат страната.През 1974 г. Турция поставя ултиматум на Кипър с искане да бъде създаден автономен окръг в населения с кипърски турци район.През 1981 г. IBM започва производство на IBM PC.През 1992 г. САЩ, Канада и Мексико подписват договор за създаването на Северноамериканската организация за свободна търговия, която обединява двата най-богати пазара в света.През 1998 г. в отговор на обвиненията за присвояване по време на Втората световна война на еврейски авоари швейцарски банки се съгласяват за изплатят обезщетение в размер на един милиард и двеста и петдесет милиона щатски долара на оцелелите от Холокоста.През 2000 г. руската атомна подводница \"Курск\" претърпява авария, 117 военни моряци загиват.", "date": "2018.08.12", "title": "12 август в историята"}
{"url": "http://www.cross.bg/temi-i-gosti-v-sytreshnite-blokove-na-televiziite-na-avgyst-1581253.html", "text": "/КРОСС/ БНТ, „Денят започва с Георги Любенов\"ИзбраноБТВ, \"Тази събота и неделя\"ИзбраноНова телевизия,  „Събуди се\"Избрано ", "date": "2018.08.12", "title": "Теми и гости в сутрешните блокове на телевизиите на 12 август "}
{"url": "http://www.cross.bg/bulgarski-kompozitor-fytbolist-1581255.html", "text": "/КРОСС/ 1940 г. - Александър Йосифов, български композитор 1941 г. - Димитър Якимов, български футболист 1948 г. - Сю Монк Кид, американска писателка 1949 г. - Марк Нопфлър, британски музикант 1959 г. - Станислав Сланев, български певец и композитор 1964 г. - Пламен Антов, български поет 1967 г. - Емил Костадинов, български футболист 1971 г. - Пийт Сампрас, американски тенисист 1980 г. - Захари Бахаров, български актьор", "date": "2018.08.12", "title": "Родени  на 12 август "}
{"url": "http://www.cross.bg/sili-radev-dulg-1581332.html", "text": "/КРОСС/ Президентът Румен Радев ще вземе участие в отбелязването на 139-та годишнна от създаването на Военноморските сили. В 9 часа на Морска гара-Варна ще се състои ритуал по тържествено вдигане на флаговете на корабите на ВМС и ритуал по присвояване на първо офицерско звание на випускниците на Висшето Военноморско училище \"Никола Вапцаров\".Президентът Радев ще наблюдава от борда на фрегатата \"Дръзки\" демонстрации на елементи от операция по морска сигурност, а в 11 ще открие паметна плоча,поставена от организацията на българските евреи \"Шалом\" в знак на признателност към варненската общественост и българските моряци.Командирът на Военноморските сили контраадмирал Митко Петев отправи поздрав към личния състав на ВМС в ефира на БНР по повод празника. \"Пред флота винаги е имало хоризонти и от нас зависи дали тези хоризонти ще са светли. Нека да вдигнем глави и да се радваме на това, че Господ ни е създал в тази красива страна. Поели сме дълг да я защитаваме, поели сме гордия дълг на моряка. Той може да е труден, но е винаги славен\", заяви Петев. ", "date": "2018.08.12", "title": "Румен Радев ще участва в празника на военноморските сили във Варна"}
{"url": "http://www.cross.bg/chasa-mladezhta-provede-1581323.html", "text": "/КРОСС/ Варна.Държавният глава Румен Радев ще вземе участие в честването на 139-aта годишнина от създаването на Военноморските сили. В 09.00 часа на морска гара „Варна\" президентът ще приеме строя на почетния караул, след което ще се проведе тържествена церемония по награждаването на випускниците от Висшето военноморско училище „Никола Йонков Вапцаров\". В 11.00 часа държавният глава ще открие паметна плоча в знак на признателност към българските моряци.***София.От 09.00 часа в митрополитския храм „Св. вмца Неделя\", Негово Преосвещенство Белоградчишкият епископ Поликарп - викарий на Софийския митрополит ще отслужи Архиерейска света Литургия.***София.От 10.00 часа на карлуката на бул. „Цариградско шосе\" в района на Църна маца главен инспектор Петър Соколов от ГД „Национална полиция\" ще даде информация за хода на операцията по контрола на движението по основните пътни направления и действията на полицейските екипи в рамките на деня.***София.От 12.30 часа в зала „Витоша\" на хотел „Маринела\" ръководството на ПП АБВ организира пресконференция след дискусия с представители на Синдиката на българските учители, посветена на училищното образование и младите хора.***София.От 19.00 часа в район „Банкя\" в комплекс „Акваленд Банкя\" ще бъде отбелязан Международният ден на младежта.***Бургас.От 9.30 часа в зала „Бойчо Брънзов\" ще се проведе международен турнир по тенис на маса за хора с увреждания и ветерани.***Бургас.От 11.00 часа ще започне първият етап от ветроходната регата „Кор Кароли\" от Бургас-о-в Св. Иван-Бургас.***Бургас.От 18.00 часа на площад „Тройката\" ще се проведе танцовото състезание „Express Yourself\".***Бургас/гр. Българово.От 20.30 часа ще бъде отбелязан Световният ден на младежта.***Велико Търново.От 10.00 часа в зала 30 на Младежкия дом ще се състои кръгла маса „Младежките дейности във Великотърновска област - практики и перспективи\".***Велико Търново.От 19.30 часа пред Художествена галерия „Борис Денев\", до паметника „Асеневци\", с „Водна битка\" ще бъде отбелязан Деня на младежта.***Велинград.От 10.00 часа до 14.00 часа в читалище „Отец Паисий 1883\" ще се проведе Фестивал на науката.***Враца.По случай Международния ден на младежта в града ще се състои доброволческа инициатива. В рамките на празничния ден ще бъде почистен и обновен паркът, намиращ се в спортен комплекс „Христо Ботев\". Сборният пункт е пред стадион „Христо Ботев\" в 08.00 часа.***Карлово.В 18.00 часа в храм „Св. Богородица\" Пловдивският митрополит Николай ще отслужи Празнична вечерня с Молебен канон на Пресвета Богородица.***Кюстендил/Дупница.От 18.00 часа на паркинга на Професионалната гимназия по облекло и стопанско управление в Дупница ще се проведе Фестивал на цветовете.***Пазарджик/ с. Лесичово.От 09.00 часа в храм \"Св. Димитър\", село Лесичово, Негово Преосвещенство Константийският епископ Яков - викарий на Пловдивския митрополит и архиерейски наместник на Пазарджишка духовна околия ще отслужи Архиерейска света Литургия.***Пазарджик.В 11.10 часа край гара Аврамово ще започне програмата на Събора на ливадите. Официалното откриване ще бъде от 12.30 часа.***Перник.От 10.00 часа до 19.00 часа в централната градска част ще бъде отбелязан Международния ден на младежта.***Перник.От 18.00 ч. в Централен градски парк ще бъде отбелязан Международният ден на младежта и 10 години от създаването на Консултативния съвет за младежка политика (КСМП).***Пловдив.От 18.00 часа в Цар Симеоновата градина в града ще се проведе младежката надпревара „Разчупи се!\". Събитието е по повод Международния ден на младежта. ", "date": "2018.08.12", "title": "Предстоящи събития в страната за 12 август"}
{"url": "http://www.cross.bg/gradysa-predimno-ymeren-1581349.html", "text": "/КРОСС/ През деня ще бъде предимно слънчево. От запад на изток ще има временни увеличения на облачността. Ще духа слаб до умерен вятър от север-североизток. Максимални температури между 27 и 32 градуса, пише \"Фокус\". Атмосферното налягане е по-високо от средното за август - бавно ще се понижава.Над Черноморието ще бъде предимно слънчево, с временни увеличения на облачността. Ще духа до умерен вятър от север-североизток. Максимални температури на въздуха: 27-28 градуса. Температурата на морската вода е 27 градуса. Вълнението на морето ще е 3 бала.Над планините ще бъде предимно слънчево, след обяд с временни увеличения на облачността. Ще духа до умерен вятър от север-североизток. Максимална температура на височина 1200 метра около 20 градуса, на 2000 метра - около 12 градуса.В понеделник и вторник се очаква бъде предимно слънчево. Вятърът ще е слаб, в Дунавската равнина и източните райони до умерен, с източна компонента. Започва повишение на температурите и максималните във вторник ще са между 30 и 35 градуса, малко по-ниски по Черноморието. ", "date": "2018.08.12", "title": "Идеално за плаж: Температурите до 32 градуса"}
{"url": "http://www.cross.bg/radev-rymen-glava-1581347.html", "text": "/КРОСС/ Изпълнителната власт действа все още мудно и нерационално по отношение на  модернизацията на Военноморските сили и изобщо за модернизацията на въоръжените сили. Ако и тази година се повтори сценарият от миналата година - гръмки обещания, заделяне на бюджет и после блокиране на проектите, ще се потвърди тезата, че всъщност модернизацията е благороден предлог, за да се задели бюджет и после да се трансформира в излишък, който да се похарчи по неясни механизми и критерии. Това заяви държавният глава Румен Радев пред журналисти във Варна, където участва в честването на 139-ата годишнина от създаването на Военноморските сили.Помолен да коментира обвиненията срещу общинския съветник от Бургас Бенчо Бенчев и Димитър Желязков и дали Бенчо Бенчев е финансирал предизборната му кампания, държавният глава заяви, че това е пореден опит да се прехвърли проблемът „от болната на здравата глава\". Държавният глава напомни, че името на Бенчо Бенчев не фигурира под никаква форма в отчетите на предизборната му кампания, публикувани на официалната страница на Сметната палата. „Нито го познавам, нито съм бил на гости у тях. Тече паралелна кампания, която по най-нагъл начин се опитва да пришие Митьо Очите на служебното правителство. Той е в криминалните хроники от години, а това няма как да стане без чадър от властта, отбеляза Румен Радев.По повод твърденията, че по време на мандата на служебното правителство през 2017 г. са сключвани договори за охрана между Агенция „Митници\" и фирма, свързана с Димитър Желязков, президентът заяви: „Прави се внушение, че служебното правителство само няколко дни след като встъпва в длъжност сключва този договор, но на практика назначените от ГЕРБ чиновници в митниците, които служебното правителство остави непокътнати, лично подписват договора\".Държавният глава напомни, че има законови процедури и срокове, които трябва да се изпълняват при сключването на договори. „Това означава, че цялата процедура от обявление до класиране и решение е извършена по времето на кабинета Борисов 2\", посочи президентът.Запитан за коментар относно думите на министър-председателя на Република Македония Зоран Заев, че Илинденско-Преображенското въстание е македонско, президентът заяви, че българският народ не е получил извинение, а Зоран Заев впоследствие в социалните мрежи е посочил грешка, но без да коригира думите си. Румен Радев определи като необяснима липсата на адекватна реакция от страна на българското правителство. „Недопустимо и неприемливо е евроатлантическата перспектива на Република Македония да става за сметка на българската история, идентичност и суверенитет. Не може дългосрочните интереси на България да стават жертва на мимолетен политически пиар\", категоричен беше президентът и допълни, че очаква българската страна да формулира ясни договорни параметри за провеждане на двустранния диалог и отношенията с Република Македония.„Имаме всички основания и за допълнителен анекс към Договора за добросъседство и за включване на клаузите от този договор, разбира се, разширени, в глава 35 от преговорния процес на Република Македония за членство в Европейския съюз\", каза още Румен Радев.Държавният глава призова още изпълнителната власт да вземе ясно и категорично решение по повод бъдещето на обществената поръчка на Агенцията по безопасност на храните за препарати срещу чумата по дребните преживни животни. Румен Радев предупреди, че съмненията по казуса са породени от ясен симптом, показателен за работата на много ведомства и институции.По-рано днес държавният глава прие строя на почетния караул преди тържествена церемония по награждаването на випускниците от Висшето военноморско училище „Никола Йонков Вапцаров\".Румен Радев се обърна и към випускниците. „Убеден съм, че днешния ден сте го чакали с огромно нетърпение и вълнение. Бъдещите нови успехи и победи са пред вас, ще имате и много бурни дни, и предизвикателства, в които романтиката във вашата красива професия ще отстъпва на заден план\", посочи Румен Радев. Непрекъснато нараства значението на Черноморския регион, в който се преплитат много и често конфронтиращи се геополитически и икономически интереси, посочи президентът.Радев се обърна към курсантите и им каза, че трябва да решават задача в сложна обстановка, със стара техника, в условията на остър дефицит на материални ресурси. „На вашето поколение се пада една от най-важните мисии - да въведете, да внедрите и да разгърнете пълните възможности на новата техника, която нашите Военноморски сили заслужават и която трябва да постъпи на въоръжение в най-скоро време. Носете пагоните, които днес получихте с достойнство и чест. Всичко друго могат да ви отнемат, но вашата офицерска чест и достойнство можете само и единствено вие да предадете. Никога не го правете и помнете, че да си български офицер не е просто професия, а призвание и дълг пред Отечеството. Бъдете горди наследници на славното дело на нашите предци, които отдадоха живота си за свободата и независимостта на България. Честит празник и на добър час!\", каза още държавният глава Румен Радев.След ритуала по присвояване на първо офицерско звание военнослужещи от Военноморските сили представят елементи от операция по морска сигурност. Румен Радев разговаря с курсантите на висшето училище на борда на фрегатата „Дръзки\", откъдето наблюдава демонстрациите.   ", "date": "2018.08.12", "title": "Президентът Радев: Властта действа мудно по отношение модернизацията на армията (обновена)"}
{"url": "http://www.cross.bg/samoybi-se-bivsh-zam-ministur-na-mvr-1581346.html", "text": "/КРОСС/ Бившият зам.-министър на МВР Румен Андреев се е самоубил снощи. Той се е пострелял в главата в семейната вила в Софийската местност \"Щъркелово гнездо\". Предполага се, че самобуийството е спотанно, станало след скандал със съпругата му, предаде \"24 часа\".Андреев е роден през 1951 г. в София, завършил е право. В системата на МВР е от 1977 г.. Бил е заместник директор на Националната следствена служба. Назначен е за зам.-вътрешен министър през 2005 г. ", "date": "2018.08.12", "title": "Самоуби се бивш зам.-министър на МВР "}
{"url": "http://www.cross.bg/nikolaii-yaponiya-hrama-1581350.html", "text": "/КРОСС/  Моят прадядо Оно Сьогоро Сигенобу е бил последният самурай в нашето семейство. Приел е Светото Кръщение с името Йоан лично от свети Николай Японски през 1871 година и е бил един от първите християни на японска земя. Впоследствие Йоан Оно е ръкоположен за свещеник, занимава се активно с мисионерство и става настоятел на православния храм в град Осака.Семейството ми по бащина линия е самурайско. Всички мъже в бащиния ми род са били самураи. Живели са в град Сендай, който се намира в североизточна Япония. Баща ми също се казва Йоан. И тъй като в Япония няма лицензирани държавни православни учебни заведения той се е обучавал в богословския факултет на протестантския университет в Киото. След завършването му го приемат в Токийската православна духовна семинария. С дипломирането си баща ми е ръкоположен в чин дякон, а през 1990 година вече става свещеник и служи в Катедралния събор \"Възкресение Христово\" в Токио, известен като храмът \"Николай - До\". След време е бил изпратен в храма \"Благовещение\" в град Киото, катедрален събор в Западно-Японската епархия. Там той е бил настоятел на храма и е прослужил цели 20 години. След Киото баща ми отново е бил поканен да служи в храма в Токио, където до ден днешен служи и допринася със своето послушание.Имам по-малка сестра, която също е православна християнка и редовна посетителка на храма. Тя и майка ми пеят в църковния хор. Майка ми е медицинска сестра и работи по професията си. Сестра ми наскоро се премести при нас и в момента търси работа, но нито за миг не е преставала да идва в храма в делнични и празнични дни. Тя е убедена, че с Божията помощ всичко ще се нареди. Да, разбира се. Запазена е уникална снимка със светителя Николай Японски с неговия собственоръчен подпис, която той е подарил на моя прадядо. По паспорт името ми е Шигенобу, фамилията ми е - Оно. Кръстен съм като бебе, на 6 месеца. Както вече споменах цялото ни семейство е православно и приемането на Светото Кръщение е нещо нормално, необходимо и задължително. При кръщенето ми бе дадено православното име Алексей, в чест на тогавашния московски митрополит Алексей. Вече при монашеството приех името Николай. Роден съм в Токио през 1989 година. Детството ми премина на територията на Токийския катедрален събор \"Възкресение Христово\". Там се намира и резиденцията на Предстоятеля на Японската православна църква. Тогава доста често се срещах с покойния митрополит Теодосий (Нагасима). Когато бях на 3 години, цялото ми семейство се премести в Киото, тъй като баща ми беше назначен за настоятел на катедралния събор в тази историческа столица на Япония. След преместването си живеехме там постоянно. Там учих в училище и в университета. И едва през есента на 2011 година отново се върнахме в Токио, където баща ми бе определен да служи през 2010 година. В храма \"Благовещение\" в град Киото повечето миряни, посещаващи епархията, са от православни семейства трето, четвърто и дори пето поколение. Хорът на храма също е основан от самите миряни на епархията. Веднъж месечно се правят хорови концерти и хорът в пълният си състав изпълнява много църковни песнопения. Храмът си има съвет и местно църковно настоятелство. Сестрите издават дори църковен вестник.Началото на Киотската епархия е поставено само с лекции и проповеди за Православието, които са се провеждали в една сграда в центъра на града. Тези проповеди временно са били оглавявани от моя прадядо свещеник Йоан Оно, после са продължени от йеромонах Сергий (Страгородски), бъдещият Патриарх Московски и на цяла Русия, осветен през 1903 година от светителя Николай Японски.През 1986 година местната управа на град Киото официално признава храма за културно наследство на града. Храмът е посещаван и от руснаци, от чуждестранни студенти от други православни държави и от местните православни японци. Понякога в храма идват и неправославни японци, сред които и доста младежи. Повечето от тях проявяват интерес към необичайната за техните представи архитектура в историческия център на Япония. Някои от тях започват редовно да посещават храма, приемат Светото Кръщение по тяхна воля и желание. Веднъж в годината в храма идват на поклонническа екскурзия студенти от протестантския университет. Православието в Япония е било проповядвано от Светителя Николай Японски /Николай Косаткин/. Той е бил руски мисионер на японска земя. Дошъл е в Япония в средата на 19 век, когато в Япония не е било разрешено да се проповядва християнската вяра. Постепенно той е бил последван от редица японци и с Божията помощ е успял в неговата мисия на японска земя. Николай Японски е починал през 1912 година. Към момента на неговата кончина в Япония православните вярващи японци са наброявали 34 хиляди. За цялото си мисионерство Николай Японски е кръстил над 40 хиляди японци. Японското православие дължи всичко на Свети равноапостолен Николай /Касаткин/, архиепископ Японски. Благодарение на неговата мисия сега има Японска православна църква и православни християни, които достойно продължават делото му. Израснах в храмовете в Токио и Киото. Неведнъж съм посещавал великолепните църкви в Осака и Кобе, тъй като те се намират близо до нашия храм в Киото. Три пъти съм посещавал Сендайския храм. Веднъж дори съпровождах делегация, оглавявана от Светейшия Патриарх Кирил, който посети Япония през 2012 година по случай 100-годишнината на равноапостолния Николай Японски. Тогава това бе втората визита на Патриарха в историята на Японската църква. Също така съм бил удостоен с честта да служа заедно с владика Серафим (Цудзие), архиепископът Сендайски.В момента в Япония има 70 църкви. В Токио се намира катедралният събор \"Възкресение Христово\", по-известен като храмът \"Николай-До\", което в превод означава: \"храмът на Николай\", тъй като Свети Николай Японски е основал този храм. Църкви има в Якогама - голям град близо до столицата. Църква има в Осака, на Запад, в Които - древната столица, в Синдай в северна Япония, и в много други градове. Принципно на японски. Богослужебните текстове са превеждани от гръцки и старославянски от светителя Николай Японски. Има и превод на Библията. Православният превод е направен също от Николай Японски, има и католически, и протестантски преводи. Аз служа и на църковнославянски. През 20-те и 30-те години на миналия век, и дори след Втората Световна война ситуацията в страната като цяло е била много сложна. А за православните японци още по-сложна. В този период правителството е било фашистко, което не само е мачкало самото население, но и православните най-вече. Терорът е бил голям. По време на Руско-японската война в началото на 20-и век във връзка с това, че руският мисионер Николай Японски /Касаткин/ е проповядвал православието в Япония, тогавашното правителство е смятало православните японци за шпиони. Те не са били такива, но е било достатъчно, че са нарочени. По време на Руско-японската война японците, изповядващи будизма и езичеството, са тормозили православните. Сега вече всичко това е отживелица.Япония е изключително приветлива, миролюбива страна със светска държавност. Никой на никого не пречи, имаме свобода на вероизповеданието. Но тъй като шинтоизмът и будизмът са традиционните религии в Япония, датиращи от древността, то те са с приоритет и имат своите привилегии по отношение на другите религии в страната. Това, обаче, не е свързано със законодателството, а само и единствено с това, че те са мнозинство и преобладават. Живея и служа в Москва в храма в чест на иконата на Божията Майка \"За всички скърбящи Радост\" на Ординка. Когато пристигнах в Москва станах иподякон на настоятеля на този храм, владика Иларион. На 30 април 2013 година в същия храм с благословията на Светейшия патриарх Московски и на цяла Русия Кирил бях подстриган в монах от Негово Високопреосвещенство Иларион. Свещенослужителите, трудещите се в храма и миряните в епархията - са прекрасни и много добри хора. Синодалния хор пее великолепно. За мен, този храм е любим, роден и заема специално място в душата ми.Завършил съм Общоцърковната аспирантура и докторантура \"Св.Св.Кирил и Методи\", създадена през 2009 г. от Светия Синод по инициатива на Светейшия Патриарх Кирил. Ректор на това учебно заведение е Волоколамският митрополит Иларион, който е и председател на Отдела Външни църковни връзки в Московската Патриаршия. Програмата ни беше много съдържателна и интензивна. Особено внимание се отделяше на изучаването на чужди езици, най-вече на английския. Бях силно заинтересуван от предмета \"Междуправославни отношения\".Отговор: През 2013 година избрах монашеския път под духовното ръководство на Негово Високопреосвещенство Волоколамския Митрополит Иларион. И оттогава посветих живота си изцяло на Бога и на Неговата Църква и Светото православие. И така, по Божия промисъл станах монах и се надявам Всевишният да ми даде сили за достойно служение докрай. А това е възможно, само ако не се разсейваш с житейските ежедневни неща. Самурайството се предава от поколение на поколение. С моя прадядо свършват самураите в рода ни, тъй като той се покръства и приема православното християнство. Нашият род не е приключил със самурайството по собствена воля. Нещата са много по-сложни отколкото изглеждат. Това е било свързано с политическите промени в Япония в средата на 19 век. Дотогава Япония се е управлявала от Шогуните, и самурайските власти са били на почит. Но в средата на 19 век нещата се променят, социалните касти губят своето надмощие, самураите губят силата си на самураи и започват да търсят нови пътища. Някои от тях намират смисъла на по-нататъшния живот в светлината на християнството.Японската православна църква е автономна православна църква и се намира в юрисдикцията на Руската православна църква. Защото Японската православна църква е основана от руски мисионер - Свети Николай /Касаткин/, архиепископ Японски. За втори път съм в България. Много ми харесва. Впечатлен съм от вашите църкви, храмове, манастири, от центъра на София и църквите в столицата. Съборът \"Александър Невски\" е наистина впечатляващ. Църквата \"Света Неделя\" е много красива и благодатна. Посетих и църквата \"Св. Георги Победоносец\".С благословията на Негово Преосвещенство и игумен на светата Троянска обител Сионий служих в Троянския манастир, където получих дар - копие на чудотворната икона на \"Света Богородица Троеручица\", покровителка на светата обител Троянски манастир и на цяла България. С благословията на дядо Даниил посетихме манастирите на територията на Видинската епархия, културни и исторически обекти. В събота отслужих в катедралния храм \"Св.Великомъченик Димитър Солунски\", след което ми бе организирано посещение на Раковишкия манастир \"Света Троица\" на границата със Сърбия. В неделя, по покана на негово Високопреосвещенство, взех участие в неделната литургия в храма \"Свети Свети Кирил и Методий\" в Монтана заедно с видинския митрополит Даниил. В понеделник, на Преображение Господне, участвах в службата на храмовия празник в църквата \"Преображение Господне\" в столицата, която служба беше оглавена от викария на Негово светейшество българския патриарх Неофит - Белоградчишкия епископ Поликарп. България е прекрасна страна, с прекрасни хора. Нека българите бъдат посрещани по света така, както аз бях посрещнат тук, у вас - топло, задушевно, приятелски, гостоприемно. Нека Божията благодат винаги бъде с България и нейния народ./АМ/Източник: Снимка: БТА", "date": "2018.08.12", "title": "Йеромонах Николай (Оно): Нека Божията благодат винаги бъде с България и нейния народ"}
