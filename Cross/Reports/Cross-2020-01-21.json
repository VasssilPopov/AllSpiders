{"url": "http://www.cross.bg/leva-evrobet-evroshans-1623316.html", "text": "/КРОСС/ Участниците в игрите на  имат безпогрешна интуиция и знаят точно къде да намерят късмета. Много от тях направиха точни предвиждания и гордо вдигнаха своите чекове за страхотни четирицифрени суми от играта „Еврошанс\".Щастливецът А. Бекир, който е играл в пункт на  в с. Фотиново, е безпогрешен в своята прогноза за 9 числа и това му осигурява 8 000 лева.Х. Андонов е негов брат по късмет, но с по-различна тактика за печалба - той играе с 11 числа в „Еврошанс\". Шансът е на негова страна и успява да познае 10 от тях, за да запише срещу името си сумата от 7 500 лева. Печалбата се пада в пункт на „Евробет\" в гр. Асеновград.Статистиката на късмета е впечатляваща и в гр. Пловдив, където една прогноза в числовата игра „Еврошанс\" донесе 7 200 лева на М. Михайлов. Попадение отчитаме и в гр. Бургас, където играч отнесе сумата от 6 000 лева.Печалби по 5 000 лева зарадваха много играчи. Четирима участници в „Еврошанс\" предизвикаха дори собствените си очаквания, след като направиха безупречни прогнози за 7 от 7 числа. Печалбите паднаха в пунктове на „Евробет\" в градовете: София, Белене, Трявна и Стара Загора.Двама играчи от Кърджали също се наредиха сред призьорите. Г. Хашим отгатва 9 от 10 числа, на които е заложил, и регистрира попадение, което му носи 5 000 лева. Участникът Ж. Андронов също отнесе 5 000 лева от пункт на „Евробет\" в Гълъбово.Тегленията на играта  можете да следите в пунктовете на „ и на  Забавлявайте се и с мобилното приложение, което можете да свалите от този . ", "date": "2020.01.21", "title": "Късметлийски дни за играчите на „Еврошанс“"}
{"url": "http://www.cross.bg/tzachev-angelin-godina-1623287.html", "text": "/КРОСС/ В момента едва 2-3 процента от потребявания ток в страната е произведен от водните електрически централи. В интервю за \"Хоризонт\" изпълнителният директор на Електроенергийния системен оператор (ЕСО) Ангелин Цачев каза, че най-големите ни язовири са пълни 60-80 на сто, като водата в тях вече повече от половин година умишлено се поддържа на тези нива:\"Годината беше много суха и не знам каква ще бъде следващата година, ако се случи още една такава суха пролет, сухо лято, за нас е важно да можем да съхраним голяма част от водния ресурс, тъй като той е изключително важен за сигурността на електроенергийната система. Отделно, първото предназначение на водните ресурси е да могат да се ползват за питейни нужди\".Ангелин Цачев допълни, че освен резерви от вода, страната ни има мощности, които може да използва при необходимост, и във въглищните централи. В момента у нас се внася ток от Румъния, Турция и Сърбия, тъй като там цените са по-ниски. ", "date": "2020.01.21", "title": "Едва 2-3% от потребявания ток в България е произведен от ВЕЦ"}
{"url": "http://www.cross.bg/glasyvane-mashinnoto-vuvezhdane-1623295.html", "text": "/КРОСС/ \"АБВ тръгва на разговори за въвеждане на машинното гласуване. Това стана ясно от брифинг на лидера на АБВ Румен Петков. Ще потърсим среща с партиите, които са представени в ЦИК\", обяви той. Партията ще иска среща с вицепремиера Томислав Дончев, който да каже какви средства са нужни за въвеждане на машинното гласуване в следващите десет години.АБВ иска да имаме машини, които да гарантират честен вот. Три пъти Народното събрание отлага въвеждането, припомни Петков. В същото време в закона е заложено да се гласува машинно, както припомни той.Правителството на Борисов не допуска въвеждането на машинно гласуване и резултатът е 300 000 невалидни бюлетини, недоволен е лидерът на АБВ.Настояваме да знаем какви действия е предприела администрация на Министерски съвет по обезпечаване на машинното гласуване, заяви той. МС отговаря за провеждането на изборите.От АБВ имат свое решение на кризата в Перник. Хората на Румен Петков предлагат да се инвестира в язовир \"Раянци,\" който е спасение за промишлеността на Перник. Язовирът може да захранва Перник, Кюстендил, дори София при нужда.", "date": "2020.01.21", "title": "АБВ с инициатива за въвеждане на машинно гласуване"}
{"url": "http://www.cross.bg/kvartal-iztichane-tzeliya-1623307.html", "text": " /КРОСС/ Има изтичане на газ в столичния квартал \"Оборище\", научи КРОСС от своя източник. Хората са напуснали сградите.\"В целия квартал мирише на газ, на близо има бензиностанция на \"Петрол\" най вероятно изтичане идва от там\" - допълни нашият читател. На мястото има една пожарна и 4 полицейски автомобила. Блокиран е целия квартал! ", "date": "2020.01.21", "title": "Изтичане на газ в кв. Оборище (Обновена)"}
{"url": "http://www.cross.bg/kletki-takiva-kruv-1623298.html", "text": "/КРОСС/ Британски учени от университета в Кардиф по случайност откриха нов вид клетка, която убива повечето ракови образувания. Новото откритие може да е се окаже огромен пробив в опитите за откриване на универсален лек за борба с рака, пише британското издание The Telegraph.Откривателите на клетката анализирали банка с кръв, като се опитвали да открият бели кръвни телца в нея. Вместо това те открили съвсем нов вид „Т – клетка“, която използва малко образувание, подобно на кука, за да се закача за ракови клетки, като при това игонрира здравите такива. В лабораторни условия, бели кръвни телца, „снабдени“ с такова образувание са успявали да убият ракови клетки от множество органи, включително дробове, кръв, кости и бъбреци.Според ръководителя на изследването професор Андрю Сийуел това откритие може да се използва за създаването на универсален лек, който да лекува редица видове рак. „Това е много мотивираща находка, никой не знаеше, че такива клетки изобщо съществуват. Това откритие създава възможност за създаването на „общо“ лекарство за рак, една Т-клетка, която може да унищожава много различни видове рак. До този момент никой не предполагаше, че това изобщо може да е възможно“, коментира той.Попитан дали съществуването на такива клетки и случайното им откриване в обикновена банка с кръв означава, че има човек в Уелс, който на практика е „имунизиран“ от рак, той заяви, че това е съвсем възможно. Новата клетка не само може да лекува различни видове рак в бъдеще. Тя може да се предава по кръвен път, което означава, че лесно може да бъде разпространявана като масово лекарство.", "date": "2020.01.21", "title": "Учени направиха революционен пробив в борбата с рака"}
{"url": "http://www.cross.bg/mirizma-konteiiner-zadyshliva-1623328.html", "text": "/КРОСС/ Източникът на задушливата миризма, за която  е контейнер за разделно събиране на отпадъци - за стъкло.  В контейнера има изхвърлено вещество, което отделя тежка, задушлива миризма на газ.Няма опасност за гражданите, които се намират извън района, който сме оградили. В момента има силна задушлива миризма около контейнерите. Човешка грешка или намеса. Някой нещо е изсипал в шахтите, след това е изхвърлил остатъците в кофите\", категоричен е Красимир Димитров от Столична Община.Граждани са сигнализирали за обгазяване заради силни миризми от шахтите. \"Чакаме специализиран автомобил, който да извози контейнер за разделно събиране. Там има шишета, от които вероятно идва миризмата. Спряно е движението на градския транспорт\", каза пред репортер на Bulgaria ON AIR Краси Димитров от Дирекция \"Аварийна помощ и превенция\".Движението в района на театър „София“ е възстановено. ", "date": "2020.01.21", "title": "Не газ, а тежка миризма от контейнер за отпадъци блокира част от София"}
{"url": "http://www.cross.bg/informatziya-obvinenie-klasifitziranata-1623293.html", "text": "/КРОСС/ Военно-окръжната прокуратура в София повдигна обвинение на консула ни в Мюнхен Драгомир Димитров за извършено от него престъпление по служба по времето, когато е бил председател на Държавна агенция \"Разузнаване\", съобщиха от Прокуратурата.Според държавното обвинение в период от 14 юли до 9 август 2016 г. Димитров е нарушил служебните си задължения, като \"не организирал и не контролирал дейностите по Защита на класифицираната информация в Държавна агенция \"Разузнаване\", с цел да набави облага за определено дружество в размер на 91 500 евро\".\"От това са настъпили немаловажни вредни последици - осъществен нерегламентиран достъп до класифицирана информация по смисъла на Закона за защита на класифицираната информация\", съобщават още от прокуратурата.Към момента Димитров е на свобода под парична гаранция от 5000 лева.Припомняме, през юли миналата година стана ясно, че ДАНС започва разследване на генерали за достъп до тайни на НАТО и ЕС.", "date": "2020.01.21", "title": "Консулът ни в Мюнхен обвинен в престъпление по служба като шеф на разузнаването"}
{"url": "http://www.cross.bg/iztukna-poveche-dymite-1623296.html", "text": "/КРОСС/ Специалистите и организаторите на някои от най-успешните кампании за Корпоративна социална отговорност (КСО) споделят опита си по време на най-голямата конференция за КСО \"Златните сърца говорят\", която се провежда в момента в хотел “Интерконтинентал”, София.Представители на световни и български организации разкриват какво представлява корпоративната социална отговорност, кои са предпоставките за възникването на организационната социална ангажираност, къде е мястото на CSR в съвременното развитие на икономиката.Те разказват как да увеличим успеха си чрез общественополезни инициативи, как да генерираме по-голяма стойност за организацията, връщайки полза в обществото и как да създадем правилната CSR-стратегия, съобразно сектора, в който оперираме, обкръжаващата ни среда и заинтересованите лица. Изтъкват ползата от корпоративна социална отговорност, благодарение на която компаниите могат да постигат стабилни пазарни позиции, лоялни клиенти и устойчив растеж.Разкриват някои съвременни техники за CSR и актуални социални направления в България, успешни примери и добри практики, както и тенденциите за развитие на CSR-а у нас и по света.Д-р Султанка Петрова – зам.-министър на труда и социалната политика изтъкна, че Стратегия за корпоративна социална отговорност – 2019/2023 вече е факт и форумът идва тъкмо навреме. По думите й България има дълбоки корени, свързани с корпоративна отговорност - още от нашите деди, които са поемали социалните ангажименти към българското общество. „Стъпили на нея, ние разработихме нашата програма за корпоративна социална отговорност. Връзката между организациите е много важна, за да имаме общи цели, да създаваме една устойчивост на този процес“, подчерта зам.- министърът.Александър Христов, управляващ партньор в ПР агенция Параграф 42, който е доцент в УНСС и преподавател в Нов български университет изтъкна, че „социално отговорните проекти като такива носят полза за обществото, но и за самите нас като представители на компаниите“. „Колкото повече неща правим активно, за да реализираме нещо, толкова повече нараства вероятността за печалба“, подчерта той. По думите му в баланса от ползите за обществото и ползите за компанията се ражда истинският успех във всяко едно отношение, а за да се постигне висока възвръщаемост от един CSR проект, той трябва да е дългосрочен, да е свързан с разпознаваема кауза и да отличителен, да го „правим като да е завинаги“.Александър Христов изтъкна, че ефективността от инвестиции в един CSR проект зависи много от: съответствие на проекта с дейността на компанията; доброто партньорство с фондация/НПО; добрата комуникация, която да води до достигане до голяма аудитория и създаването на ангажираност на тази аудитория. „Комуникацията става толкова важна, колкото и самата кауза – и ние трябва да се грижим за това, за да може да повишим ефективността и важността. Наблюдава се все по-силна конкуренция между каузите. Без кампания шансовете една кауза да бъде забелязана намаляват“, категоричен е той.По думите му при равни други условия хората предпочитат да купуват от социално отговорни кампании, хората харесват да работят за компании, които са социално отговорни. В края на презентацията си той разказа историята на кампания, направена от бразилски милиардерпрез 2013 г., който погреба своето Бентли на стойност 400 хил. долара, за да може като умре да бъдат свързани. Това всъщност е кампания, която провокира донорството на органи, обясни Христов и подчерта, че така каузата е била забелязана и ръстът е бил 30.1% само за един месец.Д-р Марина Стефанова - автор и продуцент на CSR AdviceBox изтъкна, че добрите практики трябва да са нещо обичайно. По думите й вече не е достатъчно компаниите да правят пари и продукти, освен ако не са изцяло в полза на обществото, трябва да се фокусират в споделянето на стойност – така че докато правят пари, да правят и добро. „Колкото повече добро, толкова повече пари и обратното“, изтъкна д-р Стефанова. В тази връзка тя даде няколко примера, сред които платформата за образование „Уча се“, мобилният зъболекарски проект на ЕО дент, който обикаля селата, Адидас , Лего, Уницеф. „Жените са онези лидери, които могат тайно, полека да променят целия свят. Нека си представяме по различен свят и да немарим онези, които ще до изпеят, аз нямам против да бъде някой друг, нека да е за подоброто за нашите деца“, завърши д-р Стефанова.Иванка Шалапатова - изпълнителен директор фондация „За Нашите деца“ изтъкна важността от инвестирането в ранното детско развитие. Само три от причините за това са, че 80% от мозъка се формира до 3-годишна възраст, 42 % от децата живеят в риск от бедност и социално изключване и изолация, което е най-високият процент в ЕС, а 32 хиляди са децата с увреждания и трудност в развитието. Според изследване на Джеймс Хекман - нобелов лауреат по икономика, инвестициите в ранното детско развитие водят 13% възвръщаемост. „Ролята на бизнеса е да бъде инвеститор в социални програми с дългосрочни ангажименти. Моето мнение е, че нито една компания не може да просперира в страна със социални неравенства и бедност“, подчерта Шалапатова.  Десислава Олованова - изпълнителен директор на McCannSofia – една от първите комуникационни агенции разказа за Кан Лайънс – най-големият фестивал за реклама в света, който се провежда се в Кан, с над 60-годишна история. По думите и има огромно значение дали си спечелил Кан или не. „Наблюдавам, че само социално-отговорни кампании печелят“, подчерта тя и посочи, че отражението от една такава награда е голямо, цялостните продажби на спечелилите компании скачат с 30%. Тъжната статистика е, че България няма нито една награда в Кан, а Косово има 5, Албания – 4. „В наши дни всичко навсякъде се подлага на съмнение, хората много малко вярват на институциите, медиите, политиците и социалните платформи“, изтъкна тя. Проучване на McCannот 2018 г. показва, че 81% от хората вярват, че глобалните брандове имат силата да направят света по-добър. Те вярват двойно повече на брандовете отколкото на политиците, а 72% са отворени брандовете да ги водят по пътя на социалната промяна.Ивелина Рускова - Основател е на фондация „Мечта за дете“ разказа за своята 12-годишна битка да стане майка. „В България проблемът с демографската криза е голям. Естествено и жените, и мъжете с такива проблеми са много. Мисията на фондацията е да се раждат деца“, посочи тя. „Да родиш дете, да дадеш ново начало, няма по-свято нещо от това“, подчерта Рускова и изтъкна, че това е национална, голяма кауза, която може да бъде подкрепена и става дума за това не само да се правят инвитропроцедури, но и да се дават знания как да се предпазим от репродуктивни проблеми. По думите й когато човек прави нещо от сърцето си с много любов, тогава то си личи и резултатите са успешни. „Хората се интересуват от компаниите и фирмите,които се докосват до сърцата им, затова вярвам, че в България щесе появяват все повече социални каузи,които да работят за това да се раждат повече български деца“, посочи Рускова. ", "date": "2020.01.21", "title": " Започна първата по рода си КСО конференция \"Златните сърца говорят\""}
{"url": "http://www.cross.bg/hari-megan-britanskiya-1623302.html", "text": "/КРОСС/ След срещата си в Сандрингам принц Хари обяви, че е съкрушен от случилото се и вчера замина от Обединеното кралство за Канада. Там го чака съпругата му Меган Маркъл и малкият Арчи, който херцогът не е виждал две седмици.Хари и Меган обявиха оттеглянето си, а според британския „Daily Telegraph“ той е отпътувал след един от последните си ангажименти като член на кралското семейство. Херцогът на Съсекс напусна страната, след като вчера участва в среща на върха Обединено кралство-Африка за инвестиции в Лондон. На форума той се срещна с държавните глави на няколко африкански страни, както и с британския премиер Борис Джонсън.Заминаването на Хари за Ванкувър бе една от най-обсъжданите теми в британския печат. Хари, шести в линията за наследяване на трона, „хвана полет в 17,30 ч от „Хийтроу“ и ще бъде при Меган и Арчи във вторник сутринта“, написа в. „Sun“.След срещата с кралското семейство стана ясно, че принц Чарлз ще поеме разходите на Хари и Меган в рамките на една година. Все още не е ясно докога британските данъкоплатци ще плащат за охраната. Мнозина изразиха недоверие, че херцозите ще успеят да се справят сами с финансовото си състояние, но пък други ги подкрепиха в решението им. Стана ясно, че Меган е подписала договор с Дисни. Предполага се, че тя ще се завърне към актьорската професия.", "date": "2020.01.21", "title": "Най-сетне: Хари отлетя за Ванкувър при Меган и Арчи"}
{"url": "http://www.cross.bg/madona-kontzert-tyrne-1623288.html", "text": "/КРОСС/ Мадона е отменила още един концерт от световното си турне „Мадам X“ заради неуточнена травма, предаде BBC.Певицата предупреди феновете си в Лисабон едва 45 минути преди планирания старт на шоуто в неделя вечерта.„Съжаляваме да ви информираме, че Мадона не може да излезе на сцена тази вечер“, информира съобщение по електронната поща до купилите билети в 19:45 ч. вечерта. Концертът трябваше да започне в 20:30 ч.„Съжалявам за отмяната, но трябва да слушам тялото си и да почивам!“, написа 61-годишната звезда.Това е осмото отменено шоу на Мадона от настоящото ѝ турне. Тя все още не е разкрила естеството на травмата си, но през ноември разкри пред феновете си в Сан Франциско, че има проблеми с коляното, съобщава БНР.", "date": "2020.01.21", "title": "Мадона за пореден път отменя концерт в турнето „Мадам X“"}
{"url": "http://www.cross.bg/bulgariya-kompaniyata-iztukna-1623300.html", "text": "/КРОСС/ В Панел 2 на протичащата в момента първа по рода си конференция за Корпоративна социална отговорност (КСО), организирана от списаниe Business Lady, Business Lady Club и списание Bulgaria Business Review, КСО специалисти, мениджъри на различни компании и неправителствени организации продължават да споделят успешни практики и добри примери.Борислава Георгиева, основател на HR#IT Talents подчерта, че КСО е като любовта - да даваш. Тя изтъкна, че все повече нараства връзката между корпоративната социална отговорност и ангажираността на служителите. Според Георгиева има огромна разлика между това един служител да е удовлетворен и да е ангажиран. Изследване от 2015 г. в Холандия показва, че 82% от служителите са удовлетворени, но само 38% са ангажирани с целите на компанията. Доказано е, че ангажираните служители повишават и печалбите на работодателя, има по-малко отсъствие и текучество сред тях и повече иновации и продуктивност. По думите й КСО наистина има сила и е мощен инструмент за привличан на таланти. „50% от работещите искат да работят в социално отговорна компания“, изтъкна тя. „КСО е нещото, в което ако инвестираме можем да направим промяната за нашето бъдеще, за нашето общество“, каза в заключение Георгиева.„Ние сме не само в бизнеса с парите, но и в бизнеса с мечтите. С наши инициативи сме помагали да се сбъднат не една и две човешки мечти“, сподели, от своя страна, Силвия Костова - началник Корпоративни комуникации и маркетинг в Пощенска банка. Според нея ценностите на корпоративния бранд трябва да бъдат надграждани – да бъдат в основната област, да се придържат към сектора на съответната компания. Костова изтъкна важността от етичността на компанията и подчерта, че Пощенска банка, която е сертифицирана в няколко сектора не кредитира предприятия, които не опазват околната среда. „Разходът за добро всъщност е инвестиция с възвръщаемост и за банковия сектор“, подчерта тя и представи стратегия на Пощенска банка за КСО, където водещи стълбове са екология, образование, доброволчество.Мария Янева - председател на УС на фондация \"Искам бебе\" разказа за това как даряването на средства за \"бебета\" се превръща в национална кауза. „Отне ми 11 години да сбъдна своята мечта и да имам дете“, сподели Янева. По думите й според проучване у нас 145 хиляди двойки искат, но не могат да имат деца. Тя припомни примера на Цецка и Йордан Караджови, които решават да направят своята сватба с кауза и подпомагат две каузи, една от които – за повече деца на България. Примерът им е последван и от други хора, следват 12 сватби, редица рождени дни, събрани са общо 50 хил. лв. и така има 7 родени деца и 5 - на път да се родят. Янева разказа и за редица благодетели на фондацията, сред които д-р Врабевски - първият постоянен дарител на каузата, адвокат Владилен Миланов, мотообществото, Била България и редица други български компания. „Вече имаме над 10 хиляди родени деца“, съобщи председателят на фондация \"Искам бебе\". По думите й алтруизмът има различни проявления - той е да даваш без да получаваш нищо, защото съединението прави силата.Мария Яцино, маркетинг мениджър на КуайсерФарма България посочи, че устойчиво развитие това е бизнес, който посреща нуждите на настоящето без да компрометира нуждите на бъдещите поколения. Тя даде съвет как да избираме дейностите, свързани с КСО – да бъдат неразривно свързани с ценностите и мисията на компанията, да бъдат адекватни на нуждите на общността, в която се намира компанията и адекватни на съвременните нужди за опазване на околната среда. „След 11 г. на пазара в България можем да кажем, че има възвръщаемост на инвестицията в КСО“, изтъкна тя и посочи, че когато служителите се припознават в каузата и ценностите на компанията, те са склонни да дават повече от себе си и по този начин да правят нещата по-добре, да бъдат по-лоялни към компанията.Собственици на Куик Карго България ООД - Росен Моллов и Димитър Стефанов, които правят възможно извозването на 70 хиляди тона капачки за кампанията „Капачки за бъдеще“ разказаха за това как може да се обедини цял бранш в името на една кауза,с която обикновеният човек да направи нещо за хората, които са раждат след него. „Положихме много усилия, използвахме видеа, за да разбудим транспортния сектор, успяхме да активираме тази емоция на нашите колеги“, споделиха те и изтъкнаха, че кампанията с лайв видеата в затворени социални групи е имала голям отзвук, обхващайки целия транспортен бранш за организиране на цялостното извозване на капачките. „Малкият превозвач и голямата фирма се включиха благородно и успяхме да дарим един кувьоз от името на транспортния бранш“, споделиха те. На финала те се обърнаха към колегите си от бранша в лайв видео, което съобщиха, че тази година ще започне събирането и на бутилки. „И най-интересното е, че вие сте хората, които ще помогнете на целия сектори да докажете, че без вас няма бизнес. Стягайте колелетата и разчитаме на вас!“, завършиха собствениците на Куик Карго България ООД.  ", "date": "2020.01.21", "title": "Корпортивната социална отговорност има сила и е мощен инструмент за привличан на таланти"}
{"url": "http://www.cross.bg/bulgarka-podpali-doma-si-v-italiya-dushterya-ii-zagina-1623294.html", "text": "/КРОСС/ В Италия арестуваха българка, причинила пожар, при който е загинала собствената й дъщеря, съобщават от \"Кориере дела Сера\".Инцидентът е станал в нощта на 7 срещу 8 януари в град Сервиляно в централната италианска провинция Фермо.Според разследващите 38-годишната ни сънародничка е убила 6-годишната си дъщеря, след което умишлено е подпалила къщата, за да прикрие уликите. Тя обаче спасила от пламъците второто си дете на 4 години.Жената обяснила, че пожарът е причинен от късо съединение в електрическата система.", "date": "2020.01.21", "title": "Българка подпали дома си в Италия, дъщеря й загина"}
{"url": "http://www.cross.bg/fandukova-vodopodavaneto-iskur-1623303.html", "text": "/КРОСС/ Столичният кмет Йорданка Фандъкова ще иска гаранция за водоподаването на София, ако бъде взето решение да се доставя вода от язовир „Бели Искър“ за Перник. Очаква се Министерски съвет да вземе решение в четвъртък, каза Фандъкова:„Поискала съм всички експерти, цялата експертиза, „Софийска вода“ да заявят своята готовност и да гарантират, че по никакъв начин не може да бъде за сметка на водоподаването на София. Гаранцията е всъщност възможността Столичната община да поиска спирането на водоподаването за Перник, ако се появи какъвто и да е риск за софиянци“, каза тя.Фандъкова заяви още, че държи на гаранциите, че максималният предписан обем на язовир „Бели Искър“ няма да бъде превишаван заради състоянието на стената му. „Нещо повече, искам да бъде и по-малък обем във всеки един момент, независимо от нуждата от водоподаване. Увериха ме, че това е напълно възможно“, добави столичният кмет Йорданка Фандъкова.", "date": "2020.01.21", "title": "Правителството решава в четвъртък за вода за Перник от „Бели Искър“"}
{"url": "http://www.cross.bg/trump-dolara-parlamenta-1623299.html", "text": "/КРОСС/ Ирански депутат предложи 3 милиона долара награда на „всеки, който убие“ американския президент Доналд Тръмп. Това щяло да бъде като акт на възмездие за убийството на високопоставен ирански генерал, който загина на 3 януари след ракетен удар край летището на Багдад, съобщава агенция ИСНА.Ахмад Хамзех, малко известен член на парламента, направи предложението пред населението на Керман, роден град и мястото, където е погребан генерал Касем Солеймани. „Ние ще дадем 3 млн. долара на всеки, който убие Тръмп“, каза Хамзех, който представя в парламента провинцията, която е близо до Керман.Депутатът не уточнява кой ще плати споменатата сума.Предложената цена за главата на Тръмп е огласена месец преди предстоящите парламентарни избори.", "date": "2020.01.21", "title": "Ирански депутат предлага 3 млн. долара за главата на Тръмп"}
{"url": "http://www.cross.bg/nadal-shemata-krug-1623305.html", "text": "/КРОСС/ Финалистът от миналата година и шампион от 2009-а Рафаел Надал се класира без проблеми за втория кръг на Откритото първенство на Австралия по тенис. Световният №1 победи Уго Делиен от Боливия с 6:2, 6:3, 6:0 за малко над 2 час игра на „Род Лейвър Арена\" в Мелбърн.Испанецът поведе с 5:0 за 39 минути, но допусна Делиен да вземе два поредни гейма, преди да затвори първия сет. Във втората част Делиен се закрепи до 3:4 в полза на Надал, но последваха три последователни гейма за левичаря от Манакор.В третия сет Надал не остави шансове на съперника си и не му даде нито един гейм. Рафа записа 8 пробива на сметката си срещу 2 за Делиен. Испанецът завърши с 38 печеливши удари при 21 непредизвикани грешки.Той вече е с баланс 62 победи и 13 загуби на първия за годината турнир от Големия шлем. Следващият съперник на Надал ще бъде победителят от двубоя Федерико Делбонис - Жоао Соуса.Австриецът Доминик Тийм също записа чиста победа на старта, след като надви френския си съперник Адриан Манарино с 6:3, 7:5, 6:2. Петият в схемата загуби подаването си за 4:4 във втория сет, но върна пробива след разиграване с 28 удара в края и спечели частта.Тийм довърши победата със седмия си ас и отстрани Манарино след 2:21 часа на корта. Следващият съперник на 26-годишния австриец ще бъде излъчен от срещата между испанеца Алберт Рамос-Винолас и австралийския участник с \"уайлд кард\" Алекс Болт.Яник Синер, който е определян за едно от следващите големи имена в мъжкия тенис след победата си на на \"Next Gen\" през ноември, отстрани австралийския квалификант Макс Пърсел със 7:6(2), 6:2, 6:4. Мачът бе спрян временно заради дъжд, който се изсипа на крайните кортове в Мелбърн.\"Още вчера имахме проблеми и чакахме до 8 вечерта, така че понеделник бе много дълъг както за мен, така и за останалите тенисисти. Днес обаче излязох на корта с хладен ум и започнах мача много добре. Като цяло това е ключът на старта на големи турнири\", каза 18-годишният италианец, който ще срещне Мартон Фучович в следващия кръг. Унгарецът отстрани 13-ия в схемата Денис Шаповалов от Канада в понеделник.Победителят от мача Синер - Фучович ще играе в третия кръг с Григор Димитров или Томи Пол.Марин Чилич се класира за следващия кръг след победа с 6:3, 6:2, 6:4. Милош Раонич пък надигра с 6:2, 6:1, 6:3 Лоренцо Джустино, а бившият шампион и №15 в схемата Стан Вавринка започна турнира със 7:5, 6:7(4), 6:4, 6:4 срещу Дамир Джумхур.В испанско дерби №9 в схемата Роберто Баутиста Агут отстрани Фелисиано Лопес след 6:2, 6:2, 7:5.Латвийският ветеран Ернест Гулбис, който премина през квалификациите показа, че още трябва да се съобразяват с него и победи №20 Феликс Оже-Алиасим от Канада със 7:5 4:6, 7:6(4), 6:4. ", "date": "2020.01.21", "title": "Рафаел Надал започна с убедителна победа"}
{"url": "http://www.cross.bg/kynchev-stranata-hilyadi-1623286.html", "text": "/КРОСС/ Тази година има значително по-голям интерес към ваксините срещу грипни заболявания, обясни пред \"Хоризонт\" главният държавен здравен инспектор д-р Ангел Кунчев.\"Обикновено в предните години в България са внасяни между 120, 130 до 150 хиляди дози. Тази година по двете направления - и по програмата, и на свободен пазар бяха внесени близо 270 хиляди и те свършиха към края на ноември.\"Все още е сравнително ниска заболеваемостта от грип в страната, около 135 -140 души на 10 хиляди, съобщи Кунчев. \"Но има отделни области, общини - Бургаско, Хасково, Сливен, Монтана, където се движи около 200. А има и отделни общини, където е вече наистина в почти епидемични размери, но този процес ще продължи и следващата една-две седмици.\"Вероятно най-голям брой болни от грип ще бъдат регистрирани в началото на февруари. Ваксина може да се поставя по всяко време, но по-добрият период е октомври - декември, за да има организмът повече време да изработи имунитет в рамките на 20-30 дни, уточни главният здравен инспектор. \"Той да е достатъчно напрегнат и защитен. Но така или иначе този период мина. Също се изконсумираха и ваксините, които бяха внесени в страната и по програмата за безплатна имунизация на възрастни хора, и на свободния пазар. Тази година имаме един доста по-голям - между 270-280 хиляди души контингент, който е предпазен, но на фона на населението в страната, това няма как да повлияе на грипната епидемия\", коментира д-р Кунчев. Световната здравна организация свиква извънредна среща на 22 януари заради появата на нов вирус в Китай.Ситуацията е паралелна с тази на тежкия остър респираторен синдром, след това със средиземноморския, който се развиваше основно в Саудитска Арабия и Кувейт, заяви Ангел Кунчев.\"Все става въпрос за корона вируси, все са нови, все идват от животинския свят. Хубавото и при трите е, че предаването от човек на човек не е толкова лесно, не е толкова ефективно и това ограничава доста бързото развитие на епидемията. Но пък, имайки предвид, че вирусите са много бързо изменчиви, може да се очаква, че в някакъв период и това ще бъде постигнато и тогава вече опасността за човечеството наистина нараства.“Засега за България този вирус не представлява заплаха, тъй като сме доста далеч от основните туристически потоци и от мястото на възникване, смята д-р Ангел Кунчев.\"Но много внимателно следим ситуацията, за да сме подготвени. Ключовото в тези моменти е (и китайските власти, и Световната здравна организация работят много сериозно) създаването на диагностични китове, които много бързо могат да поставят диагнозата в този случай, за да имаме готовност за реакция\", отбеляза експертът.Първите количества -1 200 дози ваксини срещу варицела, са доставени в страната и се очаква одобрението на Изпълнителната агенция по лекарствата, за да бъдат пуснати на свободния пазар, обяви още Кунчев. \"От средата на годината очакваме и по-сериозни количества, така че всеки, който желае, да не се налага да обикаля в чужбина, а да може да си купи ваксината в страната.\"Имунизацията срещу варицела трябва да се извършва чрез личния лекар. Противопоказанията касаят само хората с алергии към някои от съставките във ваксината.\"Над едногодишна възраст няма ограничения във възрастта - чак до 65. Всеки, който желае, може да си я постави. Тя се прави с два приема, през минимум един месец\", уточни д-р Кунчев.", "date": "2020.01.21", "title": "Заболеваемостта от грип все още е ниска, пик се чака в началото на февруари"}
{"url": "http://www.cross.bg/pika-dama-opera-1623282.html", "text": "/КРОСС/ Напредстои премиерата на прочутата операот П.И. Чайковски, концертно изпълнение.Диригент ще бъде В главната ролята на Герман – солистът от Софийската опера – . В ролята на Лиза почитателите на оперното изкуство ще чуят сопрана   – гост.„Дама пика“, заедно с Шестата симфония - Патетична, е връх в творчеството на Чайковски. Написана с трескава бързина - в поразително кратък срок - само за 44 дни, тя се превръща в най-потресаващия дълбок и искрен израз на творческия светоглед на Чайковски. Като Моцарт по време на съчиняването на „Реквиема“, Чайковски е ридал над вдъхновените страници на най-хубавата измежду руските опери: „На някои места, пише той до брат си, например в четвъртата картина, която аранжирах днес, аз изпитвам такъв страх и ужас, и потрисане, че не е възможно и слушателите да не почувстват поне част от същото това нещо.“ В своето изследване за „Дама пика“ руският музикален критик Иван Солертински  пише: „Самата „Дама пика“ излезе извън жанровите рамки на традиционната опера: такова абсолютно съвпадение на сюжетно, психологическо и музикално действие, каквото е постигнато в гениалната четвърта картина - спалнята на Графинята, едва ли може да се срещне в цялата световна оперна литература. Само тази картина е достатъчна, за да се постави „Дама пика“ до великите шедьоври на музикалния театър.Премиерата на „Дама пика“ е на 31 декември 1891 г. в Санкт Петербург. В България премиерата на „Дама пика“ е през 1926 година в София. Диригент е Юрий Померанцев, руски музикант, който работи по това време в София.Константин Тринкс, диригент със забележителна кариера в Германия, българската публика познава от величественото представяне на „Парсифал“ и на Вагнеровите шедьоври на сцената на Софийската опера и балет.Тринкс прави своя дебют в Дармщатския държавен театър с премиерата на „Нюрнбергските ”. Там е бил и главен диригент. Работата на Маестро Константин Тринкс е разнообразна. Той е канен по целия свят, на много световни сцени да дирижира премиери и спектакли, тъй като името му е гаранция за висок професионализъм. –  Завършва музикалното училище в Стара Загора и Националната музикална академия „Проф. Панчо Владигеров” при проф. Реса Колева.Прави кариера като баритон с над 20 централни роли, но през 2005 година се насочва към драматичния и героичен теноров репертоар.Дебютира в ролята на Пинкертон от „Мадам Бътерфлай” (Пучини), а впоследствие разширява своя репертоар с роли и от Вагнеровия репертоар.Ангел Антонов ( Чекалински), Бисер Георгиев ( Сурин), Даниел Острецов (Чаплицки), Николай Войнов (Нарумов), Слави Манов ( Разпоредител ), Иванка Нинова  (Графинята),  Цвета Сарамбелиева  (гувернантка), Баясгалан Дашням (Маша ), Станислава Момекова (Прилепа ) и др.", "date": "2020.01.21", "title": "Маестро Константин Тринкс ще дирижира премиерата на \"Дама Пика\" в Софийската опера"}
{"url": "http://www.cross.bg/afrika-libiya-igrachi-1623279.html", "text": "/КРОСС/ При достатъчно силно желание на външните играчи либийският конфликт може да бъде решен. Виждам възможност за Европа да бъде медиатор в това решение, но първо Европейският съюз (ЕС) трябва да има обща позиция. А в България, ако искаме диверсификация на газ, трябва да се вълнуваме какво става в Либия, коментира Едуард Маринов, икономист, преподавател в НБУ, в предаването \"Светът е бизнес\" с водещ Ивайло Лаков.Eвропейските и световни икономически интереси в Африка в контекста на либийската кризаСпоред икономиста положителният ефект на конференцията в Берлин за Либия е, че въпреки рехавите формулировки големите играчи се съгласиха да спрат да продават оръжие. \"Конфликтът в Либия е доходоносен за контрабандисти на оръжие и за петролни спекуланти. Страната е богата на нефт и газ. Към това се наслагват течащите проучвания на нови находища\", допълни преподавателят в НБУ.\"В момента съвсем малко под 30% от населението под 15 г. в света живее в Африка. Затова е важно кой сега ще създаде трайни връзки. Най-силните икономики на Африка са Република Южна Африка, Египет и Нигерия\", твърди гостът.Едуард Маринов отбеляза, че Китай инвестира успешно в Африка чрез големи частни компании, които имат държавно участие с цел създаване на трайни търговски връзки. \"Строят инфраструктура. Почти безлихвено отпускат кредитиране за строене на болници, язовири, пътища на места\", поясни той.", "date": "2020.01.21", "title": "Ако искаме диверсификация на газ, трябва да се вълнуваме какво става в Либия"}
{"url": "http://www.cross.bg/dzholi-miraval-chateau-1623281.html", "text": "/КРОСС/ Да, може би в момента една от най-горещите теми в интернет пространството са все по-топлите отношения между Брад Пит и бившата му съпруга Дженифър Анистън, но това съвсем не означава, че актьорът ще престане да общува с другата си вече бивша съпруга – Анджелина Джоли. Освен задълженията покрай общо шесте им деца, те остават свързани и чрез съвместния им бизнес проект – френската винарна Chateau Miraval, която те държат заедно с Марк Перин.Имотът, към който е включен и старинен замък се намира в Южна Франция и е собственост на Джоли и Пит от 2008 година, когато те платиха за него 45 милиона €. Двамата отпразнуваха своя брачен съюз именно на територията на Chateau Miraval, а зрителите имаха възможност да надникнат зад стените на замъка, благодарение на кампанията на Guerlain и клипа Notes of a Woman, в който Анджелина се разхожда из стаите на красивата сграда и лозовите градини. Джоли и Пит гледат на луксозното шато и неговата продукция като инвестиция за бъдещето на техните деца и се предполага, че ще продължат с начинанието и занапред. Най-новото вино, което ще излезе на пазара с марка Chateau Miraval ще бъде шампанско розе.", "date": "2020.01.21", "title": "Брад Пит и Анджелина Джоли пускат на пазара ново вино"}
{"url": "http://www.cross.bg/salmonela-bulgariya-ptiche-1623285.html", "text": "/КРОСС/ Българска агенция по безопасност на храните (БАБХ) установи три пратки с птиче месо от Полша за България, замърсено със салмонела.Цялото количество е 37 150 кг. охладено цяло пиле и 12 900 кг. охладено пилешко бутче. Месото е поставено под забрана и не е допуснато търгуването му на българския пазар. Резултатите от пробите са получени на 20.01.2020 г.То е проверено във връзка със засиления контрол на Агенцията върху пратките с птиче месо и субпродукти с произход Полша, предназначени за България. Установената салмонела е от щам, който не е патогенен за човешкия организъм.Изготвена е нотификация по системата за бързо съобщаване на храни и фуражи (RASFF) за уведомяване на полските компетентни власти за откритото замърсяване. ", "date": "2020.01.21", "title": "БАБХ установи три пратки с птиче месо от Полша за България, замърсено със салмонела"}
{"url": "http://www.cross.bg/holesterol-hrani-zhivot-1623289.html", "text": "/КРОСС/ Холестеролът е вид липид, който се съдържа във всички клетки на тялото и играе важна роля за нормалното функциониране на организма. По-голяма част от него се синтезира в черния дроб, но може да се набави и от някои храни. Нормалният синтез е около 10 mg холестерол на 1 kg телесна маса. Нормалното съдържание на общ холестерол в човешката кръв е около 3,36 – 7,76 mmol/L (около 1,3 – 3 g/L). Здрав възрастен човек има около 5 литра кръв и 6,5 – 15 грама холестерол в нея. В целия човешки организъм се съдържат около 250 грама холестерол.Повишаването на холестерола обаче е състояние, към което трябва да се отнасяме сериозно. Според лекарите, лекарствата не действат еднакво на всеки. Затова е важно да промените начина си на живот и да преосмислите това, което ядете. Редовните физически занимания също имат огромно значение за борбата с високия холестерол.Според кардиолога д-р Стивън Рейсман, най-добрият начин да намалите нивата на холестерол в организма, е да промените начина си на живот и диетата си. Отказването от наситените и трансмазнините и включването на фибри и здравословни мазнини, е една от задължителните промени в менюто ви. Що се отнася до упражненията, опитайте да се движите около 30 минути на ден. Това може да включва ходене, колоездене, тичане или фитнес. Разбира се, ако сте пушач, незабавно трябва да се откажете от цигарите.Д-р Рейсман съветва да намалите приема на червено месо, както и високомаслените млечни продукти. Също така ще трябва да сведете до минимум трансмазнините и хидрогенираното масло, както и да избягвате пържените храни.Холестеролът се дели на два вида – „добър“ и „лош“. Първият се нарича HDL или иначе казано липопротеин с висока плътност. Според проучвания, „добрият“ холестерол е около 50 мг/дл при жените и 40 мг/дл при мъжете. По-ниските стойности от това се свързват с по-голям риск от инсулт и инфаркт.„Добрият“ холестерол противодейства на „лошия“ да взаимодейства с кислорода в кръвта, което може да доведе до втвърдяване на артериите. Също така той се смята и за противовъзпалително и предпазва от атеросклероза.„Лошият“ холестерол, от своя страна, се нарича LDL или липопротеин с ниска плътност. Той се съдържа в пържените храни, червеното месо, колбасите и млечните храни с висока масленост.Тези храни са авокадо, ядки (бадеми, кашу и американски орех). Хубаво е да започнете да готвите с олио от рапица, зехтин или фъстъци.Включването на полиненаситени мазнини също може да намали риска от сърдечни заболявания и да помогне за намаляването на лошия холестерол. Насочете се към храни, които съдържат омега-3 мастни киселини. Това са:Д-р Рейсман съветва да не забравяте и фибрите. Те могат да бъдат намерени в пълнозърнестите храни, овеса, фасула, лещата, ябълките, крушите и граха.Д-р Сасан Масачи споделя пред „Insider“, че пациентите трябва да се подложат на здравословен начин на живот минимум три месеца преди отново да тестват нивата си на холестерол. Той добавя, че това зависи много и от семейната ви история, както и други здравословни проблеми, които може да имате. Ако нивата ви на холестерол са близки до нормалните и нямате други заболявания, този период може да отнеме и по-малко от три месеца.Д-р Масачи споделя, че, ако промяната в начина на живот не ви помогне, трябва да се насочите към лекарства след като сте говорили с лекаря си.", "date": "2020.01.21", "title": "Висок холестерол? Тези храни ще ви помогнат"}
{"url": "http://www.cross.bg/momichentze-babinden-navruh-1623290.html", "text": "/КРОСС/ Момиченце огласи родилното отделение на Благоевградската болница навръх Бабинден.Момиченце огласи родилното отделение на Благоевградската болница навръх Бабинден.Бебето се появи на бял свят точно в 09:20 и ще носи името Йоана. Момиченцето е с перфектни мерки за радост на щастливите си родители.Бебокът бе поет с грижи и любов от професионалистите в МБАЛ, които я настаниха до другите бебешоци в отделението.", "date": "2020.01.21", "title": "Момиченце проплака навръх Бабинден"}
{"url": "http://www.cross.bg/hells-kitchen-angelov-1623291.html", "text": "/КРОСС/ Кулинарната надпревара Hell’s Kitchen се завръща в телевизионния ефир на 25 февруари.Третият сезон на шоуто ще се завърти под слогана „Емоции под налягане“.За чек за 100 000 лв. и договор с ресторанта на шеф Виктор Ангелов ще се борят 18 ентусиасти.\"За мен Hell’s Kitchen не е шоу. За мен това състезание безспорно е лидер в кулинарните формати. Място, където всеки кулинар може да заяви и да отстоява себе си. Практиката през изминалите две години доказа, че поне първите трима от финалистите задължително се реализират по най-добрия начин. Hell’s Kitchen България е най-големият трамплин за професионалисти“, коментира шеф Ангелов.", "date": "2020.01.21", "title": "Hell’s Kitchen се завръща през февруари"}
{"url": "http://www.cross.bg/izdeliya-sladkishite-bulgari-1623292.html", "text": "/КРОСС/ Сладки изделия се консумират от общо 40 на сто от активните в интернет българи. 48% от анкетираните дами твърдят, че ежедневно се глезят със сладки изделия, за господата процентите падат до 33%. Едва 3% изобщо не ядат такъв тип храни. Фаворити сред сладкишите си остават шоколадът и шоколадовите бонбони с 61%, на втора позиция са десертните блокчета, вафлите и бисквитите (50%).", "date": "2020.01.21", "title": "Половината активни онлайн българи ядат сладко всеки ден"}
{"url": "http://www.cross.bg/sotzialna-posochvat-promeni-1623269.html", "text": "/КРОСС/ Неравенството в глобален план ще се влошава, освен ако правителствата не направят повече, за да гарантират, че най-засегнатите от бързото развитие на технологиите не остават изолирани. Това посочват от Световния икономически форум (WEF) в навечерието на годишната икономическа среща в Давос, съобщава Инвестор.Време е да променим факта, че значима част от живота на човек все още до голяма степен се определя от социално-икономическия му статус по рождение, посочват от форума. Резултатът е, че обществата \"твърде често възпроизвеждат, вместо да намаляват историческото неравенство\".В своя Доклад за социална мобилност от WEF посочват, че Европа се представя добре, особено страните от Севера, Япония е на 15-о място, докато САЩ се смъкват до 27-о.Въпреки това проблемите са широко разпространени и повечето държави се представят зле по три основни показателя - ниски заплати, липса на социална защита и недостатъчно добра система за продължаващо обучение.Тези проблеми, които се развиват във времето, захранват нарастващото усещане за несправедливост дори и на места, където икономическите мерки предполагат свиване на неравенството, както и ерозия на доверието и разочарование от политическите елити. Според WEF предоставянето на възможност всеки да развие потенциала си не само, че подобрява личното благополучие, но носи и по-общи блага като стимулира икономическия растеж.\"Неравенството укрепва и по всяка вероятност ще се влоши в ерата на технологични промени и усилия към зелен преход\", се казва в доклада.В него също така се дават и някои препоръки за промяна. Те включват реформа в данъчното законодателство и ангажиране с темата за концентрацията на състояние, подобряване на образователната система и повече социална защита за тези, които са заети в индустрии с предстоящи промени. ", "date": "2020.01.21", "title": "Технологичната революция може да влоши неравенството в света"}
{"url": "http://www.cross.bg/ivet-lalova-godina-1623270.html", "text": "/КРОСС/ Скоро ще станат 2 седмици, откакто прекрасната Ивет Лалова се намира на най-големия и населен остров, който е част от Канарите. Преди почти 14 дни тя замина за слънчевия Тенерифе, където се включи в тренировъчен лагер, за да се подготви за Олимпийските игри в Токио тази година.Оттогава най-бързата бяла жена на планетата не спира да тренира усилено за голямото състезание, но всеки спортист знае, че наред с интензивните упражнения е необходима и почивка, през която да възстанови своите сили. Като професионален атлет Ивет е напълно запозната с този закон, ето защо тя намира време да отдъхва на едно от най-подходящите места, за които човек може да мечтае - лазурните брегове на екзотичния остров.Преди часове, под формата на история в своя Инстаграм акаунт, спринтьорката публикува секси кадър, на който позира в гръб по изрязан черен бански костюм в две части. На снимката тя е навлязла в кристалните води на Атлантическия океан, а на хоризонта пред нея се виждат два кораба.Часовете, прекарани на пистата, личат върху гърба ѝ - благодарение на жарките слънчеви лъчи, спортният екип, с който тича, се е отпечатал върху кожата ѝ. Ясен знак, че дори изгарящите температури не са в състояние да я откажат от целта ѝ.В миналото Лалова е демонстрирала много по-голяма степен на издръжливост и присъствие на духа, след като през 2005 г. счупи бедрената кост на десния си крак в Атина. Тежката травма обаче не успя да я спре и тя, достойно за възхищение, се върна обратно към спорта и не спира да бележи високи резултати. Тя е пример за непреклонността и силата на една жена, чрез които е недосегаема дори за най-големите изпитания, които съдбата може да поднесе някому.Предстоящата Олимпиада в Япония може да бъде последна за нея, защото след това тя ще преследва другата си голяма мечта извън спорта, а именно - да стане майка.Тя и Симоне Колио сключиха брак преди 6 г. в италианския град Риети, но едва по-рано през тази година започнаха открито да говорят за наследници. През май миналата година тя каза пред български таблоид, че е отлагала бременността, защото след нея няма да може да се върне в същата форма.", "date": "2020.01.21", "title": "Ивет Лалова нагорещи водите на Атлантическия океан"}
{"url": "http://www.cross.bg/trump-prezident-zayavi-1623304.html", "text": "/КРОСС/ Президентът на САЩ Доналд Тръмп заяви във вторник на Световния икономически форум в Давос, че Америка е \"в разгара на икономически бум, подобен на който светът никога не е виждал досега\". \"Америка преуспява. Америка процъфтява и да, Америка отново печели, както никога досега\", похвали се той.„Американската мечта се върна, по-голяма и по-добра от преди“, обърна се милиардерът президент към световния елит в Давос в деня, в който в американския Сенат започва процедурата по импийчмънт. Доналд Тръмп се похвали още, че от началото на мандата му са открити нови 7 милиона работни места.„Америка благоденства и печели, както никога до сега. Само преди седмици сключихме невероятни търговски сделки - с Китай, с Мексико и с Канада. Това са най-великите сделки в историята. Тези споразумения са модел за търговията през XXI век, те са честни и поставят акцента върху нуждите на работещите и семействата“, заяви Тръмп.Президентът отбеляза, че американската икономика е била в \"доста слаба\" форма, когато той е влязъл в Белия дом и че анализаторите са очаквали рецесия по време на неговото президентство, но че действията на неговата администрация са гарантирали, че това няма да се случи. Той благодари на чуждестранните компании за техните инвестиции в Съединените щати. \"За всеки бизнес, който търси място за успех ... няма по-добро място от САЩ\", добави Тръмп.Американският президент рекламира търговските споразумения с Китай, Мексико и Канада като \"най-големите търговски сделки, правени някога\" и отбеляза, че те са \"справедливи и реципрочни\" и представляват модел за търговските сделки през 21-ви век.Доналд Тръмп посочи, че отношенията с Китай \"никога не са били по-добри\", като в същото време той се похвали с личните си контакти с китайския президент Си Цзинпин, определяйки ги като \"забележителни\".Пекин се ангажира да харчи 200 милиарда долара за внос на услуги и на промишлени стоки от САЩ, като сумата може да достигне \"близо 300 милиарда долара, когато се свърши цялата работа\", заяви Тръмп.  Според него тарифите за китайските стоки са били необходими, за да бъде приключена \"първата фаза\" от търговската сделка, като той добави, че преговорите за втората фаза \"ще започнат скоро\" и че по време на тези преговори ще останат в сила повечето съществуващи митнически тарифи.\"Катастрофалното\" търговско споразумение НАФТА (NAFTA) беше заменено с \"невероятната\" сделка USMCA\", заяви американският президент, визирайки новата тристранна търговска сделка между САЩ, Мексико и Канада.Президентът Тръмп също така обяви, че САЩ ще се присъедини към инициативата за един трилион дървета, стартирана по време на Световния икономически форум в Давос.Пред глобалните политически и бизнес лидери в швейцарския курорт той отново критикува Федералния резерв на САЩ, отбелязвайки, че е понижил американките лихвени проценти прекалено бавно, докато преди това ги е повишил прекалено бързо.Тръмп се похвали с ръстовете на фондовия пазар, откакто той беше избран за президент и заяви, че негова администрация изгражда икономика, която \"работи за всички\". \"Американският модел през 21-ви век е пример за модел, насочен повече към \"трудещите се, гражданите и семействата\", посочи президентът на САЩ.Той също така обяви за приоритет обучението на американската работна сила по отношение на изкуствения интелект, квантови изчисления и 5G мрежите. Американският президент похвали британския премиер Борис Джонсън за Брекзит и заяви, че се надява на страхотна по думите му търговска сделка с Обединеното кралство.Тръмп не спести критика за шведската активистка Грета Тунберг, която също е в Давос. \"Не е време за песимизъм\", каза американският президент, визирайки критиките на Тунберг, че светът нехае за климатичните промени.След речта си Доналд Тръмп планира да се срещне със световни лидери и бизнес ръководители, които също участват на Световния икономически форум в Давос. Белият дом не посочи конкретните бизнес лидерите, с които Тръмп възнамерява да се срещне, но отбеляза, че той трябва да проведе разговори във вторник и в сряда с лидерите на Ирак, Пакистан, Швейцария и на иракския самоуправляващ се кюрдски регион, както и с основателят на форума в швейцарския курорт.Тръмп също така ще проведе и първата си среща с новия председател на Европейската комисия Урсула фон дер Лайен. Тази среща може да се окаже и най-съществената, имайки предвид редица несъгласия на Тръмп с европейската търговска и данъчна политика.", "date": "2020.01.21", "title": "Тръмп в Давос: Америка преуспява, както никога досега"}
{"url": "http://www.cross.bg/sardinite-salvini-bolonya-1623297.html", "text": "/КРОСС/ Десетки хиляди симпатизанти на новото антифашистко движение \"Сардините\" протестираха в неделя в северния италиански град Болоня, опитвайки се да повлияят на резултата от местните избори, насрочени за 26 януари, предаде Франс прес.Евентуална победа на крайната десница в областта Емилия-Романя - бастион на левите сили, може да доведе до падането на правителството на Демократическата партия и Движението \"Пет звезди\" и до предсрочни парламентарни избори, както би искал крайнодесният лидер Матео Салвини.На 14 ноември миналата година 14 000 вече се събраха в Болоня, главния град на област Емилия-Романя, за да протестират срещу речите на \"разделението и омразата\". Протестното движение, нарекло се \"Сардините\", се появи, след като протест, организиран от четирима никому непознати до онзи момент хора, изненадващо привлече 15 000 души. Те разкритикуваха езика на омразата и разделението, използван от Салвини, бивш италиански вицепремиер и настоящ лидер на крайнодясната \"Лига\".Оттогава бяха организирани десетина протеста, участниците в които пееха прочутата песен от времето на антифашистката съпротивата \"Бела чао\" (\"Bella Ciao\"). Общо около 300 000 души се включиха в митингите на \"Сардините\" в Милано, Флоренция, Неапол и Палермо.\n\t\t\t\t\tСалвини кръстосва Емилия-Романя от седмици, като посети над 100 селища в опит да постигне шокова изборна победа. ", "date": "2020.01.21", "title": "40 000 пяха „Bella Ciao” на митинг на антифашисти в Италия (Видео)"}
{"url": "http://www.cross.bg/tomtom-nuawe-ompaniya-1623301.html", "text": "/КРОСС/ Kитaйcĸият тexнoлoгичeн гигaнт Нuаwеі e пoдпиcaл cдeлĸa c xoлaндcĸaтa ĸoмпaния ТоmТоm. Cъглacнo cпopaзyмeниeтo, втopият нaй-гoлям пpoизвoдитeл нa cмapтфoни в cвeтa щe мoжe дa изпoлзвa ĸapтитe и нaвигaциятa нa дpyжecтвoтo в cвoитe тeлeфoни, пpeдaвa Rеutеrѕ.Cлeд ĸaтo пpeзидeнтa нa Cъeдинeнитe aмepиĸaнcĸи щaти Дoнaлд Tpъмп вĸлючи Нuаwеі в чepeн cпиcъĸ, ĸoйтo зaбpaнявa нa щaтcĸитe ĸoмпaнии дa пpaвят бизнec c нeя, бъpзopacтящaтa тexнoлoгичнa ĸoмпaния зaгyби дocтъп и дo ycлyгитe нa Gооglе, вĸлючитeлнo Марѕ.Cдeлĸaтa c ТоmТоm oзнaчaвa, чe Нuаwеі щe мoжe дa изпoлзвa ĸapтитe, тpaфиĸ инфopмaциятa и нaвигaциoнния coфтyep нa xoлaндcĸaтa ĸoмпaния. Πocлeднaтa имa дoгoвop и c Аррlе зa тяxнoтo пpилoжeниe зa нaвигaция.Гoвopитeл нa ТоmТоm зaяви, чe cдeлĸaтa e пoдпиcaнa пpeди \"извecтнo вpeмe\", нo нe e нaпpaвeнa пyбличнa. Зaceгa нe ca извecтни пoвeчe дeтaйли. ", "date": "2020.01.21", "title": "Huawei подписа с TomTom за карти и навигация"}
{"url": "http://www.cross.bg/dvizhenieto-lenta-sofiya-1623273.html", "text": "/КРОСС/ До 14 ч. днес движението в участъка от км 97 до км 99 на АМ „Тракия“ в посока София се извършва в активната лента поради ремонт на мантинела.Ограничено е движението в изпреварващата лента.Шофьорите да се движат с повишено внимание и съобразена скорост, като спазват пътната сигнализация.", "date": "2020.01.21", "title": "До 14 ч. днес движението в участъка от км 97 до км 99 на АМ „Тракия“ в посока София се извършва в активната лента "}
{"url": "http://www.cross.bg/stanishev-sergeii-bulgariya-1623275.html", "text": "/КРОСС/ 2020 година ще е подготовка за предстоящите парламентарни избори. Това прогнозира президентът на ПЕС Сергей Станишев.В света и в България текат мащабни промени, които се случват динамично в нашето ежедневие, изтъкна той. През новото десетилетие, по мнението му, ще се случат много промени в Европа и света. Отиваме към многополюсен свят, прогнозира президентът на ПЕС. Европа и Русия са в нов етап на студената война, според него. Много агресивна реторика има в диалога между двете световни сили.Промените изискват нов разговор на световно ниво, подчерта Станишев, който регистрира криза на почти всички организации. Все повече се усеща нуждата от силно политическо лидерство, смята президентът на ПЕС. Някои от световните лидери са носители на световната несигурност, убеден е Сергей Станишев. Тази година ще е повлияна от изборите в САЩ, по мнението му. Той вижда сериозни шансове Доналд Тръмп да бъде преизбран. Без Русия трудно се намират решения по ключови въпроси, смята още той. Президентът иска да се възстанови диалогът между ЕП и Русия.Пропусната е възможността ЕК да има своя силен лидер, по думите на Станишев, а в Европейския съюз настъпват дълбоки промени. Той все пак е доволен, че отминалите евроизбори са спрели настъплението на европейската крайна десница. Планетата ще оцелее, въпросът е дали човечеството ще оцелее, притеснен е Станишев и затова за ПЕС приоритет е Зелената сделка.България не е достатъчно подготвена обаче за екологичните предизвикателства. Правителството предпочита подхода на снишаване, а този подход обрича страната ни да е периферия- бедна и мръсна, според Сергей Станишев. Многогодишната финансова рамка е закъсняла и това ще забави еврофондовете за всички страни, това е риск и за България.Десет години ГЕРБ управлява България и трябва да се поеме отговорност, настоя Станишев. Не се състоя нито една дълбока реформа, допълни той. Все повече се управлява на парче като реакция на протест на един или друг сектор, критикува президентът на ПЕС.Не можем да си позволим повече да се въртим в кръг, смята още Сергей Станишев.", "date": "2020.01.21", "title": "Сергей Станишев: В Европейския съюз настъпват дълбоки промени"}
{"url": "http://www.cross.bg/beshe-kitaii-hynveii-1623274.html", "text": "/КРОСС/ Бившият шеф на Интерпол, китаецът Мън Хунвей беше осъден в Китай на 13 години и 6 месеца за корупция, предадоха световните агенции, като се позоваха на съобщение на китайското правосъдие.Мън, който беше в миналото и заместник-министър на държавната сигурност на Китай, беше осъден още да плати 2 милиона юана глоба (около 260 000 евро), се казва в съобщение на съд номер едно в град Тянцзин. В него се казва, че Мън приема присъдата и няма да обжалва.Мън Хунвей беше в неизвестност в продължение на десетина дни през септември 2018 г., след като напусна Лион. След това Пекин обяви, че той се е върнал в Китай и е бил поставен в предварителния арест по подозрения в корупция.През март 2019 г. Мън беше изключен от Китайската комунистическа партия и отстранен от всички официални постове, заемани от него.Мън Хунвей е поредният високопоставен китайски комунистически представител, който става жертва на антикорупционната кампания, подета в Китай от Си Цзинпин през 2013 г. В хода на кампания досега бяха наказани най-малко 1,5 милиона кадри на Китайската комунистическа партия, според официални данни.Тази операция \"чисти ръце\" се радва на популярност сред китайците, уморени от финансовите злоупотреби и корупцията, но същевременно се подозира, че тя е използвана и за отстраняване на вътрешната опозиция срещу линията на китайския държавен глава.Съпругата на Мън, както и техните две деца, получиха политическо убежище във Франция в началото на май миналата година, съобщи тогава техният адвокат. Тогава половинката на бившия шеф на Интерпол каза, че е била обект на опит за отвличане.", "date": "2020.01.21", "title": "Бившият шеф на Интерпол беше осъден в Китай на 13 години затвор за корупция"}
{"url": "http://www.cross.bg/borisov-boiiko-yrsyla-1623276.html", "text": "/КРОСС/ Министър-председателят Бойко Борисов разговаря с председателя на ЕК Урсула фон дер Лайен в рамките на Световния икономически форум в Давос. Във фокуса на разговора им бяха водещите теми от дневния ред на форума, свързани с опазването на природата, прозрачността на бизнеса, бъдещето на труда и геополитически въпроси.Българският премиер изтъкна, че  превръщането на ЕС до 2050 г. в първия в света неутрален по отношение на климата блок е голямо предизвикателство, но също така и чудесна възможност. „Преходът към климатична неутралност ще изисква по-големи инвестиции за постигането на целта, но това ще е ярък знак, че Европа поставя на първо място здравето на своите граждани и опазването на природата за бъдещите поколения“, посочи Борисов пред Урсула фон дер Лайен.В тази връзка двамата обсъдиха значимостта и ролята на новата стратегия на ЕК, известна като Европейски зелен пакт, за който се предвижда финансиране от около 1 трилион евро през следващото десетилетие. Пактът дава възможност така да се промени начинът ни на живот, че гражданите да живеят по-здравословно, а предприятията да станат още по-модерни и конкурентоспособни.„Успехът на Европейския зелен пакт и на борбата с климатичните промени  може да се осигури, ако тези инициативи бъдат подкрепени от всички държави, особено тези с високи парникови емисии. Необходимо е примерът на ЕС да бъде последван от нашите партньори и от основните играчи на международната сцена“, категоричен бе премиерът Бойко Борисов.", "date": "2020.01.21", "title": "Бойко Борисов разговаря с председателя на ЕК Урсула фон дер Лайен в Давос"}
{"url": "http://www.cross.bg/zakona-prokyror-spetzialen-1623278.html", "text": "/КРОСС/ Днес главният прокурор Иван Гешев разпореди на апелативните прокуратури в София, Пловдив, Варна, Бургас и Велико Търново вземане на специален надзор на образуваните досъдебни производства за престъпления, свързани с управлението на отпадъци не по установения ред и пренасянето им през границите на страната съгласно изискванията на Закона за управление на отпадъците и Закона за околната среда и водите.Главният прокурор е указал на административните ръководители на апелативните прокуратури да вземат на специален надзор и всички досъдебни производства образувани по данни на МВР и ДАНС, събрани в хода на извършваната от тях съвместна проверка.Припомняме, че на 06.01.2020 г. по разпореждане на главния прокурор е възложено на Министерството на вътрешните работи и на Държавна агенция „Национална сигурност“ съвместна проверка за спазване изискванията на Закона за управление на отпадъците и Закона за околната среда и водите.Указано е при необходимост от съдействие с чуждите съдебни власти и по-конкретно с тези на Република Италия, съответните наблюдаващи прокурори да осъществяват международното правно сътрудничество – изпращане на ЕЗР, чрез Националното бюро в Евроджъст.", "date": "2020.01.21", "title": "Гешев разпореди специален надзор на разследванията на внос на боклук у нас"}
{"url": "http://www.cross.bg/petkov-mihnev-zatvor-1623277.html", "text": "/КРОСС/ Присъди от по 20 години затвор за машинистите Димитър Михнев и Радослав Петков, подсъдими за причиняване на влаковата катастрофа в Хитрино от 10 декември 2016 година поиска адвокат Николай Димитров, представляващ в съда в Шумен интересите на пострадалите при инцидента.", "date": "2020.01.21", "title": "Близките на жертвите от Хитрино искат по 20 г. затвор за машинистите"}
{"url": "http://www.cross.bg/angliiiskata-ryse-gimnaziya-1623259.html", "text": "/КРОСС/ 15-годишно момче е сложило край на живота си като е скочило от прозореца на Английската гимназия в Русе. Това се е случило малко след началото на учебните занятия. Полицията и прокуратурата работят по случая, за който е уведомен и министърът на образованието Красимир Вълчев.", "date": "2020.01.21", "title": "15-годишно момче е скочило от прозореца на Английската гимназия в Русе"}
{"url": "http://www.cross.bg/borovetz-razkazvat-patryl-1623260.html", "text": "/КРОСС/ Опасен инцидент застраши здравето на дете на пистата в Боровец. Малчуганът увисна от съоръжението на 10 метра височина. Баща му успява да го хване за яката и да го спаси като по чудо, разказват очевидци на инцидента пред bTV. Ужасяващата случка се разиграва в неделя вечер пред погледите на скиорите, дошли на нощно каране. На седалката пред детето и баща му са били две момчета от ски патрула на Боровец. Те разказват как хората започват да викат за помощ и лифта спира. Скиори от пистата виждат висящото дете и успяват с предпазителите си да направят спасителен дюшек в случай, че детето полети. През това време младежите от спасителния патрул се опитват да успокоят бащата и да го накарат да запази самообладание. Детето виси на 10 метра височина, докато служителите успяват да върнат лифта обратно. След като е спасен, малчуганът бил малко уплашен, но с татко му пили по един чай и продължили да карат. От скиорския патрул припомнят, че при качването на лифт поставянето на предпазната скоба е задължително. Скиорите трябва да внимават и да я поставят правилно. В случая вероятно неправилното й слагане е довело до инцидента. ", "date": "2020.01.21", "title": " Малчуган увисна от лифт в Боровец, баща му го спаси като по чудо"}
{"url": "http://www.cross.bg/kontzerta-sofia-grypata-1623261.html", "text": "/КРОСС/ Б.Т.Р. откриват клубния сезон на 8 февруари с концерт в гр. Пловдив, клуб „Мармалад“. Вторият им концерт за 2020 г. е на 14 февруари, 22 ч. в София, Sofia Live Club е, където ще е официална премиера на видеоклипа „Ела“.Присъстващите на концерта в Sofia Live Club ще са първите, които ще видят видеото на групата „Ела“, пети сингъл от последния албум на групата „Невидими стени“. \n\t\t\t\t\t Групата изпрати 2019 г. с Европейско турне с 13 концерта, Национално лятно турне „Невидими стени 2019“ в десетки градове, видеоклипове в стилистиката на киното на „Никога преди“ и „Тези дни“ и турне с 14 концерта в Северна Америка – САЩ и Канада.От 2019 г. в учебниците по музика е включен пилотният сингъл „Моята сила“ от албума „Невидими стени“ на групата.  \n\t\t\t\t\t Билети за Sofia Live Club в мрежата на EVENTM , за Пловдив на касата на клуб “Мармалад“. \n\t\t\t\t\t", "date": "2020.01.21", "title": "Б.Т.Р. с концерти в Пловдив и София (Видео)"}
{"url": "http://www.cross.bg/ninova-vinoven-godini-1623262.html", "text": "/КРОСС/ „Вотът на недоверие не засяга само темата с водата. Проблемът с водата е системен и национален - има го в Шумен, Сливен, Търговище, Ловеч, Ботевград. В Перник проблемът е най-остър, но не бива да се съсредоточаваме само там. Проблемът е национален и се дължи на крайно некомпетентното управление на целия сектор”. Това заяви предсeдателят на БСП Корнелия Нинова пред Нова ТВ.  \"Уважавам казаното вчера от Йорданка Фандъкова, а именно - една криза не може да се потушава с потенциална нова криза. Трябва да бъдем съпричастни с каквото можем, но без да има риск за София\", смята Нинова. \"Решението за ВиК холдинга е взето в кризисна ситуация, панически. Задава повече въпроси, отколкото дава отговори. Например - този холдинг няма да обхване цялата система, ще обхване 50-60% - там, където има държавно участие. В национален мащаб проблемът не се решава така - големи ВиК дружества остават извън него, така пак ще има различия”, подчерта председателят на левицата. Тя коментира още, че не става ясно какви изчисления аргументират тази сума от един милиард, който се отпуска. „Няма експертиза за какво точно ще отиде този един милиард. Тези пари ги няма в бюджета. Откъде ще дойдат? Ще правят ли нов бюджет? Актуализация? Ще влиза ли в парламента?”, попита Нинова. Тя обърна внимание, че няма нито дума по тези въпроси от страна на управляващите. Тя припомни, че подобно „упражнение” са направили с язовирите преди година и половина. Тогава са били отпуснати 500 милиона извън бюджета с решение на МС. „След две години, резултатът е такъв - 400 язовира са в предаварийно състояние, а 113 са с неизвестна собственост. Къде са 500-те милиона?”, попита още Корнелия Нинова. \"Без нито един документ, без нито едно изчисление, решават да се прехвърли вода от един язовир в друг”, подчерта председателят на БСП и добави, че от левицата са поканили на „Позитано” всички големи авторитети, хидроинженери, енергийни специалисти, строили всички тези съоръжения на времето. „Те знаят за какъв обем са го строили, за какъв капацитет, къде може да има връзки и къде - не, какво да се избегне и къде може да има опасности. Това  всичко ще обсъдим утре”, обяви тя. Нинова бе категорична, че политиците трябва да стъпят на експертиза и отбеляза, че от вчера са възникнали съмнения дали стената на Бели Искър ще издържи. По мнение на левицата първо трябва да се ремонтира стената и този, който не го е направил през последните 5 години, да си понесе отговорността. „Ами представете си, че нещо стане със стената? Не искаме да излагаме на риск гражданите на София”, заяви тя. По думите й една криза не може да се гаси с потенциална нова криза и необходимо първо да се гарантира липсата на опасности и след това да се действа стъпка по стъпка, за да се осигури вода на Перник. Нинова коментира още, че по мнението й политиците не са тези, които следва да дават експертно мнение. „Нашата работа e политическа. Добри закони, силен контрол, добро управление на сектора. \"Традиционно ГЕРБ бягат от отговорност 10 години. В период, в който са държали цялата власт - изпълнителна, законодателна, областни управители, шефове на ВиК, по-голямата част от кметовете - да прехвърляш на минало управление е несериозно и е опит да избягаш от отговорност. Това вече не върви. Кой от миналото ти е виновен, че вчера беше открит боклук в Бургас, Варна, Плевен, Костинброд? Кой отпреди 10 години ти е виновен, че министърът на финансите е подписал писмо за внасяне на 735 хиляди тона боклук от трети страни, от Африка? Тези боклуци са минали през митница - кой е виновен за това? А кой е виновен за увеличението на водата три пъти за последните 10 години?”, попита Нинова и акцентира, че управляващите са увеличили 300% цената на водата, взели са парите на хората, а в резултат - само 1% от мрежата е подновен. „Средно 60% от водата се губи, за 10 години не са направили нищо, но пак им е виновен някой от миналото. Сега опират в спасителното си решение, на съоръжения, строени в миналото. Сега търсят спасение в строителството от онова \"лошо минало\", заяви още председателят на БСП. „Най-странна е позицията на патриотите, защото това е уникален патриотизъм. Патриотизъм, при който продаваш българско гражданство с фалшиви паспорти, е антипатриотизъм. Патриотизъм, в който стигаш дотам да тровиш собствения си народ, е антипатриотизъм. Да го изтрият това „патриоти” от заглавието си”, коментира Нинова.", "date": "2020.01.21", "title": "Корнелия Нинова:  Утре събираме хидроинженери, построили язовирите на България"}
{"url": "http://www.cross.bg/naem-ato-beliobpitaniya-1623263.html", "text": "/КРОСС/ Cтpoитeлни ĸoмпaнии oт CAЩ ce нacoчвaт cтpeмглaвo ĸъм пpoцъфтявaщия бъpзo пaзap нa жилищa пoд нaeм във Beлиĸoбpитaния, пишe Вlооmbеrg.Бaзиpaнaтa в Чиĸaгo СА Vеnturеѕ e eднa oт cĸopoшнитe фиpми, ĸoитo плaниpaт гoлeми инвecтиции в жилищa пoд нaeм нa Ocтpoвa, вĸлючитeлнo cтyдeнтcĸи oбщeжития и дoмoвe зa възpacтни xopa.Koмпaниятa плaниpa дa инвecтиpa гoдишнo нaй-мaлĸo 200 милиoнa пayндa (260 милиoнa дoлapa) зa изгpaждaнeтo нa имoти зa oтдaвaнe в Eвpoпa.Πлaнoвeтe нa фиpмaтa ca дo cpeдaтa нa дeceтилeтиeтo гoдишнитe инвecтиции дa нapacнaт дo 380 милиoнa пayндa. Πъpвoнaчaлнo фиpмaтa зaпoчнa дa cтpoи cтyдeнтcĸи oбщeжития във Beлиĸoбpитaния, a ceгa тя имa нaмepeниe дa ce paзшиpи ĸъм изгpaждaнeтo и нa дpyги видoвe жилищa пoд нaeм.Pъĸoвoдитeлят нa СА Vеnturеѕ зa Eвpoпa Kapлo Maтa oбяcнявa, чe Beлиĸoбpитaния e ocнoвният пpиopитeт нa ĸoмпaниятa зaceгa, a вeчe ĸaтo oпции ce paзглeждaт пo-гoлeми втopични гpaдoвe ĸaтo Биpмингaм, Ливъpпyл, Maнчecтъp и Глaзгoy.Πo дyмитe нa Kapлo Maтa зa вceĸи 100 cтyдeнти в CAЩ имa пo 60 лeглa. \"Aĸo пoглeднeтe Beлиĸoбpитaния, нa вceĸи 100 cтyдeнти имa пo 30 лeглa\", дoбaви тoй.Инвaзиятa нa aмepиĸaнcĸи cтpoитeлни фиpми в Eвpoпa ce нaблюдaвa oт няĸoлĸo гoдини. Πpeз мaй минaлaтa гoдинa Наrrіѕоn Ѕtrееt cъбpa 700 милиoнa eвpo (776 милиoнa дoлapa) зa втopия cи eвpoпeйcĸи фoнд зa нeдвижими имoти.B CAЩ дoxoдитe oт cтyдeнтcĸoтo нacтaнявaнe и чacтния нaeм ĸaтo цялo ca пo-ниcĸи, oтĸoлĸoтo в Eвpoпa. Πpичинaтa зa тoвa e, чe пaзapът вeчe e дoбpe cнaбдeн и имa пo-мaлĸo възмoжнocти зa pacтeж. Фиpми ĸaтo СА Vеnturеѕ виждaт eвpoпeйcĸитe пaзapи ĸaтo пo-дoбpa инвecтиция и ce cтpeмят дa извлeĸaт пoлзa oт тoвa, дoĸaтo ce нaблюдaвa oтнocитeлeн нeдocтиг нa чacтни имoти пoд нaeм.Πaзapът нa жилищa пoд нaeм във Beлиĸoбpитaния нapacтвa бъpзo, дoбaвяйĸи 15% пoвeчe eдиници пpeз 2019 гoдинa, инфopмиpa Ѕаvіllѕ Рlс. Paзвитиeтo cъщo тaĸa зaпoчнa дa ce paзпpocтpaнявa дaлeч oт Лoндoн, тъй ĸaтo фиpмитe тъpcят cвeжa зeмя в ocтaнaлитe гpaдoвe нa cтpaнaтa.B cвeтa имa oĸoлo 13 милиapдa дoлapa aĸтиви зa нeдвижими имoти. ", "date": "2020.01.21", "title": "Щaтcĸи ĸoмпaнии иcĸaт дa ce възпoлзвaт oт бyмa нa нaeмитe нa Ocтpoвитe"}
{"url": "http://www.cross.bg/alkatras-intelekt-anglin-1623264.html", "text": "/КРОСС/ С помощта на изкуствен интелект ирландската компания Identv разкри загадката на бягството на братята-каторжници Джон и Кларънс Англин от специално охранявания американски затвор Алкатрас.Самообучаваща се програма за визуално разпознаване на лица е обработвала масив от данни и е намерила двамата братя на снимка, направена в Бразилия 13 години, след като те са избягали от строго охранявания затвор на 11 юни 1962 година.Дълго време се предполагаше, че всички 36 записани опита за бягство от Алкатрас, разположени на едноименния остров в залива Сан Франциско, са завършили смърт на бегълците. Ледената вода и бързите течения са осигурявали естествената изолация на острова, а телата на много затворници, които са се осмелили да опитат да избягат, по-късно са били откривани на брега. Братята Англин, както и техният приятел Франк Морис, са изчезнали без следа, което е породило различни версии и легенди. Историята придоби световна слава благодарение на книгата на Дон Сийгъл „Бягство от Алкатрас“ и едноименния филм с участието на Клинт Истууд в ролята на Морис.След изследване на снимка от 1975 г. на двама мъже с дълги коси в слънчеви очила, системата ги идентифицира като Джон и Кларънс Англин с 99,7% вероятност, пише изданието, позовавайки се на директора на Identv Марк Хю.„Алгоритъмът, който използваме от разстояние, наподобява сравнението на пръстови отпечатъци“, обясни разработчика на програмата.Той изрази надежда, че в близко бъдеще изкуственият интелект ще се превърне в надежден инструмент за намиране на хора въз основа на анализа на визуалната информация. На въпроса дали разследването срещу известните бегълци ще бъде възобновено, Хю не отговори. Формално случаят им остава отворен до момента, в който и тримата трябва да навършат 100 години (2031 г.).Първите затворници в Алкатрас, изпратени там през 60-те години на XIX век , са военнопленници от Гражданската война в САЩ, по време на испано-американската война броят на затворниците там достига исторически връх - 450 души.И накрая, затворът за особено опасни престъпници е затворен през 1963 г. - става твърде скъпо, за да се поддържа такава институция в условия на естествена изолация. Сега островът е една от атракциите на Сан Франциско и част от Националния парк за отдих Golden Gate, той се посещава ежегодно от около милион туристи.", "date": "2020.01.21", "title": "Изкуствен интелект разгада загадката на бягство от Алкатрас"}
{"url": "http://www.cross.bg/zapadnite-balkani-borisov-1623265.html", "text": "/КРОСС/ „България последователно подкрепя усилията на страните от Западните Балкани по пътя им към членство в ЕС”, отбеляза министър-председателят Бойко Борисов по време на изказването си в панела „Диалог за дипломацията на Западните Балкани“ в рамките на Световния икономически форум в Давос.Пред участниците в дискусията българският премиер акцентира, че изключително важно е да се запази ролята на политиката на разширяване на ЕС като катализатор за осъществяване на ключови реформи в страните от региона. „Тези реформи са необходими както за модернизирането и развитието на Западните Балкани, така и за стабилността и просперитета на този стратегически важен за ЕС регион“, добави министър-председателят.По думите му различните инициативи и формати на регионално сътрудничество в Югоизточна Европа взаимно се допълват в насърчаването на политическата, икономическата и социалната стабилност в региона. „Регионалното сътрудничество обаче не е алтернатива на европейската интеграция на Западните Балкани. Напротив, то следва да допринася за постигането на стратегическата цел за членството в ЕС на страните от региона“, посочи Борисов.„България, съвместно с Република Северна Македония, от 1 януари 2020 г. домакинства Берлинския процес“, каза още в Давос министър-председателят Бойко Борисов. Той добави, че страната ни е поела този отговорен ангажимент като естествено продължение на постигнатото по време на Българското председателство на Съвета на ЕС и извеждането на преден план на процеса на европейската интеграция на Западните Балкани в политическия дневен ред на Съюза.„Приоритетите на съвместното председателство на Берлинския процес са свързаността във всичките й аспекти: транспортна, енергийна, цифрова, както и свързаност между хората, особено сред младите, включително чрез образование“, подчерта премиерът Борисов в Давос. Той уточни, че един от основните проекти, които следва да бъдат реализирани, е напредък в изграждането на трансевропейския Коридор № 8. Той има ключово значение за региона и ще представлява добър пример за свързаност на Западните Балкани със съседните държави членки на ЕС.„Дълбоко сме убедени, че бъдещето на страните от Западните Балкани е в ЕС, тъй като без тях европейският проект е непълен. Хърватското председателство също планира организирането на Среща на върха ЕС-Западни Балкани и ще поддържа фокуса върху европейската перспектива на региона в дневния ред на ЕС“, акцентира Бойко Борисов.В изказването си той очерта, че заедно с Берлинския процес в Югоизточна Европа съществуват и други утвърдени и значими формати на регионално сътрудничество като Процеса за сътрудничество в Югоизточна Европа и Съвета за регионално сътрудничество.Министър-председателят Бойко Борисов разговаря с министъра на външните работи на Турция Мевлют Чавушоглу. Двамата обсъдиха актуални международни въпроси, като фокус на разговора им бяха резултатите от провелата се в Берлин мирна конференция за Либия. „Чудесна работа сте свършили. С тези совалки на канцлера Меркел до Москва, това че присъстваха и президентите Путин и Ердоган, държавният секретар Помпео, Меркел-Макрон, аз съм оптимист“, заяви премиерът Борисов.Турският министър на външните работи Чавушоглу подчерта, че всички участници в мирната конференция в Берлин са се обединили около разбирането, че военните действия в Либия трябва да спрат. „Трябва да се остави оръжието настрана и да се водят политически разговори“, отбеляза Чавушоглу.Премиерът Бойко Борисов и турският външен министър обсъдиха и предстоящото посещение на Чавушоглу в София в края на този месец.", "date": "2020.01.21", "title": "Борисов: България последователно подкрепя усилията на Западните Балкани по пътя им към ЕС"}
{"url": "http://www.cross.bg/tynberg-nishto-praktika-1623271.html", "text": "/КРОСС/ Шведската екоактивистка Грета Тунберг заяви в Давос пред глобалния политически и бизнес елит, че на практика не е било направено нищо за климата, дори след няколкото месеца масови демонстрации на млади хора в цял свят, предаде АФП.\"Климатът и околната среда са гореща тема днес, но на практика нищо не бе направено, емисиите въглероден диоксид не са намалели\", каза Тунберг при откриването на Световния икономически форум в швейцарския курорт.Тя заяви още, че борбата срещу глобалното затопляне е в самото си начало и че хората трябва да се вслушват повече в науката за климатичните промени и повишаването на температурата на планетата.\"Ако не се отнасяме към ставащото като към истинска криза, не можем да го решим\", каза 17-годишната шведка.", "date": "2020.01.21", "title": "Грета Тунберг избухна в Давос"}
{"url": "http://www.cross.bg/svoite-enrike-snimki-1623267.html", "text": "/КРОСС/ Като горди родители, Енрике Иглесиас и Анна Курникова обичат да споделят най-сладките образи на своите очарователни близнаци Николас и Люси със своите последователи. Досега, на различни снимки и видеоклипове, публикувани в социалните мрежи, видяхме как малките играят, пеят, танцуват и да се смеят, но също така разбрахме, че когато е в компанията на своите наследници, Енрике също изкарва наяве детето в себе си. Последните снимки на певеца, публикувани в Инстаграм страницата му, не само доказаха това, но също така разтопиха сърцата на фенове му.Двугодишният малчуган е поставил ръка пред устата на баща си, сякаш за да спре опитите му да го дари с целувка.От друго изображение става ясно, че Енрике е прекарал целия уикенд в компанията на близнаците - начинание, което очевидно е \"изцедило\" силите му. На фотографията, заснета с дрон, се вижда как изпълнителят лежи по гръб на тревата в градина, облечен в чипичния си стил - сива тениска, камуфлажни панталони в тон, бейзболна шапка и слънчеви очила, а Люси и Николас си играят около него, изпълнени с енергия.Иглесиас и бившата тенис звезда Анна Курникова са двойка от 2003 г., а с появата на техните деца те създадоха стабилно и щастливо семейство. Макар че до голяма степен пазят своите отношения извън светлините на прожекторите и избягват да се появяват заедно на публични събития, те все пак периодично позволяват на феновете си във виртуалното пространство да надзърнат в личния им живот.", "date": "2020.01.21", "title": " Енрике Иглесиас и децата му очароват с нови снимки, изпълнени с любов"}
{"url": "http://www.cross.bg/vinetki-predyprezhdavat-prodazhbata-1623249.html", "text": "/КРОСС/ От Агенция „Пътна инфраструктура\" предупреждават за проблем с продажбата на електронните винетки.Между 17 и 19 часа днес ще бъде актуализирана електронната система за събиране на пътните такси. Затова може да има забавяния и прекъсвания.От АПИ предупреждават шофьорите да си купят винетката по-рано, за да нямат проблеми.", "date": "2020.01.21", "title": "Възможни са проблеми при продажбата на електронни винетки"}
{"url": "http://www.cross.bg/registratziya-saiit-komentira-1623250.html", "text": "/КРОСС/ След сигналите от миналата седмица за фалшиви обаждания от името на държавни служители към земеделци, се оказа че и ловните организации също са станали обект на такъв интерес.В телефонни разговори, хора, представящи се за служители на държавен фонд „Земеделие” са убеждавали ловците, че подлежат на задължителна регистрация, която струва 240 лв. Законът не предвижда такава регистрация.Иван Маринов е ръководител на една от ловните организации, получили странното обаждане. „На 14-ти, във вторник ни се обади една дама на телефона на сдружението, която се представи, че работи в Държавен фонд „Земеделие” и ние подлежим на задължителна регистрация към интернет платформа, която е към Държавен фонд „Земеделие”, каза той.В няколко минутен разговор жената опитала да убеди ловеца да регистрира организацията. „Дамата беше много настоятелна, определено настояваше, че е задължително. Ако ли не -подлежим на рестрикции и санкции от страна на държавата”, коментира Маринов, който е ръководител на ловна организация „София-Юг”.Обяснила му, че регистрацията струва 240лв., а подписването на документите не става лично, а чрез куриер. „Още на следващия ден дойде куриер от известна фирма, донесе набор от документи и ми направи веднага впечатление, че пратката е без преглед. Тоест дават ми един плик и в него може да има стар брой на „Работническо дело”, коментира ръководителят на ловната организация.Иван отказва да плати сумата преди да види документите и така до регистрация не се стига. В Ботевградската ловна организация, обаче се подвеждат. „Платих, отворих документите и веднага се усъмних, че има нещо нередно в това удостоверение”, каза инж.Васил Василев- ръководител на ловно сдружение „Сокол-Ботевград”.В документите никъде не се споменава Държавен фонд „Земеделие”, както и никъде не пише, че организациите подлежат на задължителна регистрация. Недоволни, ловците се обаждат на фирмата.„Ние им казахме, че такава регистрация не ни е нужна, след което въпросната госпожа ни каза, че парите ще ни бъдат възстановени. Може би, в 10 дневен срок сумата ни беше възстановена”, коментира Василев.В част от случаите фирмата изпращала имейли до дружествата с препратка към частен сайт, представен като електронен земеделски регистър. „Като отворя сайта ми прави впечатление, че отгоре пише „Национален земеделски регистър на всички производители в България” и с големи букви „Земеделски регистър”. Ние нямаме нищо  общо с това. Ние сме ловно-рибарски сдружения и имаме отношение с горските и ловни стопанства, с които имаме подписани договори”, посочва Иван Маринов.Информацията на този сайт е изцяло копирана от този на Националното ловно-рибарско сдружение. „Освен, че е структурирана по същия начин, така както е при нас, получихме сигнал и от сдружението в Якоруда, че са видели правописна грешка, която се съдържа в нашия сайт и в т.нар. задължителна регистрация, която им е направена”, коментира Васил Василев - председател на НЛРСБ „Съюз на ловците и риболовците в България”.Показахме сайта и кореспонденцията на фирмата  с ловните стопанства на маркетинг специалисти. В мейла те откриха още няколко съмнителни неща. „Пълен е с правописни и граматически грешки. Долу е подписан от един сайт, който видимо е някакъв тип медия и няма логика да Ви пишат от един сайт, а отдолу да ви пишат от друг сайт”, коментира Георги Малчев - преподавател по маркетинг.", "date": "2020.01.21", "title": "Ловни организации под прицела на „ало\" измамници?"}
{"url": "http://www.cross.bg/frantziya-chasti-ispaniya-1623251.html", "text": "/КРОСС/ След като удари Испания и стана причина за смъртта на четирима души, бурята „Глория” се насочи към Франция. Оранжев код е обявен за Източните части на Пиренеите – планинската верига, която разделя Франция и Испания.През днешния ден и утре се очакват сериозни количества валежи.До четвъртък снежната покривка ще достигне 2 метра. Освен валежи и наводнения, в източните части на френското средиземноморско крайбрежие се очаква силни ветрове с пориви над 100 км/ч. ", "date": "2020.01.21", "title": "Очакват бурята „Глория” да удари и Южна Франция"}
{"url": "http://www.cross.bg/sofiya-sankt-peterbyrg-1623252.html", "text": "/КРОСС/ Националният превозвач „България Ер“ откри официално нов  между София и Санкт Петербург. Билетите за новата линия вече са в продажба, като до 16 февруари са и на промоционални цени от 220 евро за двупосочен билет.Полетите от София до Санкт Петербург и обратно ще се изпълняват всяка сряда и събота, като първият от тях стартира на 18 април.Осигурени са и удобни връзки с тръгване от Варна и Бургас за пасажерите от българското Черноморие. На разположение за пътуващите е и възможност да летят от София до Санкт Петербург, но да планират връщането си от Москва към България, както и в обратната комбинация.В стойността на всички самолетни билети по линията между София и Санкт Петербург са включени всички летищни такси, безплатен регистриран багаж до 23 кг, както и 1 бр. ръчен багаж до 10 кг + дамска чанта/лаптоп, кетъринг на борда и безплатен check-in.Повече информация може да откриете на уебсайта на националния превозвач „България Ер“ www.air.bg.", "date": "2020.01.21", "title": "„България Ер“ пусна нова директна линия между София и Санкт Петербург"}
{"url": "http://www.cross.bg/bulgarskata-penkova-tzvetelina-1623254.html", "text": "/КРОСС/ „25 % от средствата, заложени в Многогодишната финансова рамка, са предвидени за общи инвестиции за борба с климатичните промени“, каза Цветелина Пенкова пред участниците в срещата “Европейската зелена сделка” & “Индустриална стратегия” днес в Дома на Европа в София. Събитието бе организирано от работодателските организации на базовите индустрии.Две конкретни измерения на Зелената сделка посочи в изказването си евродепутатът Цветелина Пенкова: „Нулеви нетни емисии на парникови газове най-късно до 2050 г. и намаляване на нивата на емисиите на парникови газове за 2030 г. на 55 % в сравнение с нивата от 1990 г. Знам, че това е постижимо, предвид намаления за съжаление индустриален капацитет на страната.“ Това не е проблем само за България, но и за повечето страни членки на Европейския съюз, добави тя. „Екологичният преход следва да се превърне в икономическа и социална възможност за всички региони на Европа“.Срещата бе организирана с цел активен диалог между българските представители в Европейския парламент и браншовите организации от българската добивна индустрия. На срещата присъстваха представители на Българската минно-геоложка камара, Българската федерация на индустриалните енергийни консуматори, Българската асоциация на металургичната индустрия, Българската камара на химическата промишленост, представители на научните среди и индустриални предприятия. От евродепутатите освен г-жа Пенкова, присъства и ръководителят на Делегацията на българските социалисти в Европейския парламент г-н Петър Витанов.Минната, добивната, металургичната и химическата индустрия заемат 22 % от промишлеността на България, като тяхната продукция възлиза на 17 млрд. лева. В тези сектори работят над 150 хиляди души, а продукцията е предназначена предимно за износ, основно за пазарите на ЕС. Годишният износ на стоките от базовата промишленост възлиза на 14 -15 млрд. лева и представлява 25% - 28% от общия стоков износ на България.", "date": "2020.01.21", "title": "Цветелина Пенкова: 25% от бюджета на ЕС е за инвестиции в борбата с климатичните промени"}
{"url": "http://www.cross.bg/hrani-hrana-nyama-1623253.html", "text": "/КРОСС/ При много мъже и жени покачването на килограми върви ръка за ръка с обвързването. Най-често след като заживеят със своята приятелка и създадат сериозна връзка, представителите на силния пол пускат бирено коремче. Те са добре гледани, приготвят им вкусна храна и това има значение за резултата на кантара. И докато дамите са по-суетни и имат волята да отслабнат, при половинките им е по-трудно.Понякога жените, които имат установени здравословни навици, срещат доста затруднения в желанието си да накарат своя мъж да свали килограми. В повечето случаи те готвят по различен начин за себе си и половинката – нещо, което им отнема повече от свободното време.Според специалисти по хранене и диетика, те трябва да се опитат чрез своите постижения да повлияят на мнението на половинките си.Няма как да накарате някой да направи каквото и да било, ако той няма желание. Колкото и да се опитвате да го ограничите от вредни храни, няма да постигнете нищо, ако мъжът ви си похапва от забранените продукти когато вас ви няма.Една от стъпките, която ще мотивира мъжа за спортуване, е той да има някой, с който да тренира. Независимо, че нямате нужда от отслабване, няма да ви навреди, ако ходите на тренировки заедно с него. Така хем ще се чувствате добре, хем ще подкрепите половинката си в началото, когато желанието за отказване е голямо.Когато той има някой, който да го събуди и изкара навън за сутрешния крос, не усеща толкова спортуването като нещо неприятно, което може да пропусне.Ако той все още си похапва сладко пица на дивана, докато вие бъркате овесени ядки с кокосови стърготини и кисело мляко, е време да промените това. Просто спрете да купувате чипсове, снаксове и разни мазни закуски, с които той е свикнал да се храни.За да има по-голям ефект, премахвайте една по една храните, за да може мъжът ви да се адаптира по-лесно. Като за начало може да елиминирате бялата захар и сладкишите, после тестените храни, след това пържените неща. Направите ли го рязко, вероятността той да се натъпче с вредни храни на работа, е много голяма.Опитайте се да го запалите към здравословното хранене като му приготвяте вкусни алтернативи на любимите му неща за похапване. Така например може да заместите обикновената пица с нисковъглехидратна, чийто блат е направен от смлян карфиол или пилешко месо. От друга страна, вместо да печете високовъглехидратна мусака с картофи, заменете зеленчука с тиквички или алабаш.Избягвайте да пържите, а ползвайте грил тигана и фурната. Също така, вместо олио, овкусявайте салатите със зехтин.За да му помогнете да свали килограми, гответе повече домашна храна. Няма как да се затворите само вкъщи и да не излизате никъде, но когато сте по-често у дома, рискът да прекалите с вредна храна в ресторанта, е по-малък. Приготвеното по заведенията винаги е по-висококалорично.Мъжът ви може да не обича да ходи по планините или да върви пеша, но когато вие планирате различни активности, които да правите заедно, ще го накарате да заобича да се движи повече. Пращайте го да пазарува по-често, карайте го да излизате на разходка след вечеря или през уикенда, пътувайте и разглеждайте забележителности.", "date": "2020.01.21", "title": "Как да мотивирате мъжа си за отслабване?"}
{"url": "http://www.cross.bg/ychilishta-detzata-godina-1623255.html", "text": "/КРОСС/ \"В колата с над 1300 възпитаници е невъзможно часовете да приключат до 18,30 ч\"Диян Стаматов е бз- В края на следващия месец ще бъде ясна общата картина в страната и къде е достигнато обещаното увеличение. Причината за това е, че към 15-и февруари става ясно точното разпределение на финансовите ресурси по общини към училищата. Според мен около 90% от школата ще имат възможност за 17%-вия ръст. Това е така, тъй като увеличението на единния разходен стандарт в трите му направления – брой ученици, брой паралелки и образователна институция, е малко над 16, 5 % и това е напълно достатъчно, за може да се нарасне заплатата на целия персонал. В други училища обаче има намаляване на броя на децата, но не и на педагогическия персонал и там може да има проблем. Причината е, че там единният разходен стандарт ще бъде като в останалите образователни институции, но намаленият брой деца ще рефлектира върху невъзможност да се достигне 17%-вият ръст. Това са малка част от всички училища – не повече от 5%. Третата група пък би се чувствала още по-комфортно, тъй като те ще получат повече от предвиденото. Това са училища, към които са се насочили децата, които са напуснали тези от втората група. Те обаче не са големи школа, тъй като при тях се наблюдава намаляване на броя на учениците, най-вече в гимназиален етап, което пък не води до възможност за намаляване на персонала. В същото време приемът на ученици в най-близкото до тях училище дава възможност за увеличаване на малчуганите в по-малките. Според мен с над 17% биха се увеличили заплатите в кварталните школа, които са били с по-малък брой възпитаници, но вече са с подобрен прием. Това са около 5% от училища, но те могат да бъдат и повече.Това, че около 90% ще постигнат заложеното увеличение, е един много добър показател. За голямо съжаление има учебни заведения, които се намират на места, където миграцията е толкова силна, че каквото и да направят там няма деца. Допълнителното финансиране, което достига до тях, не може да замести необходимостта от средства. До края на календарната година просветното министерство и общините биха намерили подходящ механизъм, с който да се осигури необходимият финансов ресурс за всички училища. Той не би трябвало да бъде толкова голям, тъй като става дума за малък брой.- За втора година се увеличават средствата за децата със специални образователни потребности(СОП), като единният разходен стандарт за тях превишава 3200 лв. Ако в едно училище има 4-5 такива деца, има възможност да се назначи психолог. Той няма да работи само с тях, а би оказал подкрепа на всички останали. Увеличението на парите за деца със СОП, както и допълнителните програми за дейности по интереси, дават възможност за назначаване на психолози. Директорът обаче този, който трябва да ги наеме. В големите градове това не е проблем, но в малките населени места е трудно да бъдат намерени кадри с такова образование. Причината е, че завършващите не се връщат в родните си места. Затова и възрастовата характеристика на учителите в малките градове е по-висока. В посока разрешаване на този проблем работи програма „Мотивирани учители“, която е насочена към намиране на специалисти за отдалечените места. Така директори и учители могат да намерят своята пресечна точка.- В по-големите училища с над 1300 възпитаници това няма как да се случи. В останалите има възможност за гъвкавост при направата на учебната програма и техните директори трябва да се възползват. При нас обаче няма техническа възможност заради максималното използване на стаите. Разликата между двете смени е точно 20 минути, а от интервалът от време от 7,30 до 19, 30 е на 100% запълнен. При нас няма как да се прилага нулев час, тъй като първата смяна свършва 20 минути преди втората. Това обаче са единични случаи, тъй като големите училища като нашето са вече не повече от 20-25. В тези школа този вариант може да се приложи с плавното намаляване на приема на ученици в отделните етапи. Оптимизацията обаче може да стане само с една паралелка на година. На мен също ми се иска това да стане, но когато дойде време за класирането родителите питат защо не сме приели тяхното дете. Те не се интересуват в колко часа ще приключат учебните занятия на хлапето, а да е в точно определено училище. Съчетаването на интереса на родители с възможностите за гъвкавост е трудно, дори невъзможно.- Моето желание е да има намаляване. В същото време, според ЕГН-тата на децата броят на тези от първа група, които очакваме да бъдат записани в първи клас при нас, отново е по-голям отколкото паралелките, които имахме тази година. Сега приехме 5 класа, а по ЕГН тази година са малко повече от тях. Въпреки това ще се опитаме да запазим този прием. Не бива да има увеличаване. Ако няма толкова много желаещи, ще намалим с един клас. Целта е да вървим плавно към едносменен режим, който в моето училище не може да стане преди 2029-а.- Градината е най-сигурното място за всяко дете - да говори правилно, да е сред връстниците си, с които играе, да му е интересно, да се учи на умения. Вероятно леко стряска думата „задължително”, но пък това е ангажимент и на двете страни. Както на държавата да дава повече за децата и да създава по-добри условия в градините, така и на родителите, които носят отговорност към децата и ранната им социализация. Учителите и директорите на детските градини също трябва да окажат подкрепа. Това е гаранцията към родителите за грижата и професионалната им отдаденост. Ролята на МОН, общините и работодателските организации пък е да подкрепя директорите да създават все по-добри условия за децата, да мотивират по-добри учители. Там, където се забелязват не добре работещи учители или такива с критично поведение, да не бъдат прикривани, а своевременно отстранявани.- Първата голяма промяна в учебните планове беше направена преди 4 години и крайно време отново да се направи ревизия. Тя трябва да бъде в насока облекчаване и материалът, който беше свален от по-горни класове, да се постави на правилното място, на което трябва да се изучава. Това доведе до затрудняване на учениците. Освен това, в природните науки има много висока степен на академичност, която трябва да се облекчи, за да стане избираема и интересна за децата. Вече има работна група за учебните планове по математика и дано се стигне до консенсус и учителите и директорите да успеят да убедят представителите на висшите учебни заведения, че изучаваният материал трябва да бъде по-житейски.- Болшинството от моите ученици в края на 11-ти и в 12-ти клас са с автомобили и те много се забавляват от това. Според мен шофьорските курсове трябва да имат много сериозен практически елемент и задължително трябва да бъде увеличен броят на часовете по кормуване. Това трябва да се отнася най-вече за тези, които не са успели да придобият необходимите умения в стандартното време. Всеки един инструктор може да констатира това чрез вътрешния изпит или при този пред КАТ.- Тя стартира в часа по „Предприемачество“ на второкласниците, които проявиха желание да помогнат на връстниците си, а след това се включиха всички ученици от 119-то. Тази седмица ще преброим събраните средства пред децата, които инициираха кампанията, след което ще се свържем с някой от доставчиците на вода, за да ни асистира с логистиката и да я занесат в някои от училища в Перник. Все още не семе избрали в кое. Тази инициатива може да се разрасне и в други училища. Всяко дете пие вода и една такава подкрепа е добре дошла. ", "date": "2020.01.21", "title": "Диян Стаматов: Сваленият от горните класове учебен материал трябва да се върне на мястото му"}
{"url": "http://www.cross.bg/nakazanie-manev-manoil-1623256.html", "text": "/КРОСС/ „700 са лицата, водени на отчет за тежки престъпления в Детска педагогическа стая през 2018 година, пет от които за убийства. Това показва, че имаме престъпност, която се повтаря, проследима в годините“, каза пред БНР Маноил Манев, депутат от ГЕРБ и член на комисията по вътрешна сигурност и обществен ред.Управляващата партия ще внесе законодателни промени за по-тежки наказания на непълнолетни, извършили тежки престъпления.„Акцентът е да може съдът да дават наказания без редукцията, заложена в особените правила за непълнолетните. В текста е записано, че каквото и наказание да се полага, то не може да бъде над 12 години… Идеята на законопроекта е да дадем възможност след всички експертизи и в убедеността си съдът да произнесе такава присъда, каквато лицето заслужава. Имаме хора, минали през съдебната система вече, а те знаят много добре, че по-голямо наказание от това, което пише в закона, няма как да му бъде приложено“, допълни Манев в предаването „Преди всички“.Той подчерта, че ще се даде възможност на съдиите, убедени, че подсъдимият не може да бъде превъзпитан и променен за тези 12, осем или шест години, да му приложат по-тежко наказание.Маноил Манев обяви, че вече има готов текст, който ще бъде подложен за обсъждане:„Дебат ще се проведе с прокуратурата, с правистите в Народното събрание, с адвокатурата. В този дебат целта е да се постигнат три неща – яснота, че като извършиш престъпление, ще получиш наказание, че това наказание ще се случи сега и бързо, че наказанието съответства по справедливост на извършеното деяние“.Депутатът е категоричен:„Искаме да имаме текст, който работи и ще окаже влияние върху това, което се случва“.", "date": "2020.01.21", "title": "Маноил Манев: 700 са лицата на отчет за тежки престъпления в Детска педагогическа стая"}
{"url": "http://www.cross.bg/bakalov-direktor-chlen-1623266.html", "text": "/КРОСС/ Г-н Никола Бакалов се присъединява към управленския екип на Fibank като член на Управителния съвет и изпълнителен директор. Г-н Бакалов ще отговаря за следните дирекции: „Банкиране на дребно“, „Главна каса“, „Дигитално банкиране“, „Злато и нумизматика“, „Картови разплащания“, „Клонова мрежа“, „Организация и контрол на клиентското обслужване“ и „Частно банкиране“.Г-н Никола Бакалов е завършил УНСС през 1997 г. и има магистърска степен по „Международни икономически отношения“. Към екипа на Първа инвестиционна банка се присъединява през 2000 г. През периода 2005 г. – 2011 г. е директор „Картови разплащания“. По това време е избран и за член на Изпълнителните комитети на Mastercard България и VISA България.През 2011 г. е поканен да се присъедини към управлението на „Алианц Банк България“, където е избран за член на Управителния съвет и заема последователно длъжностите – Изпълнителен директор и Главен изпълнителен директор.През 2013 г. г-н Бакалов поема управлението на „FiHealth Застраховане“ АД – един от водещите здравни застрахователи в България.", "date": "2020.01.21", "title": "Никола Бакалов се присъединява към управленския екип на Fibank"}
{"url": "http://www.cross.bg/davos-foryma-trump-1623268.html", "text": "/КРОСС/ Максим Орешкин, и. д. министър на икономическото развитие на Русия, ще оглави руската делегация на Световния икономически форум (СИФ), който започва днес в швейцарския курорт Давос. Това пише руското издание на сп. \"Форбс\", като се позовава на източници, близки до делегатите.Орешкин представляваше Русия в Давос и миналата година, напомня печатът и уточнява, че и. д. вицепремиер Дмитрий Козак няма да посети сегашния форум, както бе съобщено преди.Предвижда се Орешкин да проведе срещи с новия еврокомисар по търговията, с министри от Франция, Швейцария и Турция, както и с чуждестранни инвеститори, посочва \"Ведомости\".Русия вече няколко години не е представена в Давос на най-високо ниво. Руски президент за последен път посети форума през 2011 г., руски премиер - през 2013 г. (и двата пъти това бе Дмитрий Медведев). Владимир Путин участва в проявата през 2009 г. като министър-председател. До 2019 г. руската делегация бе водена от вицепремиери, напомня изданието.Догодина на СИФ може да присъства новият руски премиер Михаил Мишустин, прогнозира в кулоарите на форума Андрей Костин, президент на руската банка ВТБ, цитиран от \"Вестник Кавказа\".Руският милиардер Олег Дерипаска потвърди, че смята да пристигне за сегашното издание на СИФ, но не очаква \"никакви пробивни решения\", отбелязва \"РБК\".Манифестът на форума тази година е посветен на понятието stakeholder capitalism (капитализъм на заинтересованите страни) и засяга теми от рода на справедливото данъчно облагане и политиката на нулева толерантност, се казва в статията на \"РБК\".В центъра на дискусиите ще бъдат икономиката, екологията и геополитиката. Отделна тема се очаква да стане ситуацията в Близкия изток. Ще има специални сесии за военните конфликти в Сирия и в Либия, пише \"Вести\".Ще бъдат обсъдени по-специално протестите в Ирак, Ливан и други близкоизточни държави, обръща внимание \"Красная весна\", като цитира кюрдската агенция Рудав.Тази година в Давос отново ще пристигне символът на модерния капитализъм - американският президент Доналд Тръмп. И главната неформална тема на форума навярно няма да е глобалният проблем с неравенството, а дали Тръмп ще може да бъде преизбран за втори мандат. И ако да, какво ще последва, коментира на сайта си руското радио \"Бизнес Еф Ем\".Тръмп вероятно ще продължи натиска върху партньорите на САЩ, \"в случая по-скоро върху европейците, отколкото върху китайците или северноамериканските съседи на Щатите. С цел те също да правят известни отстъпки в търговията със САЩ\", прогнозира политологът Андрей Коробков, професор в университета на щат Тенеси.Елитът ще обсъди в Давос проблемите на бедните, след като дори милиардерите не харесват вече днешния капитализъм, пише \"Независимая газета\", като цитира проучвания в навечерието на форума.Миналата есен американски изследователи от центъра \"Пю рисърч\" стигнаха до извода, че населението в Русия, Украйна и България се е разочаровало от пазарната икономика и многопартийната демокрация. По техни данни 53 на сто от хората в Русия са смятали, че икономическата ситуация през 2019 г. се е влошила в сравнение с годините преди разпадането на Съветския съюз, припомня още вестникът.Онлайн изданието \"ПроФинанс\" се пита какви изненади ще поднесе тази година СИФ и цитира очаквания, според които Доналд Тръмп ще заеме по-мека позиция в дискусиите за световната търговия.Но Тръмп ще бъде внимателно следен заради геополитическите му маневри, след като скорошното му разрешение да бъде убит иранският военачалник Касем Солеймани засили нестабилността в Близкия изток, се казва в статията.Събралите се в Давос лидери и експерти ще трябва да решат дали са необходими нови мерки, стимулиращи глобалния растеж - и ако да, кой трябва да носи отговорността: правителствата или централните банки. Същевременно ораторите ще се озоват под прицела на екоактивистката Грета Тунберг, която ще присъства на форума. Тя ще настоява бизнесът и политическите лидери да спрат инвестициите и субсидиите за проучванията и добива на изкопаеми горива, да се откажат от използването на такива енергоизточници, пише \"ПроФинанс\", като се позовава на \"Файненшъл таймс\".Друг въпрос, който ще бъде обсъден в Давос е развитието на технологическите гиганти. Журналисти и издатели ще бъдат запознати там с проекта \"Пространството на Фейсбук\", призван да убеждава, че компанията, подложена на натиск от Брюксел и Вашингтон, може да разшири икономическите възможности и \"да сплоти света\". Според скорошен доклад на швейцарския център за мониторинг \"Медия Тенор\" печатът гледа днес на технологическия сектор \"със същия скептицизъм, както на тютюневия или финансовия отрасъл\", добавя \"ПроФинанс\".Берн ще похарчи за поддържане на сигурността по време на СИФ 46,5 милиона долара. Повечето средства ще дойдат от швейцарския бюджет, пише \"Економика сегодня\".През дните на форума ще бъдат засилени мерките за сигурност. Из улиците на Давос ще патрулират военни и полицаи, а небето над града ще бъде затворено за самолети, се казва в материала.", "date": "2020.01.21", "title": " Максим Орешкин ще оглави руската делегация на Световния икономически форум в Давос"}
{"url": "http://www.cross.bg/andrea-hemingyeii-adriana-1623257.html", "text": "/КРОСС/ Сладкодумецът Андреа ди Робилант ни повежда към Венеция с тази любопитна, неустоима, красиво носталгична история за Ърнест Хемингуей и неговата последна муза. По време на лов на патици в Италия Хемингуей се натъква на Адриана Иванчич, впечатляваща осемнайсетгодишна девойка, току-що завършила гимназия, и се влюбва в нея. По-късно ще напише, че когато видял Адриана за пръв път, изпитал усещането че е „поразен от светкавица“ – клише, което вероятно никога не би използвал освен в оригиналния митологичен смисъл, за да опише своята безпомощност пред каприза на боговете. Прелестната, прелъстителна и палава Адриана става муза на Хемингуей в най-класическия смисъл на тази дума. Тя внася радост в живота му, вдъхновява го, кара го да се чувства отново млад – понякога дори дете, ако се съди по игривите му приумици. И най-важното, нейното присъствие напълва пресъхналия кладенец на творческите му сокове и го води към забележителен литературен разцвет в късния сезон на живота му…е роден в Италия и живее в Рим. Получава образованието си в Колумбийския университет, където специализира международни отношения. Автор е на „Венецианска любов“, „Лучия: венецианският живот в епохата на Наполеон“, „Неустоимият север: от Венеция до Гренландия по следите на братята Зен“ и „В преследване на розата“. „Есен във Венеция“ се чете по-скоро като роман, отколкото като биография. Населена е с любовници, бивши съпруги, приятели, издатели и дори с напълно непознати хора, които Папа увлича в своите „безкрайни празници“, мании и драми.", "date": "2020.01.21", "title": "Андреа ди Робилант представя „Есен във Венеция“"}
{"url": "http://www.cross.bg/godinata-frantziya-frenski-1623258.html", "text": "/КРОСС/ Френският президент Еманюел Макрон заяви, че е имал \"чудесен разговор\" с американския си колега Доналд Тръмп за планирания от Франция дигитален данък. Той каза в \"Туитър\", че двете страни ще работят заедно, за да избегнат увеличаване на митата, предаде Ройтерс.Макрон и Тръмп са се споразумели в телефонен разговор да не влизат в митническа война до края на годината, каза френски дипломатически източник.Френският лидер се е съгласил да отложи налагането данък върху големите технологични компании до края на годината.В замяна САЩ няма да налагат ответни мита върху вноса на френски стоки до края на годината, пише в. \"Уолстрийт джърнъл\".Двамата президенти са се разбрали да продължат през това време преговорите в Организацията за икономическо сътрудничество и развитие.Франция реши през юли да въведе 3-процентов налог върху приходите от услуги в цифровата сфера, които реализират компании с общи приходи от над 25 милиона евро във Франция и над 750 милиона на световно равнище.Вашингтон заплаши да наложи в отговор мита на френски продукти.", "date": "2020.01.21", "title": " Макрон и Тръмп с временно примирие за дигиталния данък"}
{"url": "http://www.cross.bg/leva-live-singul-1623272.html", "text": "/КРОСС/ Челси – Арсенал                                          Сингъл, Live, ТОП               „1“-1.72 „Х“-3.50 „2“- 3.90Срещи от Англия, Купите на Италия, Португалия, Испания и на Лигата на Франция са сред найочакваните от футболните фенове в дните от днес до четвъртък:Евертън – Нюкасъл Юнайтед                        Сингъл, Live, ТОП                „1“-1.57 „Х“-3.50 „2“- 5.00Наполи – Лацио                                           Сингъл, Live, ТОП                „1“-2.50 „Х“-3.10 „2“- 2.50Спортинг Брага – Спортинг Лисабон             Сингъл, Live, ТОП                 „1“-2.05 „Х“-3.22 „2“- 3.12Лион – Лил                                                Сингъл, Live, ТОП                 „1“-1.90 „Х“-3.10 „2“- 3.70Лестър сити – Уест Хям                                Сингъл, Live, ТОП                  „1“-1.50 „Х“-4.00 „2“- 4.80Ювентус – Рома                                          Сингъл, Live, ТОП                „1“-1.53 „Х“-3.75 „2“- 5.00Реал Сосиедад – Еспаньол                           Сингъл, Live, ТОП                 „1“-1.60 „Х“-3.60 „2“- 4.60Ман. Юнайтед – Бърнли                              Сингъл, Live, ТОП                 „1“-1.36 „Х“-4.10 „2“- 7.00Уулвърхямптън – Ливърпул                        Сингъл, Live, ТОП                 „1“-4.80 „Х“-3.50 „2“- 1.60 Утре призори Гришо излиза срещу американеца Томи Пол като фаворит:Томи Пол – Григор Димитров                      Сингъл, Live, ТОП                  „1“-3.03           „2“- 1.22 Също тогава негов съгражданин прибра 10 676,40 лева за два мача в права колонка, а пловдивчанин взе 9278,50 лева с 40 лева залог за два мача в права колонка. В понеделник бургазлия заслужи общо 10 740 лева за Сбор голове – Гост – 2. Ден по-рано, за Якоруда замина сумата от 3098,74 лева с предвиждане за 5 лева за 6 мача в права колонка. Ден по-рано столичанин взе 2443,65 лева за комбинацията от Точен резултат и Секунда на 1-ви гол. В понеделник старозагорчанин добави към бюджета си 2373 лева за Първи голмайстор.  В неделя за благоевградското село Крупник отидоха няколко печалби – общо 2730 лева, 1479 лева, 1615 лева и 1653 лева със залог за Място. В петък друг столичанин си тръгна с 1470 лева със залог от 60 лева на 1-3. В Русе бе регистрирана най-голямата сума от Гонки с хрътки в последните четири дни, след като местен участник в игрите, организирани от „Еврофутбол“ взе 1465 лева за 1-2. В събота отново в Русе и Кърджали могат да се похвалят с печалби от по 1350 лева за Победител.  ", "date": "2020.01.21", "title": "Според \"Еврофутбол\" Челси ще победи Арсенал в дербито на Лондон "}
{"url": "http://www.cross.bg/gradysa-vreme-ispaniya-1623239.html", "text": "/КРОСС/ Денят ще е слънчев с малко по-значителна облачност до обяд в източната половина на страната. Вятърът ще се усили около обяд по поречието на река Дунав и в Североизточна България. Дневните температури ще са между 4 и 9 градуса. Най-топло ще бъде в Горнотракийската низина и в Югозападна България. В планините – ясно и слънчево време, с по-осезаем вятър в източните дялове на Стара планина. Термометрите през деня ще се колебаят от 1 градус по високите части до към 4 градуса в ниското.Затоплянето продължава и утре, когато температурите ще достигнат стойности между 10 и 15 градуса в Западните райони и около Черноморието. В четвъртък очакваме нахлуване на по-студен въздух, с който идва и ледено студен вятър. В петък постепенно вятърът ще утихва, а дневните температури отново ще тръгнат нагоре. Почивните дни ще са топли за сезона с температури в цяла Северна България около 15 градуса. В събота слънчевите часове ще са повече. В неделя ни очаква облачно време.И днес са в сила предупрежденията за опасно време в района на Испания и Балеарските острови (Палма, Майорка и Менорка). Циклонът „Глория” вече взе жертви, причини материални щети и създаде хаос по пътищата и някои летища в Испания. И днес се очакват обилни валежи от сняг и дъжд в източните райони на Испания, както и бурно вълнение по крайбрежието.", "date": "2020.01.21", "title": "Във вторник ни очаква топло време"}
{"url": "http://www.cross.bg/kradtzite-dvamata-ohraniteli-1623240.html", "text": "/КРОСС/ Още няма следа от крадците, които задигнаха 230 000 лева и сребърни накити от митницата в Благоевград.Разследващите продължават да изясняват какво са правели двамата охранители в момента на обира. Вече е ясно, че те нито са били обезвредени, нито вързани от крадците.Уточнява се дали при включването на СОТ-а те са напуснали кабинката си, за да проверят какво се случва, или директно са отхвърлили сигнала като фалшив.Проверява се и версията, че двамата охранители са празнували Антоновден на работното си място. На този етап не са им повдигани обвинения.", "date": "2020.01.21", "title": "Няма следа от крадците, обрали митницата в Благоевград"}
{"url": "http://www.cross.bg/beshe-grisho-korta-1623242.html", "text": "/КРОСС/ Ракета номер 1 в мъжкия ни тенис Григор Димитров започна участието си на Australian Open с победа и… запомнящи се преживявания.Още преди началото на мача срещу аржентинеца Хуан Игнасио Лондеро хасковлията демонстрира екстравагантен стил, излизайки на корта с тъмнолилав анцуг на жълти точки. Екипът му предизвика разнопосочни реакции в социалните мрежи – от възхищение до сериозни критики.\"Нямам проблем да нося каквото и да е. Мисля, че екипът е як. Много ми харесва, харесвам цветовете. Обичам да експериментирам и когато съм на корта всъщност не мисля за екипа си. Но е приятно да се чувствам комфортно\", сподели той.\"Андре беше много доволен от избора ми, беше впечатлен. Обичам да бъда различен, когато става въпрос за дрехи и много други неща. Мисля, че този екип е забавен. Не искам да бъда стандартен\", допълни първата ракета на България.По време на двубоя в Мелбърн фенка на Гришо му направи предложение за брак. Дамата развяваше българския трибагреник, върху който беше изписала: „Marry me, Grigor” („Ожени се за мен”). ", "date": "2020.01.21", "title": "Гришо облече шантав анцуг и получи предложение за брак в Мелбърн"}
{"url": "http://www.cross.bg/plovdiv-hora-vsichki-1623243.html", "text": "/КРОСС/Прокуратурата в Пловдив проверява Центъра за настаняване на възрастни хора с деменция след случаи за насилие и грубо отношение. Центърът е част от социалните услуги, които предоставя община Пловдив. От там обявиха, че виновните служители ще бъдат уволнени.Проверката на прокуратурата започна вчера. Тя ще бъде извършена от Криминална полиция. Вчера извънредно в дома за хора с деменция влязоха и от общината, въпреки че тяхната проверка е почнала още миналата седмица и тя ще бъде за всички социални услуги на територията на общината.Представители на всички социални служби в общ. Пловдив също влязоха на територията на дома. Заговори се за уволнения.На настоящия етап проверката касае две констатирани от нас престъпления.Едното е т.нар. злепоставяне, което означава да бъдат поставени в опасност възрастни, болни хора, които са в невъзможност да се самоопазват, по такъв начин, че да бъдат поставени в някаква опасност и не им е оказана помощ, както и за принуда.Принуда в случая намираме, че е упражнена спрямо хора, карани да вършат нещо, което очевидно е извън тяхната воля. Наказанията, които за тези две престъпления предвижда Наказателния закон са съответно 3 и 6 години лишаване от свобода, коментира Атанас Илиев, прокурор в Районна прокуратура-Пловдив.Анести Тимчев, заместник-кмет на община Пловдив, коментира, че в момента, в който този проблем се появи, много бързо се организира дейността на дирекция \"Социално подпомагане\" и Министерството на труда и социалната политика. По заповед на кмета на гр. Пловдив започнахме бърза проверка на всички социални заведения, на всички места където се ползват социалните услуги, допълни той. Нещата се развиват много бързо и ние ангажираме един голям екип от общината, който да проучи каква е ситуацията навсякъде.\"Днес започва организиране на среща на членовете на семействата, чиито родственици се намират тук\", каза още Анести Тимчев.В доклада са констатирани нарушения.В рапортната книга, където трябва да се отразяват всички тези действия неправомерни, нищо не е вписано и се вписват абсолютно телеграфно, което не е правилно. Констатирани са и други нарушения, коментира от своя страна Надя Танева, директор на Дирекция „Социално подпомагане“- Пловдив.", "date": "2020.01.21", "title": "Прокуратурата в Пловдив проверява Центъра за настаняване на възрастни хора с деменция "}
{"url": "http://www.cross.bg/posoka-byrgas-osushtestvyava-1623244.html", "text": "/КРОСС/ Временно движението от км 0 до км 1 на АМ \"Тракия\" в посока Бургас се осъществява само в активната лента поради подмяна на мантинели. Шофьорите да се движат с повишено внимание и съобразена скорост, като спазват пътната сигнализация.", "date": "2020.01.21", "title": "Временно движението от км 0 до км 1 на АМ \"Тракия\" в посока Бургас се осъществява само в активната лента"}
{"url": "http://www.cross.bg/salbi-idil-lider-1623245.html", "text": "/КРОСС/ Новият лидер на Ислямска държава не е посоченият от терористичната организация Абу Ибрахим ал Хашими ал Кураши, пише АФП.Източници от разузнаването потвърждават за британския вестник Гардиън, че ИДИЛ са определили Амир Мохамед Абдул Рахман ал Мавли ал Салби са свой нов главатар, а посоченият по-рано Ал Кураши е само един от бойните командири на организацията.Ал Салби е сред основателите на Ислямска държава и е ръководил поробването на малцинството на язидите в Ирак.Според разузнавачите, ИДИЛ са били изненадани от смъртта на дългогодишния им лидер Абу Бакр ал Багдади, което е довело до несигурност в организацията около това кой е новия водач.Ал Салби бил избран за главатар часове след елиминирането на Ал Багдади, докато Ал Кураши не бил признат от най-старшите членове на ИДИЛ или разузнавателните служби по света.Амир ал Салби бил един от малкото лидери на ИДИЛ, който не е етнически арабин. Според разузнаването, той е роден в семейство на туркмени, живеещи в Ирак.Имал диплома по шариата от Университета на Мосул и се издигнал в терористичната организация отчасти поради миналото му на изследовател на исляма.И Амир ал Салби е бил сред задържаните от американската армия в известния затвор Бука край Басра. Там Ал Салби се запознал с Абу Бакр ал Багдади.", "date": "2020.01.21", "title": "Eто кой в действителност е новия лидер на Ислямска държава"}
{"url": "http://www.cross.bg/nyama-ninova-pernik-1623246.html", "text": "/КРОСС/ \"Решението за създаване на ВиК холдинга е взето в кризисна ситуация и изглежда малко паническо, защото ражда повече въпроси, отколкото отговори. Този холдинг няма да обхване цялата система. Той ще обхване  50-60% от нея. Не се решава въпроса. Големи ВиК дружества остават извън него. Няма експертиза за какво ще отидат отпуснатите 1 милиард лева. Тези пари ги няма в бюджета\", заяви в предаването \"Здравей, България\" лидерът на БСП Корнелия Нинова. Лидерът на БСП допълни, че проблемът с водата на Перник не е само за града, а е системен и национален. \"Има го в Шумен, в Сливен, в Търговище, в Ловеч, в Ботевград. Не бива да се съсредоточаваме само в Перник. Там проблемът е най-остър, но го има в цялата страна и се дължи на некомпетентното управление в сектора\", коментира още Нинова. По думите й политиците трябва да стъпят на експертиза за водната криза в Перник. А левицата е за гаранция да няма нови рискове. \"Експертно не е работа на политиците да казваме какви са решенията, какви тръби трябва да бъдат полагани\", коментира тя.Тя уточни, че за 10 години цената на водата е увеличена 300 пъти. Според нея арестът на Нено Димов е ход за потушаване на напрежението. Целта на вота е да намерим смислен разговор за решаване на проблема. Вотът вече има своя смисъл. Вече дава резултат. Нямаше да се предприемат всички тези мерки, които правителството предприе\", каза лидерът на БСП. ", "date": "2020.01.21", "title": "Корнелия Нинова: Решението за създаване на ВиК холдинга изглежда паническо"}
{"url": "http://www.cross.bg/virys-kitaii-noviya-1623248.html", "text": "/КРОСС/ Мъж, който се e прибрал от Китай в Австралия и у когото са наблюдавани симптоми като тези на мистериозния вирус в Китай, предаващ се между хората, е поставен в изолация в дома си, предаде АФП, като се позова на телевизия Ей Би Си.Мъжът се е прибрал неотдавна от китайски град Ухан, където бяха регистрирани повечето случаи на новия коронавирус. Здравните власти на град Бризбейн, където живее мъжът, очакват резултатите от анализите, които ще потвърдят дали или не той се е заразил с новия вирус.Вчера китайски експерт потвърди, че този вирус може да се предава между хора. Той поражда безпокойство, защото е от същото семейство като вируса на тежкия остър респираторен синдром, отнел живота в периода 2002-2003 г. на 774 души по света, от които 349 в Китай и 299 в Хонконг.Световната здравна организация свика извънредна среща заради появата на новия вирус.СЗО обяви срещата, след като експерти потвърдиха, че коронавирусът, от който са заразени над 200 души и който предизвиква подобна на пневмония болест, може да бъде предаван от човек на човек.СЗО ще реши дали да обяви международно извънредно положение в сферата на общественото здраве.Здравните власти в Китай съобщиха, че четвърти човек е починал от пневмония в град Ухан след разразяването на новия коронавирус.", "date": "2020.01.21", "title": "Новият убийствен вирус с поредна жертва, плъзна и в Австралия"}
{"url": "http://www.cross.bg/chovek-bolni-svikva-1623247.html", "text": "/КРОСС/ Световната здравна организация (СЗО) свиква спешна среща заради новата зараза от Китай - коронавирус.До момента 198 души са регистрирани като болни, трима са загинали, а 14 от лекарите, грижили се за болни пациенти, са в тежко състояние.От СЗО отбелязват, че вирусът се предава от човек на човек, а не както се смяташе досега от животни на човек.", "date": "2020.01.21", "title": "СЗО свиква спешна среща заради китайската чума"}
{"url": "http://www.cross.bg/koreya-severna-iska-1623280.html", "text": "/КРОСС/ Предизвикателствата пред американския президент Доналд Тръмп са много – импийчмънт у дома, предизборна кампания, търговските конфликти с Китай, военно напрежение с Иран, проблеми в Сирия, Либия и Афганистан.На фона на всичко това не изглежда изненадващо, че след сблъсъка миналата година Северна Корея не намира място в приоритетите на Белия дом, пише Bloomberg. Годините на разговори, включително двете срещи на върха, не показаха голям напредък по отношение ограничаването на ядрените амбиции на Пхенян.Това не означава, че Северна Корея не може да създаде проблеми за американския президент, който се подготвя за изборите през ноември. Режимът на Ким Чен-ун може да е потаен и изолиран, но не иска да бъде игнориран. Преди всичко Ким иска международно признание на Северна Корея като ядрена сила и място на масата с по-големите играчи.Северна Корея има дълга история в крайните действия, за да накара страните да си сътрудничат с нея или да ѝ дадат икономически отстъпки.Вече има сигнали, че страната тихомълком е рестартирала някои ядрени операции. Тя все още се въздържа от тестване на ракети с голям обсег на действие (които на теория биха могли да ударят САЩ), но това не означава, че няма да го направи, ако наистина иска да привлече вниманието на Тръмп.Има и други сигнали, че Пхенян е готов да разтърси ситуацията. Според съобщения страната е заменила своя външен министър, който беше на поста от 2016 г. насам, с Ри Сон-гуон - бивш офицер от армията. Това може да подскаже по-трудна линия напред в отношенията между Вашингтон и Пхенян.", "date": "2020.01.21", "title": "Една държава може да утежни ситуацията за Тръмп"}
{"url": "http://www.cross.bg/rodilnata-rityala-denya-1623232.html", "text": "/КРОСС/ На  (вторник) от . екипът на Първа САГБАЛ „Света София“ ще отбележи Деня на родилната помощ, известен още като Бабинден, с ритуала „миене на ръце“. Събитието ще се състои в рапортната зала.В ритуала ще се включи акушерка със своето бебе, тя стана майка в болницата миналата година.На събитието ще присъстват Йорданка Фандъкова, кмет на Столична община,  Дончо Барбалов, заместник-кмет по направление “Финанси и здравеопазване“. ", "date": "2020.01.21", "title": "Екипът на Първа САГБАЛ „Света София“ ще отбележи Деня на родилната помощ"}
{"url": "http://www.cross.bg/bivsh-ministur-georgi-1623230.html", "text": "/КРОСС/ , дългогодишен главен оперативен директор на „УниКредит Булбанк\", директор на бизнеса на \"УниКредит\" в Италия;, маркетинг мениджър в \"Маркетинг и реклама\" на ВГБ;, композитор, бивш министър на културата;, актриса;, дизайнер;, джаз певица;, юрист, съдия в Апелативен съд - София;, изобретател;, бивш главен секретар на МВР;, бивш министър на труда и социалната политика;, бизнесмен, съсобственик на \"Технополис\"; ", "date": "2020.01.21", "title": "Родени на 21 януари"}
{"url": "http://www.cross.bg/chasa-provede-babinden-1623229.html", "text": "/КРОСС/ От 09.30 часа в хотел ИнтерКонтинентал София на голямата сцена ще се проведе първата конференция „Златните сърца говорят“.От 09.30 часа 27-и състав на Софийски градски съд ще проведе разпоредително заседание по делото срещу Герман Костин.От 09.30 часа 25-и състав на Софийски градски съд ще заседава срещу Румен Сергиев, обвинен за укриване на данъци в особено големи размери.От 10.30 часа в болница „Надежда“ ще се състоят водосвет, традиционен ритуал с измиване на ръце и специална изложба, посветени на Деня на родилната помощ.От 11.00 часа екипът на Първа САГБАЛ „Света София“ ще отбележи Деня на родилната помощ, известен още като Бабинден, с ритуала „миене на ръце“.От 12.00 часа в Аулата на СБАЛАГ „Майчин дом“ ще се проведе традиционният ритуал „Поливане“ по повод Деня на родилната помощ – Бабинден.От 13.00 часа в централата на ПП АБВ на улица „Врабча“ 23 ще се проведе пресконференция.От 18.00 часа в Книжен център „Гринуич“ ще бъде представена на книгата „Световната PR революция“.От 11.30 часа в Детска градина №8 „Вечерница“ ще се проведе церемония по откриване на обект Детска градина №8 „Вечерница“, реализиран по проект: „Обновяване и модернизация на образователната инфраструктура в Благоевград“, Договор №BG16RFOP001-1.008-0009-C01/13.02.2018г.От 19.00 часа в Драматичен театър „Никола Вапцаров” – Благоевград ще бъде представен спектакълът „Под манастирската лоза“.От 11.00 часа в сградата на „Кариерен център“ към ДРСЗ – Бургас на ул. „патриарх Евтимий“ 32 ще се проведе съвместната пресконференция на ДРСЗ – Бургас, ДБТ - Бургас, РДСП - Бургас и ДОИТ – Бургас.От 17.30 часа в галерия „Георги Баев“ фото любители от 13 до 50-годишна възраст ще подредят девета изложба.От 10.00 часа в сградата на АГ болница за отразяване на професионалния празник на родилната помощ - Бабинден.От 12.00 часа в Майчин дом - Варна ще бъде отбелязан Бабинден.От 13.30 часа на сцена „Ротонда“ във ДТ „Стоян Бъчваров“ ще се състои пресконференция по повод премиерата на постановката „Отело\", както и на инициативата „Театърът чете\".От 18.00 часа в Градската художествена галерия, ще бъдат връчени свидетелства за дарения на художниците, които обогатили фонда на галерията през последните пет години.От 11.00 часа в Клуба на пенсионера и инвалида ще се проведе Отбелязване на 15-годишнината на Клуб „Светлина“ и пресъздаване на празника Бабинден.От 12.00 часа в Родилно отделение при МБАЛ „Д-р Стефан Черкезов“ ще бъде отбелязан Бабинден. Ще има и тържество за орисване на първото великотърновче, родено през 2020 година.От 15.00 часа в Дома за възрастни хора ще се проведе отбелязване на празника Бабинден.От 19.00 часа в зала „Възраждане“ ще се състои спектакълът „Разделям двойки по домовете“.От 16.00 часа в заседателната зала на Общината ще се проведе заседание на Постоянната комисия по спорт, децата, младежта и НПО.От 17.00 часа в зала „Панорама“ ще се проведе извънредно заседание на Общинския съвет.От 09.30 часа в зала 1 Окръжен съд - Пловдив ще разгледа дело срещу подсъдимия М. А. е повдигнато обвинение в това, че без съответно разрешение – лиценз, издаден от БНБ, извършвал по занятие банкови сделки по смисъла на Закона за банките и Закона за кредитните институции, за които се изисква разрешение.От 10.30 часа в зала 5 Окръжен съд - Пловдив ще заседава срещу подсъдимите И.А. и М. А.От 11.00 часа в сградата на дирекцията „Пожарна безопасност и защита на населението“ на официална церемония в Пловдив ще бъдат обявени победителите в областния етап на конкурса „Пожарникар на годината 2019“.От 13.30 часа в зала 10 Районен съд – Пловдив ще заседава по дело срещу подсъдимият В.Д. е обвинен за престъпление по чл.325, ал.2, вр. ал.1 НК, за това, че на 12 юни 2018 г. в гр. Пловдив е извършил непристойни действия, грубо нарушаващи обществения ред.От 11.00 часа в Драматичния театър ще бъде представен спектакълът „Пинокио“.От 14.00 часа ще бъде отбелязан Бабинден в Народно читалище „Св. Климент Охридски 1858“.От 18.00 часа в Художествена галерия ще бъде открита изложбата живопис и графика на Георги Динев.От 18.30 часа в залата на първия етаж на Регионална библиотека „З. Княжевски“ ще бъде прожектиран филмът „Приказният замък“.", "date": "2020.01.21", "title": "Предстоящи събития в страната за 21 януари"}
{"url": "http://www.cross.bg/kategoriya-godina-sportisti-1623231.html", "text": "/КРОСС/ За пета поредна година министерството на младежта и спорта и Българският спортен тотализатора (БСТ) отличиха най-добрите спортисти и треньори по време на церемонията “Нощта на шампионите”. Победителите в седемте категории си разделиха парични премии в размер на 215 000 лв. За първи път в историята на наградите двама спортисти поделиха премията за номер едно у нас. Министърът на младежта и спорта Красен Кралев връчи чекове за 25 000 лв. на Тайбе Юсеин и Владимир Илиев. През 2019 г. Юсеин триумфира с европейската титла по борба в категория до 62 кг. Освен това тя спечели сребърен медал от Световното първенство и завоюва квота за Олимпийските игри в Токио. Илиев донесе най-големия успех за мъжкия ни биатлон с второто си място в индивидуалната надпревара на 20 км на Световното първенство в Швеция. “Искам да поздравя всички Вас за положения труд и за постиженията Ви през изминалата 2019-та година. Вашите успехи са плод на талант, но и на големи усилия, старание и себераздаване. Искам да Ви благодаря, че за поредна година с цялото си сърце защитавахте честта на България на международните спортни форуми. Изпратихме една добра година, но можехме и повече. Надявам се, че 2020-та ще ни донесе много поводи за радост, за гордост и за самочувствие. Имаме поводи за оптимизъм с поглед към Олимпийските игри в Токио, които вече са на прага ни”, заяви министър Красен Кралев в приветствието си към гостите на церемонията. Той изтъкна, че през 2019 г. млади български спортисти са направили пробив в спортове, в които страната ни няма традиции. “Спокоен съм за бъдещето на българския спорт. Грижата за младите ни спортисти продължава да е сред основните приоритети на Министерството на младежта и спорта”, допълни Кралев.Двама специалисти разделиха наградата в категория „Треньор №1 на България“. Премия по 25 000 лв. получиха наставникът на националния отбор по вдигане на тежести Иван Иванов и главният треньор на ансамбъла по художествена гимнастика Весела Димитрова. За четвърта поредна година нейните възпитанички Симона Дянкова, Мадлен Радуканова, Лаура Траатс, Стефани Кирякова и Ерика Зафирова са най-добрият отбор у нас. Те получиха премия в размер на 50 000 лв.В категория „Млад спортист №1 на България до 23 години“ за 2019 г. победител е щангистът Божидар Андреев. През миналата година той спечели две европейски титли и бронзов медал от Световното първенство. Андреев и неговият треньор Пламен Братойчев получиха премии по 10 000 лева.В категория „Млад спортист №1 на България до 18 години“ беше отличена фехтовачката Йоана Илиева. Тя и треньорът й Ивайло Воденов получиха премии по 10 000 лв.В категория „Млад спортист №1 на България до 16 години“ за 2019 г. наградата получи плувецът Йосиф Миладинов, който заедно с наставника си Стефан Георгиев получиха чекове за 5000 лв.В категория “Спортист с увреждания №1 на България” беше награден световният шампион в бягането на 1500 м Християн Стоянов. Неговата премия е в размер на 10 000 лв., а тази на треньора му Евгени Игнатов е 5000 лв.По време на церемонията министър Красен Кралев връчи найвисокото държавно отличие в областта на спорта “Венец на победителя” на заслужили спортисти, ръководители и деятели. Отличени бяха Кирил Домусчиев, Петър Попангелов, Валентин Михов, Александър Томов, Йото Йотов, Цено Ценов, Таня Богомилова, Александър Александров и Георги Аврамчев.Наградите в отделните категории по време на “Нощта на шампионите” бяха връчени от изпълнителния директор на Българския спортен тотализатор Дамян Дамянов, зам.-председателя на Парламентарната комисия по въпросите на децата, младежта и спорта Боряна Георгиева, заместник-кмета на София Дончо Барбалов, заместник-председателя на Българския олимпийски комитет Йорданка Благоева, президента на Европейския съвет по борба и вицепрезидент на Международната федерация по борба Цено Ценови и ректора на Национална спортна академия \"Васил Левски\" проф. Николай Изов. ", "date": "2020.01.21", "title": "Тайбе Юсеин и Владимир Илиев са най-добрите спортисти на България за 2019 г."}
{"url": "http://www.cross.bg/gripna-sapareva-karnobat-1623235.html", "text": "/КРОСС/ Обявена е грипна епидемия на територията на общините Дупница и Сапарева баня, съобщават от Регионална здравна инспекция – Кюстендил.За миналата седмица заболеваемостта от грип и остри респираторни заболявания в Дупница е 242 на 10 хил. души, а за Сапарева баня отчетените стойности са 263 на 10 хил. души.Разпоредено е незабавно изпълнение на всички предпазни мерки за ограничаване на заболеваемостта. Преустановят се консултациите на бременни жени и на кърмачета, профилактични прегледи и имунизации, планови операции в болниците, свижданията в лечебните заведения.Дадено е предложение до Регионалния инспекторат по образование да прекратени временно всички учебни занятия в училищата, действащи на територията на дветеобщиниОт днес учениците в община Карнобат са в грипна ваканция. Кметът Георги Димитров е издал заповед, че от вторник до четвъртък (включително) ще са неучебни дни. Заповедта е оповестена във фейсбук-профила на кмета:„Скъпи ученици, тъй като имам сериозни основания, а и желая да не боледувате Ви информирам, че от утре сте в ГРИПНА ВАКАНЦИЯ. Обявявам за неучебни дните – 21, 22 и 23 януари/вторник, сряда и четвъртък/. Молбата ми е да си стоите у дома на топло, да не се събирате на обществени места – с приятели и съученици, за да ограничим разпространението на грипния вирус“.В заповедта се посочва, че се въвежда строг ежедневен филтър в детските заведения, като болните деца няма да се приемат. Нарежда се да се ограничат масовите мероприятия – концерти, събрания, спортни прояви и др.Контрол по изпълнението на заповедта се възлага на зам.-кмета Мария Генова.", "date": "2020.01.21", "title": "Обявиха грипна епидемия в Карнобат, Дупница и Сапарева баня"}
{"url": "http://www.cross.bg/voda-pernik-mineralna-1623236.html", "text": "/КРОСС/ Един милион литра минерална вода ще получи Перник заради водната криза. Количеството е отпуснато от държавния резерв.Перник – ден 65-и. Режимът на водата продължава. Затова и към миньорския град за пореден ден се доставят хиляди литри минерална вода.Водата пристига с камиони от базата на държавния резерв в Плевен. От там бутилките се изпращат към нуждаещите се.Страната ни разполага с около 20 бази, в които се съхраняват резервите. Точната локация и количеството резерви в тях са класифицирана информация.Резерви се освобождават в кризисни ситуации по искане на засегнатия град или община. Какво количество да се отпусне предлага Агенцията за държавен резерв и военновременни запаси, а процедурата се задейства до дни.\"Нашата роля е да се намесим, докато се намери трайно решение на въпроса. Агенцията разполага с необходимите запаси, за да реагира при подобна криза в друго населено място. Още веднага е задвижена процедура за купуване на нови количества вода и храни, които да попълнят запасите, които сега ще предоставим на Перник\", обясни Асен Асенов, зам.-председател на Агенция \"Държавен резерв и военновременни запаси“.Бутилките с вода се раздават приоритетно на детски градини, училища, социални домове и болници. За да се избегне напрежение и саморазправа между жителите, правилата при раздаването на вода са по-стриктни. Освен вода, безвъзмездно се дарява и храна.В следващите дни градът очаква помощ и от Община Петрич.", "date": "2020.01.21", "title": "Един милион литра минерална вода ще получи Перник"}
{"url": "http://www.cross.bg/chasa-monitor-telegraf-1623234.html", "text": "/КРОСС/  - Всеки трети българин не плаща сметките навреме; - Министърът на икономиката Емил Караниколов пред столичните общинари: Водата не е на софиянци, но София ще има кран, с който да я спре за Перник; - БСП внесе вота, ГЕРБ сигурни, че няма да мине, но отложиха гласуването за другата седмица; - Националната лотария сезира Еврокомисията за държавния монопол, който ще наруши конституцията; - Иманяри пробутват фалшиви римски жетони за жрици; - Всеки 10-и литър към \"Студена\" се губи в почвата; - Над 3 млн. автомобили с „Гражданска отговорност\"; - Трифон Зарезан уби Свети Валентин; - Тежки присъди и за непълнолетни убийци; - Минимум по 120 хил. лева на община да си прави план; - Бургас с близо 750 дка нови промишлени зони; - Паякът ни праща SMS от утре; - Борисов в Давос на среща на икономическите лидери; - Христо Радков, председател на управителния съвет на Българско обединение на шофьорите: Ако излезем на контрапротест за шофьорските курсове, какво ще решат министрите тогава?; - Диян Стаматов, председател на Съюза на работодателите в системата на народната просвета на България и директор на 119-о СУ: Сваленият от горните класове учебен материал трябва да се върне на мястото му; - Кирил Вътев, член на Контролния съвет на Асоциация на месопреработвателите: Кебапчето вече не ухае на свинско; - Проф. Петър Иванов - шеф на Демографския институт към БАНИ, пред „Труд\": Никой не иска, а и не може да пребори умирането на България;- Зло ли е държавният монопол на тотото?; - Водата трябва да е по-скъпа, за да не останем на сухо; - Духът на чиновник Душко е жив; - Добре е, но трябва по-добре; - Планова икономика в дясна среда; ", "date": "2020.01.21", "title": "Преглед на печата за 21 януари"}
{"url": "http://www.cross.bg/forym-davos-ikonomicheski-1623237.html", "text": "/КРОСС/ Около 3 000 ще бъдат участниците в  Световния икономически форум, който започва днес в Швейцария. Сред тях президентът на САЩ Доналд Тръмп, канцлерът на Германия Ангела Меркел.Това е 50-ата годишна среща на форума, който с времето се е превърнал в ефективен и влиятелен инструмент на световната икономика и политика, в място за преговори и срещи и постигане на различни договорености.Темата на тазгодишната среща в Давос е „Заинтересовани страни за един кохерентен и устойчив свят“, като дискусиите са фокусирани върху седем основни акцента: „Как да спасим планетата“, „Технологии за добро“, „Един здрав свят“, „Прозрачен бизнес“, „Обществото и бъдещето на труда“, „По-добрия бизнес“ и „Отвъд геополитиката“.В рамките на Световния икономически форум българският премиер Бойко Борисов ще участва в сесията на тема „Диалог за дипломацията на Западните Балкани“. Той пристигна в понеденик вечерта в Швейцария.Участието му във форума в Давос е повод той да потвърди позицията си относно значението на диалога и полагането на общи усилия за преодоляването на растящите глобални предизвикателства. В контекста на дискусията за икономическото развитие на Централна и Източна Европа, премиерът ще засегне темата за предложения от Европейската комисия Европейски зелен пакт и борбата срещу климатичните промени.", "date": "2020.01.21", "title": "Започва Световният икономически форум в Давос"}
{"url": "http://www.cross.bg/babinden-stil-voda-1623238.html", "text": "/КРОСС/ Днес по стар стил се отбелязва Бабинден. Той е посветен на възрастните жени, които в миналото са помагали на родилките. От 1951-ва година Бабинден е обявен за Ден на родилната помощ и на акушерките и гинеколозите.Празникът се свързва с обичая „поливане”. Майките с деца до тригодишна възраст наливат прясна вода. Всяка жена подава на бабата сапун, полива вода да се измие и я дарява с пешкир. След това бабата избърсва мокрите си ръце в полите на невестите – да са плодовити и лесно да раждат.  ", "date": "2020.01.21", "title": "Отбелязваме Бабинден по стар стил"}
{"url": "http://www.cross.bg/godina-tazi-otdelenieto-1623284.html", "text": "/КРОСС/ Три пъти подскочи началникът на АГ отделението в „УМБАЛ-Пловдив“ д-р Венцислав Демирев, преди да разчупи красиво декорираната с розово и синьо бебе пита в Деня на родилната помощ. Повече момчета ще се раждат през тази година, изстреля старшата акушерка Любомира Тошева, след като за секунди преброи парчетата. Според поверието това означава, че предстои война, разтълкуваха някои. Повече момчета се раждат в добрите години – когато има храна, спокойствие, мир и хармония, опонираха други.Тази сутрин по традиция в АГ отделението тържествено бе честван Бабинден, извършен бе и ритуалът „поливане“. За измиването на ръцете на д-р Венцислав Демирев помогна д-р Йоана Згурева, която е неонатолог в болница \"Пловдив\" и очаква своята първа рожба през юни. Категорична е, че ще роди тук, защото изцяло се доверява на професионализма на колегите си.Гост на празника беше кметът на район Северен Стоян Алексиев, както и медици и служители на болницата.Нито един инцидент с родилки и бебета няма през миналата година в “УМБАЛ -Пловдив\". В родилното отделение работят 15 лекари и акушерки, които са стабилен екип, те са помогнали на 726 бебета да проплачат през 2019 г., а от началото на тази година – на още 36.Общо ражданията са 713, като от тях 293 са оперативни интервенции, а това е значително по-малко от половината, посочи Тошева. Десет са ражданията, дали живот на близнаци и тризнаци. „Българката вече ражда за първи път средно на 28 години, макар че ние имаме и13-годишна родилка, като и 54-годишна. Щастливи сме, че и при тях всичко премина без проблеми и си заминаха по живо, по здраво вкъщи с бебетата“, заяви д-р Демирев.Изпълнителният директор на болницата д-р Аргир Аргиров връчи на екипа поздравителен адрес от името на ръководството. Той пожела на целия персонал да бъдат здрави и заредени с положителни емоции и сили, за да изпълняват своята мисия. След това награди за отличната им работа д-р Семра Халил и акушерка Нина Хаджийска от АГ отделението, както и д-р Йоана Згурева и на д-р Елена Атанасова от Неонатология.Кметът на Северен Стоян Алексиев също поздрави присъстващите на тържеството и подчерта, че трудът на акушер-гинеколозите и на акушерките е тежък, много отговорен и всеотдаен, защото от техните усилия зависят животът и здравето, както на майките, така и на бебетата. Той пожела в „УМБАЛПловдив“ през тази година да се родят повече деца, а първото бебе за 2021 г. да проплаче тук секунда след полунощ.Отец Теодосий и отец Петър, които всяка седмица служат в параклиса „Св. Пантелеймон“ в лечебното заведение, отслужиха водосвет за здраве и благоденствие на персонала и пациентите. Отец Петър припомни, че не само родилките, но и медиците минават през много страдания, тревоги и притеснения, докато доведат всичко до добър и радостен край, а отец Теодосий издаде, че третото и четвъртото дете на колегата му са родени в тази болница.  ", "date": "2020.01.21", "title": "Бабинден в АГ отделението на „УМБАЛ-Пловдив“"}
{"url": "http://www.cross.bg/teheran-raketi-chasa-1623241.html", "text": "/КРОСС/ Вторият предварителен доклад на Гражданската авиация на Иран разкрива, че украинският пътнически самолет, свален край Техеран, е бил поразен с две зенитни ракети с малък обсег на действие. Докладът посочва, че машината „Боинг” 737-800 на компанията „Международни авиолинии на Украйна” е била свалена от зенитно-ракетен комплекс  „ТОР-М1”, който е стрелял от северна посока.Попаденията били направени, докато самолетът е бил на около 2400 метра надморска височина, над жилищен район. Машината загубила височина, ударила се в атракция от увеселителен парк, паднала на земята, пресякла футболно игрище, напълно се разрушила и частите се подпалили.Самолетът излетял в 6:12 часа местно време на 8 януари. Загубен е от радарите за първично наблюдение само 3 минути по-късно, а от радарите за вторично наблюдение в 6:18 часа.Иранските власти, макар и с няколко дни закъснение, признаха че са свалили самолета, който по погрешка е бил помислен за американска крилата ракета.Тогава Техеран беше в пълна бойна готовност, след като бяха изстреляли балистични ракети по американски позиции и очакваха ответен удар от САЩ.", "date": "2020.01.21", "title": "Украинският самолет край Техеран е бил свален с две зенитни ракети"}
{"url": "http://www.cross.bg/sreshta-davos-borisov-1623233.html", "text": "/КРОСС/ Министър-председателят Бойко Борисов пристигна в Швейцария, където ще участва в Годишната среща на Световния икономически форум в град Давос. Това е 50-ата годишна среща на форума, който с времето се е превърнал в ефективен и влиятелен инструмент на световната икономика и политика, в място за преговори и срещи и постигане на различни договорености.Темата на тазгодишната среща в Давос е „Заинтересовани страни за един кохерентен и устойчив свят“, като дискусиите са фокусирани върху седем основни акцента: „Как да спасим планетата“, „Технологии за добро“, „Един здрав свят“, „Прозрачен бизнес“, „Обществото и бъдещето на труда“, „По-добрия бизнес“ и „Отвъд геополитиката“.Участието на министър-председателя Бойко Борисов във форума в Давос е повод премиерът да потвърди позицията си относно значението на диалога и полагането на общи усилия за преодоляването на растящите глобални предизвикателства.В контекста на дискусията за икономическото развитие на Централна и Източна Европа, премиерът ще засегне темата за предложения от Европейската комисия Европейски зелен пакт и борбата срещу климатичните промени.На вниманието на премиера Бойко Борисов ще бъде и европейската перспектива на Западните Балкани и развитието на този стратегически важен за ЕС регион.В качеството си на съпредседател на Берлинския процес, през настоящата година България ще продължи да се застъпва за интеграционния процес в ЕС на Западните Балкани, тъй като това е инструмент за постигане на стабилност, мир и просперитет в региона. ", "date": "2020.01.21", "title": "Бойко Борисов пристигна в Давос за Годишната среща на Световния икономически форум"}
{"url": "http://www.cross.bg/maksim-ychenie-izpovednik-1623135.html", "text": "/КРОСС/ Преп. Максим Изповедник е един от най-големите и авторитетни църковни отци и учители на Православието.Той е пламенен защитник на чистотата на православната вяра, запечатал верността си към нея с мъченическия подвиг на изповедничеството. В своето богословие св. Максим разработва православното учение за двете воли, съответстващи на двете естества - Божествено и човешко, в Богочовешката Личност на Сина Божий Иисус Христос, и така става изразител на догматическата истина на Вселенската църква срещу монотелитската ерес. Неговото учение по този важен въпрос залегнало в основата на вероопределението на VI Вселенски събор (681 г. сл. Р. Хр.).Преп. Максим Изповедник е бил един от най-високообразованите мъже на своето време.Той е блестящ познавач на главните направления на древногръцката философия, от чието идейно наследство учителите на Църквата черпели изразни средства за по-ясното и точно формулиране на християнското богооткровено учение.Дълбоко ерудиран и проникнат от духа на светоотеческото богословие, познаващ отлично богатото идейно съдържание на Христовото учение, духовното наследство и дълбоките корени на Църковното предание, св. Максим се проявил като плодовит християнски мислител и авторитетен учител на истините на вярата.", "date": "2020.01.21", "title": "Св. Mаксим Изповедник"}
{"url": "http://www.cross.bg/matematika-zhivota-vsichko-1623131.html", "text": "/КРОСС/ \"В живота всичко е математика, единствено чрез известното можем да стигнем до неизвестното.\"Наполеон Бонапарт", "date": "2020.01.21", "title": "В живота всичко е математика"}
{"url": "http://www.cross.bg/temi-i-gosti-v-sytreshnite-blokove-na-televiziite-na-yanyari-1623228.html", "text": "/КРОСС/   Решения за Перник - въпроси и отговори за пътя на водата; Край Рударци: доброволци се заеха да почистят каптажите - как ще мине водата?; Какви присъди трябва да получат непълнолетните престъпници - адвокатът Марин Марковски и депутатът Маноил Манев; Грипът настъпва - кои са опасните щамове и как се лекуват?; Кой ще понесе отговорност за тормоза и издевателствата над пациенти в пловдивски дом за възрастни хора с деменция?; За вота на недоверие, водната криза и нейното решението. Гост в студиото е Корнелия Нинова; Как мними служители на фонд \"Земеделие\" искат пари от ловци за ненужни регистрации?; На Бабинден. Какво е да помагаш за раждането на живот всеки ден?; ", "date": "2020.01.21", "title": "Теми и гости в сутрешните блокове на телевизиите на 21 януари"}
{"url": "http://www.cross.bg/voiina-godini-bulgarskata-1623139.html", "text": "/КРОСС/  - По нареждане на папа Юлий II е образувана армията на Ватикана - Швейцарската гвардия. - Английският парламент осъжда на смърт за държавна измяна съпругата на крал Хенри VIII - Катрин Хауърд, която по-късно е екзекутирана. - Царят на Русия Петър I пристига в Лондон, за да премине тримесечен теоретичен курс по корабостроене. - Императрица Екатерина II одобрява план за създаване на Дом за сираци и подхвърлени деца. - Френската революция: След като е намерен за виновен в държавна измяна от Конвента, френският крал Луи XVI е гилотиниран пред възторжена тълпа в Париж. - По заповед на Високата порта трима български владици - Панарет Пловдивски, Иларион Ловчански и Иларион Макариополски са заточени в Измит. - В Княжество България се учредява Статистическо отделение към Министерството на правосъдието. - Разкрит е заговор на майор Коста Паница за убийство на княз Фердинанд I и премиера Стефан Стамболов, за което Паница е осъден на смърт и разстрелян.- Кралица Виктория умира на 81 години, след 63 години на престола на Великобритания. Наследена е от Едуард VII, който е първи от династията Сакс-Кобург-Гота (по-късно преименувала се на Уиндзорска).- Американският лекар Франсис Раус изолира първия онкогенен вирус, който причинява саркома по кокошките. - В Ленинград са отворени гробовете на руските царе, скъпоценностите им са взети и предадени на държавата. - Втората световна война: Германските войски започват настъпление в Северна Африка. - Георги Исерсон е осъден от Военния трибунал на Приволжския военен окръг на 10 и допълнително 5 години в трудововъзпитателен лагер. - Втората световна война: Австралия и Нова Зеландия подписват пакт за съвместни отбранителни действия.- Стефан е избран за екзарх на Българската православна църква след като Българската екзархия е без екзарх от 1915 г.- В Народна република България е основано „Дружество за ООН\" с председател академик Георги Наджаков.- В САЩ е пусната първата атомна подводница „Наутилус\". - В Техеран е убит министър-председателят на Иран Хасан Али Мансур. - Джордж Харисън от групата Бийтълс сключва брак с фотомодела Пати Бойд. - Виетнамска война: Започва главната атака в битката при Ке Сан.- Бомбардировач B-52 с четири водородни бомби се разбива близо до Военновъздушната база Туле в Гренландия и големи количества плутоний изтичат върху леда. - Осъществен е първият редовен полет на свръхзвуковия пътнически самолет Конкорд.- В Италия официално са разрешени абортите. - Пол Маккартни става първият музикант, чието състояние надминава един милиард долара. - В Белмопан, столицата на Белиз, вълненията поради увеличаването на данъците прерастват в бунт. ", "date": "2020.01.21", "title": "21 януари в историята"}
{"url": "http://www.cross.bg/kmetut-lovech-bebeta-1623283.html", "text": "/КРОСС/ За да поздравят за Деня на родилната помощ (Бабинден), 21 януари, кметът на Община Ловеч Корнелия Маринова и заместник-кметът Венцислав Христов посетиха АГотделението и неонатологичното отделение към МБАЛ „Проф. д-р Параскев Стоянов\".Бабинден е празник, свързан с родилните обичаи и е посветен на „бабите“ – жените, които помагат при раждане, както и на младите булки и невести, които са раждали.Гостите бяха посрещнати от изпълнителния директор на заведението д-р Румяна Нановска, от д-р Петя Станчева и останалите доктори, медицински сестри, родители.Кметът Корнелия Маринова се обърна към присъстващите с думите: „От вас тук тръгва всичко – животът, бъдещето на Ловеч.На присъстващите родители искам да кажа, че този момент ще го запомните завинаги, защото раждането на децата са най-важното нещо. Към ръководството на болницата отправям покана - ние сме отворени за всякакви срещи и инициативи, за нас е важно вашето мнение, вашия честен труд и общото ни желание е болницата да стане едно престижно лечебно заведение. Бъдете здрави и все така отзивчиви и отдадени на своето призвание!“Д-р Румяна Нановска благодари от името на всички присъстващи. След това кметът връчи подаръци и цветя на родителите на децата, родени в края на м.г. и в началото на тази. Както сме писали, бебета се наричат Фабио и Слави.От началото на годината в АГ-отделението на д-р Стефан Чичев са се родили седем бебета, шест в момента са тук. Кметът и зам.-кметът минаха по болничните стаи и разговаряха с щастливите майки и роднини. ", "date": "2020.01.21", "title": "Кметът на Ловеч раздаде подаръци на родилки за Бабинден"}
