{"url": "http://www.cross.bg/ppichinata-vizyalnata-tochno-1585357.html", "text": "/КРОСС/ Рано тази сутрин Instagram претърпя един от най-големите си сривове, а мнозина потребители - предимно от Великобритания, Белгия, Холандия, Люксембург и Австралия се оплакаха от това, че социалната мрежа не работи.Нито мобилната, нито версията за настолни компютри и лаптопи функционирала, но проблемът вече е оправен. ", "date": "2018.10.03", "title": "Потребители се оплакаха от неработещ Instagram"}
{"url": "http://www.cross.bg/hemodializa-bolnitza-vidin-1585358.html", "text": "/КРОСС/ 50-годишен мъж на хемодиализа е починал днес следобяд, а причината се установява, съобщи Людмил Харалмпиев, нефролог във Видинската болница. Мъжът е трябвало да бъде подложен на диализа в понеделник в болница \"Света Петка\" в града, но е дошъл в по-късен час и апаратурата не е работила. Пропуснал е следващата процедура и след като му се е влошило състоянието днес е постъпил в \"Спешна помощ\". Преди да бъде подложен на хемодиализа е починал, обясни Харалампиев.След сигнал на пациенти от Видин днес на посещение в местната болница пристигна омбудсманът Мая Манолова. Тя провери отделението по хемодиализа, а по-късно ще се срещне с ръководството на здравното заведение.Ако някой си прави тънки сметки на гърба на тежко болни хора и ако това са причините за разтакаването и непускането на алтернативен център по хемодиализа във Видин, то това е най-тежкото действие, което може да се направи срещу хората. Няма да оставя този въпрос така. Лично съм написала няколко препоръки и съм провела достатъчно много разговори.Омбудсманът обясни, че има подадени сигнали от пациенти за състоянието на единствения център по диализа във Видин от месеци.", "date": "2018.10.03", "title": "Пациент почина след забавяне на хемодиализа във Видинската болница"}
{"url": "http://www.cross.bg/skripal-pytin-rysiya-1585356.html", "text": "/КРОСС/ Президентът на Русия Владимир Путин смята, че Сергей Скрипал е измет и предател, предава \"Някои информационни източници прокарват мисълта, че господин Скрипал едва ли не е правозащитник\", заяви Путин на пленарно заседание на форума \"Руска енергетическа седмица\", в отговор на въпрос за санкциите срещу Русия и случая \"Скрипал\".\"Той е просто шпионин и предател на Родината\". \"Той е просто измет и това е всичко\", добави президентът.Само преди дни британски медии писаха, че трети офицер от руското военно разузнаване е извършвал разузнавателна мисия преди отравянето на бившия руски шпионин Сергей Скрипал, е идентифициран от британската полиция за борба с тероризма и службите за сигурност.Преди това Великобритания поиска от Русия да екстрадира двама мъже, заподозрени в извършването на нападението с нервнопаралитично вещество над бившия руски двоен агент Сергей Скрипал и дъщеря му Юлия в английския град Солсбъри в началото на март. Британските служби смятат, че Путин лично е наредил убийството на Скрипал.\n\t\t\t\t\t ", "date": "2018.10.03", "title": "Путин: Скрипал шпионин и предател на Родината (видео)"}
{"url": "http://www.cross.bg/zayavleniya-noemvri-podavane-1585359.html", "text": "/КРОСС/ Днес, 3 октомври 2018 г. министърът на транспорта, информационните технологии и съобщенията, с Решение № РК-3 от 03.10.2018 г., одобри Обявление за поправка на Обявление № 2018/S 127-290417, публикувано в Официалния вестник на Европейския съюз на 5 юли 2018 г.Обявлението предвижда срокът за подаване на заявления и оферти за концесионната процедура за летище София да бъде удължен до 22 ноември 2018 г. Крайният срок за подаване на заявления и оферти е 22 ноември 2018 г., 16:30 часа българско време. Заявленията ще бъдат отворени на 23 ноември 2018 г. в 9:00 часа българско време.Обявлението за поправка е изпратено за публикуване в Официалния вестник на Европейския съюз, днес, 3 октомври 2018 г.", "date": "2018.10.03", "title": "С месец се удължава срокът за подаване на заявления и оферти за концесията на летище София"}
{"url": "http://www.cross.bg/miziya-teteven-dypnitza-1585354.html", "text": "/КРОСС/ Правителството одобри допълнителни разходи за 2018 г. в размер на близо 2,8 млн. лв. по бюджетите на Министерството на регионалното развитие и благоустройството и общините Мизия, Дупница и Тетевен.Сумата е предназначена за преодоляване на щетите от бедствията в тези общини и е предложена с решение на Междуведомствената комисия за възстановяване и подпомагане към Министерския съвет, пише БГНЕС.Заложените цели са възстановяване на засегнати обекти вследствие на падналите обилни валежи на 23 и 24 юли тази година в района на Община Тетевен, ремонтни дейности на улици и сгради в Мизия, укрепване на пътя Дяково-Кременик чрез изграждане на подпорна стена.", "date": "2018.10.03", "title": "Кабинетът отпусна още близо 2,8 млн. лв. за щетите в Мизия, Дупница и Тетевен"}
{"url": "http://www.cross.bg/kiril-purva-stepen-1585342.html", "text": "/КРОСС/ На , президентът Румен Радев ще награди видния учен и преподавател и един от най-изтъкнатите отолози и невроотолози в световен мащаб проф. д-р Жак Манян с орден „Св.Св. Кирил и Методий” първа степен за приноса му в квалификацията на български лекари, за издигане на нивото на българската медицинска наука в областта на отологията и оториноларингологията, както и за развитието на българо-френското сътрудничество в областта на науката и образованието. ", "date": "2018.10.03", "title": "Президентът ще удостои проф. д-р Жак Манян с орден „Св.Св. Кирил и Методий” първа степен"}
{"url": "http://www.cross.bg/dzhon-otlichiya-atanasov-1585341.html", "text": "/КРОСС/ На  от  в Гербовата зала на Дондуков 2 държавният глава Румен Радев ще връчи 16-ите президентски отличия „Джон Атанасов“ на млади български учени в областта на компютърните науки в четири категории.·Награда „Джон Атанасов“ – отличието се присъжда за изключителни постижения на български граждани на възраст до 35 години, независимо  дали развиват своята научна и изследователска дейност в България или в чужбина.·Грамоти „Джон Атанасов – ученици и техните преподаватели“, екипни отличия в подкрепа на състезателите ни, постигнали най-високите резултати в международни и национални ученически олимпиади и състезания по информатика и информационни технологии, и на техните преподаватели.·Грамота „Джон Атанасов – дебютен пробив в компютърните науки“ - отличия за  ученици и студенти, постигнали през последната година високи резултати с авторските си проекти.·Грамота „Джон Атанасов – проект с висок обществен принос“ - отличия за  ученици, студенти и млади учени, чиито индивидуални и екипни проекти, дават решения чрез прилагане на компютърни технологии на значими проблеми и предизвикателства в национален и световен мащаб.Наградата „Джон Атанасов“ на Президента на Република България се връчва от 2003 г. насам на изявени в световен мащаб български учени в областта на компютърните науки. Сред лауреатите на високото отличие са настоящи ръководители във водещи изследователски институти и световни компании, които развиват дейност в областта на компютърните науки, включително криптология, компютърна лингвистика, роботика, квантовата информатика. ", "date": "2018.10.03", "title": "Държавният глава Румен Радев ще връчи отличията „Джон Атанасов“ за 2018 година"}
{"url": "http://www.cross.bg/nasa-zemyata-atmosferata-1585344.html", "text": "/КРОСС/ Слънцето навлиза в една от своите най-ниски точки в космическата ера. Слънчевите лъчи не са като всички предходни месеци на 2018 г., а. Новите изследвания показват, че най-високите слоеве на Земята отчитат голямо изстудяване., казва Мартин Млинчак от НАСА.                                  Тези данни бяха оповестени от апарата \"Кибер\" на сателита на НАСА \"Тимед\", който следи емисиите на въглероден диоксид и азотен оксид - две субстанции, които играят ключова роля в енергийния баланс на въздуха от 100 до 300 км над повърхността на Земята.Чрез измерване на инфрачервеното лъчение на тези молекули \"Кибер\" може да определи топлинното състояние на газа на самия връх на атмосферата на Земята, т.е. в слой, който учените наричат термосфера, съобщава Новости, цитирана от БГНЕС., обясни още Млинчак.", "date": "2018.10.03", "title": "НАСА с шокиращи данни: Идва студ, който светът не помни"}
{"url": "http://www.cross.bg/avtomobili-emisii-emisiite-1585353.html", "text": "/КРОСС/Емисиите от въглероден двуокис (CO2) от нови автомобили трябва да намалеят с 40% до 2030 г. и да се ускори навлизането на пазара на електрически автомобили и автомобили с ниски емисии. Това се казва в проектодоклад, гласуван от Европейския парламент.Това е по-амбициозна цел в сравнение с предложеното намаление от ЕК с 30%, с междинна цел от 20% до 2025 г.Производителите, чиито средни емисии на CO2 превишават тези цели, следва да заплащат такса към общия бюджет на Съюза, която ще се използва за повишаване на квалификацията и образованието на работниците, засегнати от структурни промени в автомобилния сектор.Производителите на леки автомобили ще трябва да гарантират, че превозните средства с нулеви и ниски емисии (електрически автомобили или автомобили, които емитират по-малко от 50 г CO2/км) заемат 35% от пазарния дял на продажбите на нови леки пътнически автомобили и микробуси до 2030 г. и 20% до 2025 г.Парламентът призовава Европейската комисия да разработи до 2 години нов план за изпитването на емисии в реални условия с помощта на преносимо устройство като това неотдавна въведено за измерване на емисии NOx. Докато това не стане приложимо, съответствието с настоящия регламент ще се измерва въз основа на данните от устройствата за измерване на разхода на гориво. Изпитването на емисиите на CO2 в реални условия трябва да бъде готово и функциониращо до 2023 г. според евродепутатите.Евродепутатите призовават за подкрепата за европейските производители на акумулаторни батерии.Комисията следва да представи до края на 2019 г. законодателно предложение, което предоставя на потребителите сравнима и надеждна информация относно разхода на гориво, емисиите на CO2 и замърсителите на въздуха на новите коли.От 2025 г. производителите на автомобили ще трябва да докладват въз основа на хармонизирана методика относно емисиите на CO2 през жизнения цикъл на всички нови леки пътнически автомобили и леки търговски превозни средства, пускани от тях на пазара. Транспортът е единственият голям сектор в ЕС, в който емисиите на парникови газове все още се увеличават, се отбелязва в текста. За да се изпълнят ангажиментите, поети в Парижкото споразумение от 21-вата сесия на Конференцията на страните през 2015 г., декарбонизацията на целия транспортен сектор трябва да се ускори по пътя към нулеви емисии до средата на века. ", "date": "2018.10.03", "title": "Европарламентът гласува намаляване на емисиите от нови автомобили с 40%"}
{"url": "http://www.cross.bg/kola-se-samozapali-na-am-trakiya-1585355.html", "text": "/КРОСС/ Кола се запали на автомагистрала „Тракия”. Сигнал е подаден в полицията в Пазарджик около 16.00 часа.Автомобилът се е самозапалил на 100-ия километър в платното в посока Бургас. На място незабавно са изпратени екипи на Пътна полиция и пожарната.Автомобилът е с бургаска регистрация. В него е пътувало семейство. За щастие те не са пострадали. Движението в участъка се извършва в изпреварващата лента. ", "date": "2018.10.03", "title": "Кола се самозапали на АМ „Тракия” "}
{"url": "http://www.cross.bg/narodniyat-predstavitel-topchiev-1585338.html", "text": "/КРОСС/ „Доходите в България продължават да са изключително ниски. С това ниво на доходите и отворения трудов европейски пазар е много трудно да се задържат хората у нас. „Визия за България” е основа, по коятопредстои голям дебат. Ние сме отворени за визионерски разговор за България с всички български граждани, защото преходът у нас продължава прекалено дълго. Той ни направинай-бедните и болни в Европа“. Това каза народният представител от ПГ на „БСП за България“ Станислав Владимиров в Неделино, където се срещна с жители на общината, заедно със своите колеги Цветан Топчиев и Никола Динков. Той добави, че Визията е документ, върху който може да се стъпи за цялостна промяна на модела на управление на държавата. „Най-големият проблем в България в момента е демографията. Всъщност, странатавече се намирав демографска смърт”, добави народният представител.„Демографската катастрофа, бедността, нарастващите неравенства и регионалните разлики между различните краища на страната, са сред най-големите заплахи , пред които е изправено днес българското общество. Това каза народният представител Никола Динков. Според него, за да бъдат спрени негативните демографски тенденции, е необходимо на първо място закрилата на семейството и децата да се превърнат в ценност за обществото и приоритет за държавата.„Нужна е активна държавна политика в селското стопанство. Трябва диференцирано субсидиране и ограничаване на едрите земеделски производители, както и въвеждане на таван на субсидията до 60 000 лв.” Това каза народният представител Цветан Топчиев. Според него е нужно приоритизиране на държавното финансиране към малките и средните ферми, както и специално финансиране на младите фермери.", "date": "2018.10.03", "title": "Станислав Владимиров: С това ниво на доходите и отворения трудов пазар е много трудно да се задържат хората у нас"}
{"url": "http://www.cross.bg/brys-vila-birmingamtzi-1585347.html", "text": "/КРОСС/ Мениджърът на \"Астън Вила\" Стив Брус имаше доста неприятна вечер във вторник, макар и тимът му да се добра до равенство 3:3 срещу \"Престън Норт Енд\" с 10 души в мач от поредния кръг в Чемпиъншип, съобщава бтв.Малко преди края на двубоя Брус, който е заплашен от уволнение заради слаби резултати, беше замерен със... зелка от привърженик на бирмингамци.\"За съжаление това показва в какво общество живеем. Хората вече не уважават никого, не признават авторитети. Намирам този инцидент за крайно неуважителен\", каза Брус след срещата. \"Астън Вила\" поведе с 2:0 през първото полувреме, но в началото на второто Джеймс Честър получи директен червен картон и остави домакините с 10 души.Това доведе до 3 безответни гола за \"Престън\", но в 90-ата минута Яник Боласи изравни за 3:3. \"Вила\" можеше и да спечели мача в края на добавеното време, но Глен Уилън пропусна дузпа. Равенството остави бирмингамци на 12-о място в подреждането с 15 точки от 11 мача.", "date": "2018.10.03", "title": "В Англия замериха мениджър със... зелка"}
{"url": "http://www.cross.bg/suveti-organizatzii-deteto-1585349.html", "text": "/КРОСС/ На  председателят на Държавната агенция за закрила на детето д-р Елеонора Лилова инициира провеждането на консултативна среща с представители на обществените съвети и училищни настоятелства на столични училища. Форумът се организира в сътрудничество с д-р Ваня Кастрева – началник на Регионалното управление на образованието (РУО), София-град.Темите, които ще бъдат обсъждани на срещата, са свързани с приоритетните области на Националната стратегия за детето 2019-2030 г. – „Здраве (физическо, психическо и социално благополучие на децата) и здравословен начин на живот“, „Качествено образование“, „Подкрепа на семейството“, „Отдих и свободно време на децата“, „Сигурна и безопасна среда, превенция на насилието и достъп до правосъдие“. Членовете на обществените съвети и училищни настоятелства ще се запознаят и ще дискутират и спазването на основните принципи, заложени в стратегическия документ: - недопускане на дискриминация; - най-добър интерес на детето;- право на живот, оцеляване и развитие;- право на детето да бъде чуто и неговото мнение да бъде взето предвид.Консултационният процес със заинтересованите страни (детски и младежки организации, родители и родителски организации, професионалисти, законодателна и съдебна власт, граждански и други организации, работещи с деца, местна власт, научни и изследователски общности, медии) заема важно място при създаването на новата стратегия. Съгласно общата визия на документа, всяко дете в България трябва да развива своя потенциал в здравословна, сигурна и подкрепяща среда, която гарантира неговата идентичност, достоен живот и човешки права. Срещата ще започне в  в зала „Пресцентър“ на Министерството на труда и социалната политика (ул. „Триадица“ №2).Във връзка с пропускателния режим и капацитета на залата, желаещите да участват в дискусията трябва да заявят присъствието си  на адрес: . ", "date": "2018.10.03", "title": "Председателят на ДАЗД инициира консултативна среща с обществени съвети и училищни настоятелства на столични училища"}
{"url": "http://www.cross.bg/kampaniyata-zavedeniya-koleda-1585350.html", "text": "/КРОСС/ Представители на 22 лечебни заведения сключиха днес договори за дарение на медицинска апаратура от благотворителната инициатива на президента „Българската Коледа“, кампания 2017-2018 година. С подписването на документите, което се състоя на „Дондуков“ 2, започва и процесът на доставка на високотехнологичното оборудване за рехабилитационни центрове, университетски и многопрофилни болници в цялата страна. По-късно в Гербовата зала президентът Румен Радев и съпругата му Десислава Радева се срещнаха с представителите на лечебните заведения и на съорганизаторите на кампанията – Българската национална телевизия и Нова телевизия.Благодарение на дарителите на кампанията 22-те лечебни заведения ще получат съвременна медицинска апаратура на обща стойност 1 790 000 лева. Средствата са събрани по време на последното издание на „Българската Коледа – 2017/2018“, чийто фокус беше  – продължително лечение и рехабилитация. Част от апаратурата е последно поколение високотехнологични роботизирани системи за рехабилитация.Тази благотворителна инициатива е жива в сърцата на българите вече 15 години, заяви президентът Румен Радев. По думите му, успехът на инициативата се дължи на проявената съпричастност и доброта, както и на невероятното партньорство, изградено през годините между съорганизаторите – БНТ и НТВ, членовете на Експертния съвет и водещите лекари – педиатри. Президентът благодари на организаторите за амбицията кампанията да е максимално прозрачна, отговорна и ефективна. Държавният глава отбеляза, че „Българската Коледа“ дава не само надежда за българските деца, а и че всички заедно работим нашето общество да е хуманно и цивилизовано, а това е надежда и за бъдещето. Новата техника, която болниците получават, предоставя и възможност на нашите прекрасни специалисти да прилагат нови, съвременни форми на лечение и да го правят в България, заяви президентът.„Дълбоко благодарен и удовлетворен съм, че обществото ни може да види, че има достойни български лекари, специалисти и професионалисти, отдадени безкористно на своето призвание и своя дълг – бъдещето на България и на нашите деца, подчерта още Румен Радев.Доц. д-р Иван Чавдаров - директор на Специализираната болница за рехабилитация на деца с церебрална парализа „Св. София“, благодари за даренията на екипа на кампанията от името на бенефициентите на „Българската Коледа“. По думите му, благодарение на кампанията и  се български деца могат да се възползват от модерните медицински технологии, които широко се ползват по света.", "date": "2018.10.03", "title": "Представители на 22 лечебни заведения подписаха договори за дарение на апаратура от „Българската Коледа“"}
{"url": "http://www.cross.bg/iiotova-iliyana-zadynaevka-1585351.html", "text": "/КРОСС/ „Българската държава трябва да настоява пред украинските власти за развитието на региона на Южна Украйна, на местата, населени предимно с етнически българи. България трябва да поставя тези въпроси на всички нива.“ Това заяви вицепрезидентът Илияна Йотова след посещението си в селата Задунаевка и Бабата.Вицепрезидентът е категорична, че е необходим нов тип политика за българските общности зад граница. Тя не може да се ограничава само до читалищната дейност и съхранението на обичаите и традициите. „XXI век изисква много повече. Необходими са повече възможности за общи проекти, за български инвестиции в тези региони. Българската държава трябва да привлича тези млади хора да учат и да придобият професионален опит в родината на техните деди“, отбеляза Илияна Йотова.Вицепрезидентът заяви, че българската държава се е отдръпнала от българските общности зад граница. „Обичаме да говорим какви големи родолюбци са, как трябва да се поддържа българското самосъзнание, но на практика правим много малко за нашите сънародници, особено в сравнение с това, което правят Полша и Румъния. Крайно време е политиката ни за българите зад граница да бъде национален приоритет“, изтъкна Илияна Йотова.По думите на вицепрезидента като говорим с Украйна за общото ни бъдеще в Европа, трябва да изясним отношенията помежду си, поставяйки въпросите, които вълнуват сънародниците ни. „С протоколни срещи и потупване по рамото не се прави политика“, отбеляза Илияна Йотова.Голяма бедност и липса на инфраструктура – това видя вицепрезидентът при посещението си в селата Задунаевка и Бабата. „Сякаш това са забравени от бога места. Липсата на перспектива прогонва младите и активни хора и това ще доведе до тотално обезлюдяване. Децата стават все по-малко. През тази учебна година в първи клас в училището в Задунаевка има само 14 деца“, посочи Илияна Йотова.Представителите на българската общност споделиха пред вицепрезидента желанието си да се създаде училище изцяло на български език. Затова е нужна подкрепата на българските институции. „Много е важна инициативата на българските власти, особено на образователното министерство. Практиката на неделните училища е много добра, но те имат само спомагателна роля“, каза Илияна Йотова.В Задунаевка вицепрезидентът бе посрещната с думите „Вие стъпвате по свещена земя!“ и прекрасния български език на децата от училището. „Тук има много история, тя не е само в границите на България“, посочиха местните жители и показаха на Илияна Йотова музея, който разказва за тяхното минало. Вицепрезидентът посети и къщата, където е живял Христо Ботев, докато е учителствал в Задунаевка. Имотът е закупен от българския консул в Одеса Димитър Тучков, който се опитва от няколко години да го дари на българската държава.„Много рядко съм виждала такива родолюбци“, отбеляза вицепрезидентът. „Най-много ме развълнуваха думите на най-възрастния човек в Задунаевка. Той каза: Да пазите отечеството ни. Това е послание, което ще запомня за цял живот“, сподели Илияна Йотова.Вицепрезидентът разговаря и с кмета и обществеността на Заря, което е най-голямото село в региона.", "date": "2018.10.03", "title": "Вицепрезидентът: Българската държава трябва да настоява пред Украйна за развитието регионите с етнически българи"}
{"url": "http://www.cross.bg/skladove-proizvodstvo-danuchni-1585352.html", "text": "/КРОСС/ Всички данъчни складове за производство на алкохол ще бъдат проверени през следващите 2 месеца. Това се заканиха от Агенция \"Митници\".", "date": "2018.10.03", "title": "Проверяват всички данъчни складове за производство на алкохол"}
{"url": "http://www.cross.bg/sofiya-priemna-organizira-1585334.html", "text": "/КРОСС/ На 4 октомври в постоянната приемна на БСП – София (ул. \"Леге\" № 10, ет. 1) гражданите ще получат безплатни юридически консултации. Юристите ще бъдат на разположение на софиянци от 16.00 до 18.00 часа.Желаещите може предварително да се запишат на телефон 02/987 20 86.", "date": "2018.10.03", "title": "БСП - София организира безплатна юридическа приемна за граждани"}
{"url": "http://www.cross.bg/raiion-iztochen-nikolaii-1585329.html", "text": "/КРОСС/ Бутат още незаконни обекти в квартал \"Столипиново\". Администрацията на район „Източен“ ще вдигне над 30 павилиона и гаражи до края на седмицата от различни улици в квартала. Това съобщи кметът на район „Източен“ Николай Чунчуков, който тази сутрин лично ръководеше дейностите .По-рано в сряда бе премахнат търговски обект на улица „Храбрец“, предстоят дейности на улиците „Вратцата“, „Батак“ и други. Някои от собствениците са започнали сами да отстраняват незаконните си постройки.„Действията ни срещу незаконното строителство не са кампанийни, а постоянни. От началото на годината сме премахнали над 250 обекта, които не отговарят на законовите изисквания. Непрекъснато правим огледи, издаваме констативни протоколи и заповеди. За нас това е всекидневна дейност“, подчерта кметът на район „Източен“ Николай Чунчуков. ", "date": "2018.10.03", "title": "Махат незаконни търговски обекти и гаражи в \"Столипиново\""}
{"url": "http://www.cross.bg/beshe-septemvri-vylkana-1585330.html", "text": "/КРОСС/ На индонезийския остров Сулавеси, който на 28 септември беше разтърсен от силно земетресение и в резултат загинаха над 1300 души, изригна вулканът Сопутан, съобщава Assotiated Press.Засега властите не са предприели евакуация, но препоръчват да се избягва районът на вулкана.Издадено е предупреждение за възможни проблеми с въздухоплаването, тъй като стълбът пепел от вулкана може да достигне височина от 6 километра.Земетресението от петък, 28 септември, беше с магнитуд 7,5 по Рихтер и беше последвано от вълни цунами и множество вторични трусове.По последни данни броят на жертвите е 1347.60 000 души са останали без дом, стотици хиляди нямат ток и вода.", "date": "2018.10.03", "title": "След земетресението в Индонезия изригна и вулкан"}
{"url": "http://www.cross.bg/zarkov-vnesem-bulgariya-1585333.html", "text": "/КРОСС/ \"Решението за внасяне на вот на недоверие е взето в събота и здравните специалисти работят по мотивите, които ще са готови до края на седмицата. Следващата седмица, в първите дни, ще го внесем в НС\". Това заяви заместник-председателят на ПГ на „БСП за България“ Крум Зарков пред журналисти в парламента. Той подчерта, че няма да бъдат правени консултации с други парламентарни групи. „Ще внесем ясни мотиви. Ще внесем и нашата алтернатива за друг вид система, за друг вид здравеопазване и всеки, който се разпознае в тях, е добре дошъл да ги подкрепи“, каза още Зарков.Според него успешен ще е вот, в който стане ясно, че ГЕРБ са неспособни да предложат качествено нов модел на здравеопазване, а вместо това предлагат да се наливат пари в една система, която всички констатират, че е пробита. „Успешен ще е вот, в който ясно прозвучи, че има път напред, че има друга алтернатива. Математическите изчисления не ни интересуват“, допълни зам.-председателят на ПГ на „БСП за България“.Той поясни, че очаква подкрепа за вота от всеки депутат, който чува в своя регион от хората, че така здравеопазването не може да продължава. На въпрос дали БСП ще предложи свой модел за здравна реформа, Зарков заяви, че такъв вече е предложен в проекта „Визия за България“.Във връзка с кандидатурата на Красимир Влахов за конституционен съдия, Зарков коментира, че има правила как протича изборът. „Тези правила включват изслушване на кандидата в правна комисия“, каза Зарков. ", "date": "2018.10.03", "title": "Крум Зарков: Ще внесем вота на недоверие другата седмица"}
{"url": "http://www.cross.bg/vlakove-oryahovitza-godini-1585331.html", "text": "/КРОСС/ На 6-и и 7-и октомври БДЖ \"Пътнически превози\" организира атракционни пътувания по различни маршрути от страната за любителите на старите влакове. Те са част от инициативите по повод отбелязването на 130 години от създаването на БДЖ. Петя Миндева - ръководител отдел \"Продукти и цени\" сподели за предаването \"Хоризонт до обед\":\"Влакът на шести ще бъде теглен от локомотив 0501 - е един от най-бързите парни локомотиви, използван в БДЖ за обслужване на бързи и пътнически влакове до 1970 година\". Това е единственият запазен локомотив от серията, тъй като останалите 4 са унищожени. Възстановяването му е отнело 8 месеца. \"Другият парен локомотив, който ще тегли и композиция, е номер 16 27 - представител на втори тип германски военни локомотиви. Ще бъде по линията Горна Оряховица - Стара Загора. В България има запазени само още два такива, а в Европа - единствено има в Люксембург още един такъв тип. Интересно за този Локомотив е, че машината е възстановена в оригиналния си немско-австрийски вид като цветно решение. Единият маршрут на шести октомври е София-Мездра-Плевен и обратно. Друга атракционен влак ще пътува от Горна Оряховица през Шумен до Варна. На 7 септември влакове ще пътуват по направление  София-Септември-Пловдив-Карлово-София  и  Варна-Карнобат-Стара Загора-Горна Оряховица. \"Маршрутите са подбрани така, че всички хора от България, ако имат желание, да могат да се качат и в техния район да има съответно такова пътуване\", сподели Миндева. В композицията ще бъде включен и влакът Витоша-експрес, който е превозвал бившия държавен глава Тодор Живков. В нея са включени вагоните от композиция \"Корона експрес\", превозвали Цар Борис и Царица Йоана, произведени през 1938 година. Във всеки един от тях има апартамент, спални кабини и баня.\"Всеки от тези влакове ще бъде съставен от 5 вагона за настаняване на пътниците. Всички пътуващи ще имат възможност да разгледат специално прикачените вагони. Служители на БДЖ ще им разкажат интересни факти по време на обиколката\".Цените на билетите са според броя на пропътуваните участъци, но най-евтините струват 18 лева. За дезата до 7 години превозът е безплатен, но няма седящо място. Повече информация можете да намерите на страницата на БДЖ в интернет.", "date": "2018.10.03", "title": "Атракционни пътувания по различни маршрути по повод 130 години от създаването на БДЖ"}
{"url": "http://www.cross.bg/metro-otgledano-bulgariya-1585335.html", "text": "/КРОСС/ Министърът на земеделието, храните и горите Румен Порожанов и Атила Йенисен, главен изпълнителен директор МЕТРО България ще открият обновения отдел „Млечни продукти“ на МЕТРО България на  на бул. „Цариградско шосе“.В новия млечен щанд специално място заемат българското сирене и кашкавал от програмата „Отгледано с грижа в България“! В обогатена листа от млечни продукти с гарантирано високо качество влизат още многобройни и уникални предложения от Италия, Франция, Европа и съседните балкански страни.През 2017 МЕТРО България даде старт на новия си модел в търговията с плодове и зеленчуци, и месо, разчитащ на директно партньорство с над 200 малки земеделски производители в регионите, в които оперират 11-те магазина на компанията. В момента най-големият български търговец на едро снабдява своите професионални клиенти с над 400 артикула български плодове и зеленчуци. За 2018 година продажбите на българска земеделска продукция от малки фермери достига 4 300 тона. Програмата, наречена „Отгледано с грижа в България“, превърна МЕТРО в посредник между местните земеделски производители и професионалните му клиенти от хотелския и ресторантьорски бизнес. Сега „Отгледано с грижа в България“ насочва усилията си и към млечните храни и продукти.                       ", "date": "2018.10.03", "title": "Министър Порожанов и Атила Йенисен ще открият обновения отдел „Млечни продукти“ на МЕТРО България"}
{"url": "http://www.cross.bg/evropol-ypravitelniya-suvet-1585336.html", "text": "/КРОСС/ Председателят на Комисията по вътрешна сигурност и обществен ред и председател на ПГ на ГЕРБ Цветан Цветанов участва в среща на Управителния съвет на Европол в Хага. Цветанов бе поканен на срещата в качеството си на представител на Съвместната група за парламентарен контрол на Европол (СГПК) в УС на Европол, за какъвто бе избран с консенсус на последната среща на Групата в Брюксел на 24 и 25 септември 2018 г.Пред Управителния съвет Цветанов сподели приоритетите в работата на Групата, която представлява делегации от всички национални парламенти и Европейския парламент. В изказването си председателят на Комисията по вътрешна сигурност и обществен ред подчерта, че доброто сътрудничество между СГПК и ръководството на Европол представлява още една възможност за повишаване на легитимността на агенцията, както и за засилване на разбирането и респекта към изключително важната работа, която тя извършва в името на сигурността на европейските граждани.Преди срещата на Управителния съвет на Европол, Цветанов бе посрещнат в централата на Агенцията от председателя на Управителния съвет Прит Паркна. Двамата проведоха работна среща с участието на изпълнителния директор Катрин де Бол и представители на секретариата на Управителния съвет и на Агенцията. В разговора участва и представител на Европейската комисия, както и номинираният за бъдещ председател на Управителния съвет на Европол.По време на срещата Катрин де Бол и Прит Паркна изразиха задоволство си от избирането на Цветанов за представител на СГПК в УС на Европол. Двамата споделиха убеждението си, че богатият професионален опит на Цветан Цветанов в сферата на правоприлагането ще допринесе значително за ефективността, легитимността и отчетността на Агенцията.", "date": "2018.10.03", "title": "Цветан Цветанов участва в среща на Управителния съвет на Европол в Хага"}
{"url": "http://www.cross.bg/merki-dilur-godishen-1585339.html", "text": "/КРОСС/При полицейска операция за противодействие на престъпления с наркотични вещества, на ул. „Средна гора“ служители от сектор „Наркотици“ – СДВР задържали 31- годишен дилър и четирима негови клиенти в момент на покупко - продажба на субститол.Непосредствено след това на ул. „Розова долина“ е задържан и баща му,  57 – годишен,  дилър на същите таблетки.При последвалите процесуално- следствени действия в рамките на образуваното досъдебно производство са иззети множество хапчета от същия препарат, мобилни телефони и парична сума. Дилърите и клиентите са задържани с полицейски мерки до 24 часа в полицията.След доклад на събраните материали в Софийска градска прокуратура, на бащата и сина са повдигнати обвинения по чл. 354 а от НК и са им наложени постоянни мерки „задържане под стража“. Клиентите са разпитани като свидетели и освободени.", "date": "2018.10.03", "title": "Столични полицаи задържаха баща и син - дилъри на наркотични вещества"}
{"url": "http://www.cross.bg/ninova-vsichki-yrok-1585337.html", "text": "/КРОСС/ \"Днес стискам ръка на арх.Дора Иванова, която даде на всички ни урок по българщина. Когато дойде при мен, преди две години, беше отхвърлена от всички институции. Подадохме си ръка, за да спасим паметника Бузлуджа\", пише  във фейсбук лидерът на БСП Корнелия Нинова.\"Срещнахме се с арх.  Георги Стоилов, който се съгласи да отстъпи авторските права. Поискахме от Министерския съвет или собствеността, или ползване за 10 години с една цел - да спасим паметника от разруха и да го съхраним за бъдещето. И се развихри чудовищна кампания на омраза към БСП, и отрицание на културно историческата стойност на Бузлуджа. Естествено, правителството на Борисов отказа\", припомня тя. Нинова припомня, че остатъците от дясното поискаха да го взривят,  бизнесмени го пожелаха, за да правят пари. \"Обществото ни се раздели на комунисти и антикомунисти.Дора си тръгна омерзена. Но се върна днес. И същите управляващи, които ни изгониха преди две години, сега се хвърлиха да спасяват паметника. Защо? Защото българската архитектка се върна в Европа\", пише още Корнелия Нинова. \"Поздравяваме водещата организация за културно наследство \"Европа Ностра\"(„Нашата Европа”),че оцениха стойността на Бузлуджа. Споделяме тяхното мнение за изключително модерната архитектура и разочарованието им от нейното окаяно състояние.Европейските експерти оценяват паметника като част от политическата памет на България и на Европа, поради което нейното опазване е от европейско значение. Показателна история за низшите български политически страсти и висшите исторически културни и духовни ценности. И чудесен урок, който едно крехко момиче даде на всички ни - урок по българщина. Дора, стискам ти ръка\", заключи Корнелия Нинова ", "date": "2018.10.03", "title": "Корнелия Нинова: Стискам ръка на арх.Дора Иванова, която даде на всички ни урок по българщина"}
{"url": "http://www.cross.bg/peshehodetz-beshe-blusnat-i-zagina-vuv-varnensko-1585340.html", "text": "/КРОСС/ Мъж на 54 години почина, след като беше блъснат от кола във варненското село Детелина. Инцидентът е станал около полунощ, предаде bTV.Шофьорът на автомобила - 33-годишен мъж, е избягал. Колата е намерена на 200 метра от местопроизшествиетосъс свалени регистрационни номера.Впоследствие водачът е установен и арестуван за 72 часа. Повдигнато му е обвинение.По първоначални данни той е неправоспособен и автомобилът не е негова собственост.", "date": "2018.10.03", "title": "Пешеходец беше блъснат и загина във Варненско"}
{"url": "http://www.cross.bg/dvizhenieto-zatrydnyava-ychastuka-1585321.html", "text": "/КРОСС/ Катастрофа затруднява движението по пътя София - Варна, в участъка, след разклона за град Лясковец. Произшествието е станало около 08,30 ч. в сряда сутрин.По първоначална информация са се ударили два леки автомобила. Пострадали са двама души, пътували в една от колите.Екипи на полицията регулират движението в участъка на инцидента. Причините за произшествието се изяснават.", "date": "2018.10.03", "title": "Катастрофа затруднява движението по пътя София - Варна"}
{"url": "http://www.cross.bg/imoti-dobituk-rakovski-1585320.html", "text": "/КРОСС/ Стара вражда за добитък и имоти завърши със стрелба и един ранен в Раковски във вторник вечерта.Млад мъж е в болница в тежко състояние и с опасност за живота. Прострелял го възрастният му съсед със законния си пистолет.Причината - кравите на ранения влезли в нивата на стрелеца. Когато натиснал спусъка, той бил употребил алкохол. Задържан е веднага след покушението, при което изстрелял повече от 10 куршума по опонента си.", "date": "2018.10.03", "title": "Стрелбата в Раковски – заради добитък и имоти"}
{"url": "http://www.cross.bg/myarkata-softyer-zapechatvaneto-1585328.html", "text": "/КРОСС/ Административният съд отмени мярката на данъчните да запечатат столичния хотел \"Маринела\". Миналата седмица стана ясно, че той ще продължи да функционира за вече настанените си гости, но няма да приема нови. Причината беше, че ползва нерегистриран софтуер. От хотела обаче обясниха, че отговорността е на фирмата, която ги е оборудвала с въпросния софтуер, а не тяхна. Сега магистратите преценили, че предварителното изпълнение на мярката не гарантира законосъобразно съхраняване на данните от касовите апарати. Отмяната на запечатването може да бъде обжалвана. ", "date": "2018.10.03", "title": "Съдът отмени запечатването на хотел \"Маринела\""}
{"url": "http://www.cross.bg/krysev-slavchev-problemi-1585322.html", "text": "/КРОСС/ „Откакто  зам.-кмет по транспорта е Евгени Крусев, не само че голямата част от транспортните проблеми на София не са решени, но и за всеки обект, който се прави има сериозни проблеми, скандали със сериозен обществен отзвук.”                        Това коментира общинският съветник и съпредседател на „Политическа група 5” , инж. Симеон Славчев по време на проверка на ремонтите по ул.”Граф Игнатиев” тази сутрин.                        Общинският съветник, заедно с представители на „Политическа група 5” – Светослав Витков, Венцислав Мицов, Иван Велков, искат оставката на Крусев. „Ако Фандъкова не отстрани Евгени Крусев тя персонално ще трябва да поеме отговорността за некачествените ремонти и за абсолютно неефективното изразходване на обществените средства”, беше категоричен Славчев.                      По време на сутрешната проверка, представител на строителния надзор показа на съпредседателя на „Политическа група 5” различните отсечки на улицата и в какъв етап на строителство се намират те. Оказа се, че отсечката на „Граф Игнатиев”, чиито заграждения бяха махнати вчера, днес отново е оградена и по нея се работи.                      По думите на строителния надзор, ремонтът на мястото все още не е приключил, предстои фугиране, довършителни дейности и поправяне на някои не добре изработени участъци. Той обеща, че всички проблеми, които в момента са видими по обекта, ще бъдат отстранени и сподели, че трудно се намират работници за ремонта, което затруднява и забавя работата.", "date": "2018.10.03", "title": "Симеон Славчев: Оставка на Крусев или Фандъкова персонално да си поеме отговорността"}
{"url": "http://www.cross.bg/chasa-predstaviteli-narodnite-1585323.html", "text": "/КРОСС/ На 04.10.2018 г. (четвъртък) народните представители от ПГ на \"БСП за България\" ще посетят област Пазарджик, за да обсъдят с гражданите \"Визия за България\". Ще се проведат следните срещи:-        -        В 16:00 часа, в залата на хотел \"Хебър\", в гр. Пазарджик ще проведе срещата на депутатите проф. Иво Христов, проф. Румен Гечев, Георги Михайлов, Йордан Младенов, Георги Гьоков и Стоян Мирчев  с представители на бизнеса, учители, лекари, земеделски производители.-        -        В 17:30 часа, в читалището в гр. Батак ще се състои дискусията с народните представители Дора Янкова, Богдан Боцев, Николай Пенев и Михаил Христов.-        -        В 17:30 часа, в залата на общината, в гр. Белово Визията ще представят народните представители Станислав Владимиров, Николай Цинков, Цветан Топчиев и Никола Динков.-        -        В 17:30 часа, в Художествената галерия в гр. Велинград ще се проведе среща с депутатите  Атанас Костадинов, Димитър Данчев, Иван Ибришимов и Николай Иванов.-        -        В 17:30 часа, в Камерната зала на Театъра, в гр. Панагюрище с обществеността ще се срещнат зам.-председателите на ПГ на левицата Георги Свиленски и Христо Проданов, както и народните представители  Георги Йорданов и Веска Ненчева.-        -        В 17:30 часа, в заведение в центъра на град Сърница народните представители Славчо Велков, Чавдар Велинов, Николай Тишев и Георги Андреев ще се срещнат с обществеността.-        -          В 18:00 часа, в читалище \"Развитие\", в гр. Пещера Визията ще представят зам.-председателя на ПГ на левицата Весела Лечева и народните представители Йордан Младенов, Милко Недялков, Васил Антонов и Манол Генов.-        -        В 18:00 часа, в читалището в гр. Ракитово ще се проведе дискусията с депутатите проф.  Румен Гечев, Теодора Халачева, Георги Гьоков и Тодор Байчев.-        -        В 18:00 часа, в комплекс \"Секвоите\", в  гр. Септември на срещата ще присъстват народните представители проф. Светла Бъчварова, Николай Бошкилов и Илиян Тимчев.-        -        В 18:00 часа, в Младежкия дом, в гр. Стрелча с обществеността ще се срещнат депутатите Александър Симов, Филип Попов, Явор Божанков и Иван Иванов.-        -        В 18:00 часа, в читалището, в с. Лесичово, община Пазарджик , с гражданите ще се срещнат зам.-председателят на ПГ на \"БСП за България\" Антон Кутев и народните представители Петър Витанов, проф. Анелия Клисарова и Пенчо Милков.-        -        В 18:00 часа, в Историческия музей в гр. Брацигово ще се състои дискусията с депутатите Валери Жаблянов, Любомир Бонев и Иван Генова.-        -         18:00 часа в читалището в с. Бяга, община Брацигово, Визията ще представят депутатите Георги Търновалийски, Румен Георгиев и Денчо Бояджиев.-      -                   В 18:00 часа, в Младежкия дом в гр. Пазарджик. с обществеността ще се срещнат народните представители проф.  Иво Христов, проф. Георги Михайлов, Надя Клисурска и Стоян Мирчев.", "date": "2018.10.03", "title": "Обсъждане на \"Визия за България\" ще се проведе в област Пазарджик "}
{"url": "http://www.cross.bg/balkani-sreshta-tirana-1585324.html", "text": "/КРОСС/ Министърът на правосъдието Цецка Цачева ще участва в министерска среща ЕС–Западни Балкани в областта „Правосъдие и вътрешните  работи” на 4 и 5 октомври, която ще се проведе в Тирана, Албания. Форумът се провежда в рамките на Австрийското председателство на Съвета на ЕС и на триото Естония, България, Австрия.Предишната среща на министрите на правосъдието и на вътрешните работи ЕС–Западни Балкани беше в София през октомври миналата година. За Българското председателство на Съвета на ЕС един от основните приоритети беше насърчаването на сътрудничеството и интеграцията на Западните Балкани във всички сфери на взаимодействие с ЕС. Лидерският форум в София през май 2018 г. даде нов импулс за задълбочаване на взаимните връзки и подкрепата от страна на Европейския съюз в областта на правосъдието.В Тирана министър Цачева ще потвърди волята ни да продължим да работим заедно за подобряване на функционирането на съдебните системи в партньорите от Западните Балкани в контекста на по-ясна перспектива за присъединяването им към Съюза. На форума са предвидени две теми за разговор между правосъдните министри – „Укрепване на правовата държава - разпространение на стандартите за правосъдие” и„Влияние на съдебните реформивърху ефективността, качеството и независимостта на съдебните системи –индикатори за измерване на напредъка”.", "date": "2018.10.03", "title": "Министър Цачева ще участва министерска среща ЕС-Западни Балкани в Тирана"}
{"url": "http://www.cross.bg/lenta-trakiya-sofiya-1585325.html", "text": "/КРОСС/ Ограничено е движението в скоростната лента, при км 216 на АМ Тракия\", в посока София поради ПТП. Трафикът се пренасочва в активната и аварийната лента и се регулира от Пътна полиция, съобщават от АПИ.Шофьорите да се движат с повишено внимание и съобразена скорост. ", "date": "2018.10.03", "title": "Ограничено е движението в скоростната лента, при км 216 на АМ Тракия\", в посока София"}
{"url": "http://www.cross.bg/huawei-snimkata-gdansk-1585346.html", "text": "/КРОСС/Би могло да се каже, че този цитат от „Ромео и Жулиета“ напълно пасва на историята на снимката. Тя е заснета в края на февруари в полския град Гданск. Михал Вешолек раказва: „.                        Глобалният конкурс Next Image е посветен на едно специално направление във фотографията - мобилната. Тя е създадена с цел да удовлетвори нуждите на потребителите в 21. век. В днешно време почти всеки има смартфон с камера и това прави мобилната фотография много популярна.  казва още Вешолек. Съвременните смартфони притежават камери, които могат да съперничат на традиционната фотографска техника. „Гледайки снимките-победители, ще се съгласите, че тяхното качество по нищо не се различава от професионалните фотографии“ – казва Вешолек. „Лично аз снимам с Huawei Mate 10, Mate 10 Pro и Nova и съм много доволен“.                        Членовете на журито са силно впечатлени от многообразието и креативността на всички участници, но най-силен ефект върху тях е оказала снимката, спечелила наградата „Гран При“ – „Уловена в лъч светлина“.За снимката-победител , сподели Носителят на наградата „Гран При“ ще получи чек за 20 000 долара, смартфон Huawei P20 Pro, лаптоп HUAWEI MateBook X Pro и снимката му ще бъде показвана в най-големите градове по целия свят. Победителите в различните категории ще получат смартфон  и лаптоп HUAWEI MateBook X Pro, а 50-те подгласници ще получат смартфон Huawei P20 Pro.                        Михал Вишолек, познат още като WES, живее в полския град Сопот. Завършва „Политически науки“ в университета в Гданск. От 3 години работи в неправителствена организация за непрофесионални фотографи в Гданск, Сопот и Гдиня. Бил е награждаван в няколко конкурса: wRamachSopotu – мобилна категория за “Most distinctive photography”, фестивалът в Сопот за 2018 \"W ramach Sopotu\", Next Image Awards 2017 –  в категория @ALL, “APligts2017 by Artystyczna Podróż”, където достига до финала и печели самостоятелна изложба във Варшава и Гданск.", "date": "2018.10.03", "title": "Любител от нашия регион спечели наградата „Гран При“ в Глобалното издание на конкурса „Huawei Next Image Awards”"}
{"url": "http://www.cross.bg/yvrezhdaniya-horata-gerb-1585326.html", "text": "/КРОСС/ Майките на децата с увреждания ще се срещнат утре с представители на властта, за да обсъдят трите закона в полза на хората с увреждания. Това стана ясно, след като депутати отидоха при палатковия лагер на протестиращите родители.Утре протестиращите майки ще се срещнат с министри от редица ведомства – на социалната политика, на здравеопазването и на финансите. Те ще обсъдят приемането на законопроектите в полза на хората в увреждания, заради които вчера имаше голям протест.Пред палатковия лагер се стигна до словесен сблъсък между депутати от управляващото мнозинство и от опозицията, който впоследствие се пренесе в пленарната зала. От БСП обвиниха управляващото мнозинство в бездействие, а ГЕРБ отново повториха, че правят всичко възможно.Протестът, който започна снощи, е ефективен и ще продължи, ние нямаме избор, каза Вера, майка на дете с увреждане. Тя не е много обнадеждена от предстоящата среща, но се надява всички министерства да се включат. „Целта на тази среща, която инициирахме днес, е да можем да ви помогнем по най-бързия начин този законопроект за хората с увреждания да влезе в НС, да се доближат максимално вашите искания и възможностите, които дава държавата, и по най-рационален начин парите да отидат действително до хората с увреждания”, обясни депутатът от ГЕРБ Светлана Ангелова от социалната комисия.„Поемаме гаранция, че вашите искания за бързо разглеждане и ясна финансова обосновка на проектите ще бъдат предадени на министерството, което трябва да синхронизира всички тези срещи. Очакваме следващата седмица да бъде предложен проектът за закон, който беше изтеглен за доуточняване, за да може да се обсъди и да имаме конкретни текстове, върху които беседваме”, уточни Даниела Дариткова, депутат от ГЕРБ от здравната комисия. „Ако в края на ноември вкарате Закона за социалните услуги, как ще го вкарате в бюджета” попита обаче Антон Кутев от БСП.В кулоарите на парламента стана въпроси и за готвения от БСП вот на недоверие в сферата здравеопазването, по който социалистите все още пишат мотивите си. От управляващото мнозинство определиха готвения вот на недоверие като опит БСП да реши вътрешнопартийните си конфликти.", "date": "2018.10.03", "title": "Майките на децата с увреждания се срещат утре с властта, за да обсъдят три закона"}
{"url": "http://www.cross.bg/snegovalezh-italiya-silen-1585345.html", "text": "/КРОСС/ В северозападната част на Италия падна градушка, придружена от снеговалеж и силен вятър, съобщава, Первий канал Русия.В епицентъра на бурята бяха крайбрежните райони на Лигурия. Само за няколко часа пътищата побеляха. На места е имало толкова обилен снеговалеж, че автомобилите са били блокирани.На видеокадри се вижда как фадроми почистват натрупалия се сняг. Благодарение на положителните температури обаче той бързо се е стопил. ", "date": "2018.10.03", "title": "Градушка и силен снеговалеж удари части от Италия"}
{"url": "http://www.cross.bg/zakon-godini-yslygi-1585332.html", "text": "/КРОСС/ Взимам думата за декларация от името на БСП, защото за мен вчерашният ден беше специален. Специален го направи протестът на майките на деца с увреждания. За мен вчерашният протест на майките, а и на всички хора с увреждания, показа, че в България има живо гражданско общество, което е в състояние да контролира властта. Всяка власт, независимо кой я представлява. Тези крехки жени проявиха повече мъжество от болшинството мъжища в днешната власт, начело с министър-председателя. Никой до вчера не вярваше, че няколко майки, измъчени от трудности и безпаричие, ще имат храбростта и силата да се противопоставят на цялата държавата.Колеги, през последните няколко месеца тези жени видяха най-грозното лице на псевдодемокрацията, в която живеем. Заплашваха ги, разделяха ги, „предупреждаваха ги“, загрижено ги съветваха, дублираха им палатковия лагер- или на практика те трябваше да се запознаят с всички дефекти на политическата ни система. Само, защото бяха дръзнали да протестират. И издържаха, и по всичко личи, че няма да се предадат. Мисля, че е редно всички- и управляващи, и опозиция, да ги поздравим. А и да ги подкрепим. С действия. С реални усилия. Проблемът всъщност е в същото мнозинство. Вече десетки пъти съм казвал, че в плана за интеграция на хората с увреждания, приет с мнозинство на ГЕРБ в първото правителство на Борисов, ясно е записано, че през 2016 г. трябваше да бъде приет закон за социалните услуги, който да регламентира тази дейност. Ясно е към момента, че днес – октомври 2018 г., и до края на годината, такъв закон едва ли ще бъде приет. В най-добрия случай може да бъде предоставен за обсъждане, но няма да бъде приет. Т.е. 2 години закъсняват от собствения си план. Ясно е, че междувременно, поне комисията, която аз ръководя в НС, година и половина, още от първите заседания, постави ясно въпроса за този закон. Т.е. година и половина в този парламент поставяхме въпроса, че Закон за социалните услуги е изключително необходим. Днес за пореден път ни се казва, че той е бил ужасно сложен и няма да бъде готов до края на годината. Колко години им трябват на ГЕРБ? Те са го заложили в плана си през 2009 г., а в момента е 2018 г. 9 години не успяха да напишат Закон за социалните услуги, който касае най-бедната, най-измъчена част от нашето население. Не сме имали различия с управляващите, че държавата е длъжна да им го осигури, защото няма как иначе. Като отложим закона, в края на годината той излиза извън бюджетната процедура. Каквото и да предвиди този закон, каквито и социални услуги да предвиди за тези хора, те не могат да се ползват в рамките на тази бюджетна година. В най-добрия случай, остава за следващата, ако и тогава го приемат. Вторият закон е Законът за личната помощ. Той не решава проблемите така, както би трябвало да бъдат решени. Подписах закона с ясното съзнание, че той представлява всъщност мотивация и катализатор за управляващите, за да си свършат работата. Закон за социалните услуги опозицията не може да напише, защото той трябва да обърне цялата система наобратно. Това трябва да се направи от министерството, правителството и от депутати от мнозинството. Именно заради това аз внесох Закона за личната помощ и го подписах, заедно с колеги, с идеята да катализира този процес – да вкарат в Закона за социалните услуги по подходящ начин Закона за личната помощ, където му е систематичното място. Само, че те не са готови още с втория закон, а ние три месеца вече чакаме да вкарат за обсъждане Закона за личната помощ. Сутринта всички чухме г-жа Караянчева, която заяви, че трите закона ще влязат заедно най-рано в края на ноември. Преди половин час, на среща с хората пред парламента, представители на ГЕРБ обещаха, че законите ще бъдат разгледани до един месец. На кого да вярвам? Управляващите си противоречат. Дори и да успят да вкарат законите, дълбоко се съмнявам, че те ще бъдат приети, особено този за личната помощ, защото е вкаран от БСП, а не от управляващите. Ние говорим по темата от година и половина. Хората с увреждания, със 7-8 национални протеста вече, го правят повече от 10 години. 10 години тези хора висят по улиците, развяват черните знамена, носят си черните фланелки и единственото, което имат, е обещания. Когато ние предлагахме да работим през август, ГЕРБ не казаха, че законът ще е готов края на годината. Никой не каза, че няма да стане септември, октомври, може да стане ноември, но по-скоро ще стане декември. Такова нещо не беше казано, защото ако беше казано, протестите нямаше да спрат през лятото. И може би вече нямаше ГЕРБ да са на власт. Въпросът е за отговорността. Когато поемат ангажименти и не ги изпълняват, има форма на отговорност. Не знам каква е за управляващите. Има и още нещо – защо не са го направили до момента? Защо за 9 години Законът за социалните услуги не е готов? Това е не  е от липсата на пари, нито пък липсата на желание от тяхната страна. Виждам, че министърът на труда и социалната политика има желание да го свърши. За съжаление, единственият извод е, че не могат. Управляващите нямат компетентността да го направят. 9 години не могат да напишат един ключов закон и това означава само едно – некомпетентност. Те знаят, че като направят този закон, не могат да си съберат интересите вътре. Те ще се сблъскат с огромна съпротива, когато го внесат. За пореден път обещаха на хората отвън, че утре ще се съберем и ще се вземе решение. Това го говорихме преди 4 месеца на среща, организирана от БСП, на която присъстваха. Цветанов лично го обеща и нищо не се случи за тези 4 месеца. Въпросът е-  като се съберат всички министри и ако всеки от тях трябва да поеме своята отговорност, къде е Борисов? Това, което виждам, че ще се случи до края на годината – няма да приемат нашия закон, ще вкарат два техни закона, които няма да свършат работа, те ще взривят системата и ще имат уволнени министри, вместо министър-председател. Единственото, което могат да направя управляващите в този случай – за месец да приключат драмата или да си отиват.", "date": "2018.10.03", "title": "Кутев: 9 години управляващите не могат да напишат ключов закон и това означава само едно – некомпетентност"}
{"url": "http://www.cross.bg/prokyratyra-dobrich-proverka-1585343.html", "text": "/КРОСС/ Специализираната прокуратура внесе в Специализирания наказателен съд обвинителен акт срещу прокурор от Окръжната прокуратура в Добрич за извършване на две престъпления, съобщиха от Спецпрокуратурата.Първото е за това, че на 30 юни 2012 г, като длъжностно лице, тя използвала служебното си положение, за да преустанови започнала проверка на съпруга й, спрян от полицаи във видимо нетрезво състояние. Мъжът отказал на служителите на МВР проверка за алкохол, оказало се, че няма и необходимите документи в себе си – легитимирал се единствено с международен паспорт. След негово обаждане по телефона на мястото пристигнала съпругата му. Представила се и попитала дали може да направи нещо, за да няма последствия за половинката й. Носела и документите му.След повторна покана от полицаите за алкохолна проверка с дрегер, мъжът станал агресивен, хванал единия от униформените за ръката, нанесъл му удар с юмрук в гърдите и му отправил заплахи и обиди. Наложило се на място да дойде и втори полицейски екип, след което мъжът бил задържан и отведен в Районното управление. В хода на образуваното досъдебно производство по случая, по свое желание (макар да не е длъжна да свидетелства за член от семейството), съпругата на три пъти дала лъжливи показания като свидетел пред разследващи и съдебни органи в Добрич, Варна и Разград. Започналото в Добрич разследване по него продължило в Разград заради служебното положение на съпругата.Досъдебното производство срещу прокурорката от Окръжна прокуратура - Добрич е образувано през 2015 г. в Софийска градска прокуратура и приключва с обвинителен акт. Съгласно новите компетенции за разследване на магистрати, делото е изпратено в Специализираната прокуратура. Предстои Специализираният наказателен съд да насрочи разпоредително заседание.", "date": "2018.10.03", "title": "Прокурор отива на съд за лъжесвиделстване"}
{"url": "http://www.cross.bg/boshnyakovski-vsichki-zhiveyat-1585348.html", "text": "/КРОСС/ Избирателните списъци трябва да се прочистят, това каза говорителят на македонското правителство Миле Бошняковски, цитиран от БГНЕС.„Над 400 000 души отдавна не живеят в страната, но те фигурират в Избирателния списък, което има отражение върху всички изборни резултати и референдума\", заяви правителственият говорител.Бошняковски припомни, че повече от 15 години в Република Македония не е имало преброяване на населението.„Има доста наследени проблеми, които трябва да бъдат решени. Всички сме наясно, че над 400 000 наши съграждани не живеят в Македония, а продължават да съществуват в Избирателния списък. ДИК по всяка вероятност ще се намеси в списъка, но всички институции трябва да реагират и този въпрос да бъде решен”, каза още Бошняковски.", "date": "2018.10.03", "title": "Македонското правителство настоява за изчистване на избирателните списъци"}
{"url": "http://www.cross.bg/mladezhki-mladezhta-bulgariya-1585311.html", "text": "/КРОСС/ „БСП за България“ за пети пореден път внесе в парламента промени в  Закона за младежта и управляващите отново го отхвърлиха. „Надявахме се НС да защити нашето желание за грижа и внимание към младите хора“. Това заяви зам.-председателят на ПГ на „БСП за България“ Весела Лечева от парламентарната трибуна.Тя подчерта, че десетки младежки организации и млади хора очакват от народните представители да подкрепят  желанията им за тяхната легитимация пред местните и държавните институции, за тяхното национално представителство, което да бъде разписано в закон.„Сигурна съм, че министърът на младежта присъства на десетки младежки срещи, а най-вече във Варна, където младежите защитават техните права и искания за младежки пространства и младежки обекти, както са разписани в закона“, каза още Лечева.", "date": "2018.10.03", "title": "Управляващите за пети пореден път отхвърлиха Закона за младежта на „БСП за България“"}
{"url": "http://www.cross.bg/hepatit-zarazeni-detza-1585312.html", "text": "/КРОСС/ Нараства броят на регистрираните заразени с хепатит А в столицата, засегнати са предимно деца. Родители сигнализираха, че ваксините срещу заболяването недостигат.Най-много са случаите на заразени с хепатит А в кварталите „Красна поляна” и „Факултета”.В тези райони липсват ваксини и при личните лекари, и в аптечната мрежа.Във „Факултета” са имунизирани 250 деца, поръчали са и още ваксини. Съмненията са, че към този квартал са насочени повечето налични препарати срещу заболяването.", "date": "2018.10.03", "title": "Нараства броят на заразените с хепатит А в София, ваксините недостигат"}
{"url": "http://www.cross.bg/bila-pari-avtogarata-1585313.html", "text": "/КРОСС/ Вчера, в 12.30 часа, таксиметров водач потърсил помощта на униформени полицаи. Пред тях обяснил, че минути преди това е оставил на автогарата клиентка, споделил опасенията си, че може би жената е жертва на измама, тъй като носела много пари и непрекъснато говорела по телефона.По описанието на водача, двамата полицаи от „Охранителна полиция“ издирили жената и я отвели в районното управление. При разговора станало ясно, че около 10 сутринта 72-годишната чирпанлийка била заплашена по телефона от непознати, че ще бъде наранена физически, ако не даде наличните си средства. Инструкцията била да пътува до Димитровград с уговорените пари -12 000 паунда и златни накити и да чака на автогарата телефонно обаждане за мястото, където да ги остави.В резултат на съобразителността на таксиметровия шофьор и бързата реакция на униформените, била предотвратена измамата. По случая е образувана преписка, по която разследването продължава. ", "date": "2018.10.03", "title": "Полицаи и таксиметров шофьор предотвратиха телефонна измама   "}
{"url": "http://www.cross.bg/-godishno-dete-e-v-koma-sled-ydar-ot-dzhip-vuv-vrachansko-1585314.html", "text": "/КРОСС/ Джип блъсна 11-годишно момиче във врачанското село Търнак. Инцидентът станал около 20.00 ч. във вторник вечер.Детето е настанено в болницата в Плевен. Изпаднало е в кома. Близките казаха за NOVA, че е с тежки наранявания по главата и гръдния кош.Шофьорът на джипа със софийска регистрация е задържан за 24 часа.", "date": "2018.10.03", "title": "11-годишно дете е в кома след удар от джип във Врачанско"}
{"url": "http://www.cross.bg/rabota-kychetata-tazi-1585310.html", "text": "/КРОСС/ Нимо скача от колата и се втурва презглава, за да отиде на работа в тайландска рекламна агенция в столицата Банкок. Само че Нимо не е обикновен служител, той е куче, предава Ройтерс,цитиран от БНТ.Кафявото хъски придружава всяка сутрин стопанина си Тимапорн Попипат в офисите на дигиталната рекламна агенция YDM. \"Аз съм голям фен на кучетата и поради тази причина приех да работя тук в тази фирма, където шаровците са добре дошли\", доверява 29-годишният пиар мениджър, който е и горд собственик на чихуахуа на име Му Пан.Трендът за ходене на работа с домашния любимец става все по-популярен в Тайланд, най-вече в компании, свързани с рекламния бизнес, където работните часове не са строго регламентирани. Тази политика помага на служителите да се избавят от стреса.Тя привлича и задържа кадрите. И други рекламни фирми в Банкок приемат в офисите си работещи с кучета, но YDM със сигурност е най-голямата, приела на въоръжение тази практика. Централата има 200 служители, като всеки ден в офисите присъстват около 20 кучета. Много научни изследвания доказаха ползата от присъствието на четириногите на работното място. Дори и служителите, които идват на работа без домашен любимец, контактувайки с кучетата на колегите, установяват с тях по-добри контакти и така колективът се сплотява.", "date": "2018.10.03", "title": "Тайландски фирми позволяват на служителите да ходят на работа с кучетата си"}
{"url": "http://www.cross.bg/blagoevgrad-veloaleya-stigne-1585315.html", "text": "/КРОСС/ Жители на Благоевград сигнализираха за нестандартно строително решение - велоалея, която е построена пред гаражи, съобщава НОВА.Те са притеснени, че тя е опасна, тъй като при отварянето на гаражните врати или изкарване на автомобил може да се стигне до сблъсък с велосипедист. Заместник-кметът по строителството и сигурността инж. Емилия Тунева беше категорична, че няма как да се стигне до сблъсък, защото има достатъчно добра видимост и велосипедистите ще видят ако някой отваря вратата на гаража си.  ", "date": "2018.10.03", "title": "Абсурдно: Построиха велоалея пред гаражи в Благоевград"}
{"url": "http://www.cross.bg/migranti-hurvatiya-zadurzhani-1585316.html", "text": "/КРОСС/ Хърватската полиция откри 70 нелегални мигранти в камион, управляван от двама български граждани, съобщава БГНЕС.Младите мъже - на възраст 19 и 29 години, са задържани в понеделник край град Винковци, в източната част на Хърватия. Откритите при проверката на камиона мигранти били без документи за самоличност. Сред тях има и едно дете. Всички те са прехвърлени временно в полицейското управлението във Винковци, след което ще бъдат върнати в страната, от която са дошли, информират местни медии.Двамата българи са задържани и предадени на следствието. Срещу тях е повдигнато обвинение за незаконно движение и престой на територията на Хърватия. Разследва се как нелегалните мигранти са влезли в страната.*Снимката е илюстративна", "date": "2018.10.03", "title": "Откриха 70 мигранти в камион, управляван от българи в Хърватия"}
{"url": "http://www.cross.bg/ekspertiza-izzetite-svideteli-1585317.html", "text": "/КРОСС/ Пресцентърът на Прокуратурата на Република България представи информация за осъществените до този момент действия по разследването на тежкото произшествие на пътя Своге – София. Разследването е възложено от главния прокурор на Националната следствена служба, под ръководството на екип от прокурори от Софийска окръжна прокуратура.За времето от 05.09.2018 г. до сега, по делото е извършено следното:Нови огледи, при които са иззети веществени доказателства, имащи значение за разследването и в частност за назначаването и изготвянето на съответни експертизи:- Два допълнителни огледа на местопроизшествието, като са иззети сравнителни образци от поставената мантинела;- Повторен оглед на автобуса - във връзка с изготвяне заключението на назначената експертиза за установяване на техническото му състояние;- Три огледа на веществени доказателства - допълнителни огледи на двата леки автомобила, участвали в произшествието, както и детайлен оглед на иззетите части от мантинелата.Разпити на свидетели:В качеството на свидетели са разпитани още 15 лица, сред които служители на дружествата, участвали в строителството на пътния участък, включително и изпълнителния директор и председателя на Надзорния съвет на „Трейс Груп Холд“ АД и ръководителя на лаборатория „Пътно строителство – Трейс“. Разпитани са също служители на АПИ, имащи отношение към изпълнението на проекта и директора на ОПУ. Показания са дали петима пострадали от произшествието и трима свидетели, оказали помощ на пострадали лица.Назначени са 5 експертизи:- Техническа експертиза, възложена на специализирана лаборатория - на иззетите сравнителните образци от асфалтова настилка за установяване дали асфалтовата смес от иззетите проби /изрезки/ отговаря на утвърдената рецепта за изготвянето ѝ и на БДС за тежко и много тежко движение. Експертизата ще даде отговор и на въпроса, дали едрозърнестия минерален материал, вложен в асфалтовата смес, по устойчивост на ускорено полиране отговаря на действащия стандарт;- Техническа експертиза на иззетите части /сравнителни образци/ от поставената в района мантинела - на това, дали тя съответства на установените стандарти като материал, дебелина, закрепване и други показатели. Изследването е възложено на Института по металознание към БАН.- Физико-химическа експертиза за определяне на химичния и морфологичния състав на иззети сравнителни образци от боя от мантинелата на мястото на произшествието. Възложена е на НИК – МВР.- Съдебно-оценителна експертиза на МПС, участници в ПТП, възложена на вещи лица автоексперти.- Строително-техническа експертиза /пътно строителство/, която следва да даде заключение относно спазването на технически правила и норми при изготвянето на проекта и при изпълнението на обекта /пътя/ в участъка на ПТП. Заключението ще бъде изготвено от експерт, притежаващ специалност в областта на пътното строителство.Приобщени писмени документиИзискани и приобщени са редица нови документи, относими към предмета на разследването от: АПИ, „Трейс груп Холд“ АД, Български институт по стандартизация, лечебни заведения /по повод проведено лечение на пострадалите от произшествието/,„ Мотт Мак Доналд България“ ООД /във връзка с делегирани от възложителя по договора права и задължения и уточняване обхвата на консултантските услуги/.", "date": "2018.10.03", "title": "5 технически експертизи и още 15 разпитани свидетели след инцидента край Своге"}
{"url": "http://www.cross.bg/pysnaha-ot-aresta-momcheto-namyshkalo-s-nozh-svoii-suychenik-v-kvnadezhda-1585319.html", "text": "/КРОСС/ Софийският градски съд пусна на свобода 15-годишния Даниал Бейкверди, който през август намушка с нож  Това се случи на междуетажна площадка в жилищния блок на ранения - на 16 години.Малко след нападението, в непосредствена близост до блока, извършителят беше задържан. А в интернет изтече запис с неговите самопризнания. Като причина за извършване на престъплението Даниал посочва онлайн тормоз. Пред съда тийнейджърът заяви, че съжалява за стореното и помоли да бъде освободен от ареста, където също бил подложен на тормоз от страна на съкилийниците си. Те го биели и заплашвали, че ще посегнат на родителите му. Магистратите взеха предвид добрата характеристика на младежа, която се потвърждава от успехите му в училище и от впечатленията на неговите преподаватели, които го определят като спокойно и неконфликтно момче. Освен това съдът прецени, че престоят от два месеца в ареста на подрастващ, без други провинения, е достатъчен и му наложи следващата по тежест мярка за неотклонение - надзор от инспектор на Детска педагогическа стая.Решението може да бъде обжалвано или протестирано в 3-дневен срок.", "date": "2018.10.03", "title": "Пуснаха от ареста момчето, намушкало с нож свой съученик в кв.\"Надежда\""}
{"url": "http://www.cross.bg/helikopter-zatvora-grad-1585318.html", "text": "/КРОСС/ Френската полиция арестува снощи гангстер, избягал преди малко повече от три месеца по зрелищен начин - с хеликоптер от затвора, съобщи Франс прес. Той беше заловен заедно с още трима души, включително брат му, в град Крей, на север от Париж. Намерени са оръжия при операцията, която по информация на властите е протекла гладко.Редоан Фаид, който бе най-издирваният човек във Франция, бе осъден през април на 25 години затвор заради ролята му на организатор на неуспешен въоръжен обир през 2010 г., в който загина служителка на полицията.На 1 юли той избяга от затвора край намиращия се югоизточно от Париж град Мелюн с помощта на въоръжена група мъже, които отвлекли преди това пилот на хеликоптер. Двама мъже с маски, въоръжени с автомати \"Калашников\", скочили от прелитащия над двора на затвора хеликоптер, срязали няколко решетъчни врати с флексове и измъкнали Фаид от залата за свиждания.", "date": "2018.10.03", "title": "Арестуваха престъпника, избягал от френски затвор с хеликоптер"}
{"url": "http://www.cross.bg/vulchev-godishno-barometur-1585302.html", "text": "/КРОСС/ Няколко извода се налагат през последните 10 години - например за темпа на налагане на законодателство. Българският правен ред се променя 800-1000 пъти годишно. Между 140 закона годишно се приемат. Това каза в сутрешния блок на БНТ проф. Даниел Вълчев, който коментира новия брой на \"Юридически барометър\".По думите му друг важен въпрос в изследването на \"Юридически барометър\" е, че продължава практиката законите да влизат в сила от деня на тяхното обнародване, а някои закони изчакват в НС 200 дена.Народните представители имат правото да внасят законопроекти, но прави впечатление през последните шест месеца във внесените законопроекти -16 са от МС, 26 - от народни представители.\"Юридически барометър\" следи постоянно състоянието на човешките права, подзаконовите нормативни актове и контролът върху тях, президентското вето и др., каза още Даниел Вълчев.Днес ще бъде публикувано 17-ото изследване, като то се прави на всеки шест месеца. ", "date": "2018.10.03", "title": "Даниел Вълчев: Правният ред се променя 800-1000 пъти годишно"}
{"url": "http://www.cross.bg/ikonomika-krugovata-povishavane-1585304.html", "text": "/КРОСС/ Частните инвестиции в икономическите сектори в България, имащи значение за кръговата икономика, се оценяват на около 81 млн. евро. Това се оценява на 0.18% от брутния вътрешен продукт на страната за 2017 г. и е над средното равнище в ЕС от 0.12%. Информацията бе изнесена от зам.-министърът на икономиката Лилия Иванова по време на конференция на тема „Кръгова икономика и околна среда\", организирана от Клъстер Средногорие.Тя допълни, че заетите в тези сектори са над 59 хил. души, като има нарастване от 1.72% за година, а създадената добавена стойност възлиза на около 521 млн. евро и се покачва с 1.2%.„Преходът към кръгова икономика представлява възможност да трансформираме нашата икономика - да я направим по-устойчива, да допринесем за справяне с проблемите с климата и за съхраняването на природните ресурси, както и възможност да създадем местни работни места и развием конкурентни предимства за България\", подчерта икономическият заместник-министър.По думите ѝ политиката на Министерство на икономиката е фокусирана върху иновациите за постигане на устойчив растеж и повишаване на конкурентоспособността. Икономическият заместник-министър посочи, че в рамките на Оперативна програма „Иновации и конкурентоспособност\" се финансират проекти по приоритетни оси за „Технологично развитие и иновации\" и „Енергийна и ресурсна ефективност\" на обща стойност над 500 млн. лв. „Тези проекти са насочени към подкрепа за повишаване на енергийната ефективност в предприятията и за повишаване ефективното използване на ресурсите, които пряко допринасят към развитието на кръговата икономика и околната среда\", изтъкна тя.Иванова изтъкна още, че чрез методите и технологиите на кръговата икономика ще се ограничи екологичното замърсяване, ще се намалят трудностите за набавяне на суровини, ще се стимулират иновационната активност и конкурентоспособността на предприятията. ", "date": "2018.10.03", "title": "Инвестициите в кръговата икономика са 81 млн. евро"}
{"url": "http://www.cross.bg/lift-belgpad-tupgoviyata-1585305.html", "text": "/КРОСС/Cъpбия щe инвecтиpa 15 милиoнa eвpo в изгpaждaнeтo нa ĸaбинĸoв лифт в cтoлицaтa Бeлгpaд. Πpoeĸтът щe бъдe финaнcиpaн oт миниcтepcтвoтo нa тъpгoвиятa нa тypизмa, ĸaĸтo и oт гpaдcĸитe влacти, cъoбщaвa ЅееNеwѕ, цитиран от Money.bgBъжeнaтa линия c дължинa 1 ĸилoмeтъp щe cвъpзвa пapĸa \"Kaлeмeгдaн\" c ĸвapтaл \"Ушчe\", paзпoлoжeн нa мяcтoтo, ĸъдeтo peĸa Caвa ce вливa в peĸa Дyнaв в cpъбcĸaтa cтoлицa.Mиниcтepcтвoтo щe инвecтиpa 1.2 млpд. динapa (10 млн. eвpo) в пpoeĸтa, a ocтaнaлитe 600 млн. динapa (5 млн. eвpo) щe бъдaт ocигypeни oт гpaдcĸaтa yпpaвa нa Бeлгpaд.Oбщитe инвecтиция ce oчaĸвa дa ce възвъpнe зa пo-мaлĸo oт 6 гoдини, ĸaзa миниcтъpът нa тъpгoвиятa Pacим Ляич.Kaбинĸoвия лифт щe paзпoлaгa c 25 ĸaбини, oбopyдвaни c LЕD ocвeтлeниe, ĸлимaтиĸ, бeзжичeн интepнeт и ĸaпaцитeт oт 3000 пътници нa чac, ĸoитo щe ce движaт cъc cĸopocт oт 5 дo 6 мeтpa в ceĸyндa. ", "date": "2018.10.03", "title": "Сърбия влага €15 милиона в кабинков лифт в Белград"}
{"url": "http://www.cross.bg/avtomobili-chast-emisii-1585300.html", "text": "/КРОСС/ Ще се променят ли стандартите за вредните емисии от новите автомобили? Вчера в Европейския парламент в Страсбург се проведе дебат по темата, като по-късно се очаква доклада на Мириам Дали от Групата на социалистите и демократите, родом от Малта, да бъде гласуван, съобщава БНТ.Става въпрос за съвместно предложение за регламент на ЕП и Съвета, което трябва да определи стандарти за емисиите при новите леки автомобили, като това е част от плана на ЕС за намаляване на парниковите газове.Дебатът в ЕП вчера беше изключително ожесточен, темата е много актуална особено след \"Дезиелгейт\". В момента ЕС се опитва да приеме по-строги мерки за вредните газове, които автомобилите отделят. Целта е до 2030-та година вредните емисии да бъдат намалени с над 40%, което значи че към 2030 година по-голямата част от пазарния дял автомобили да бъде или с нулеви или с много ниски емисии.Днес предстои гласуване и ще стане ясно дали директивата ще бъде одобрена. Товa са само част от мерките, които Брюксел предприема за по-чист въздух.", "date": "2018.10.03", "title": "Западна Европа ограничава дизеловите автомобили"}
{"url": "http://www.cross.bg/raiiona-kremikovtzi-beshe-1585308.html", "text": "/КРОСС/ Облаци от черна пепел в района на \"Кремиковци\" стреснаха жителите в района. Преди дни силният вятър завихрил облак от прах до домовете им. След като NOVA сигнализира за това в здравната инспекция, във вторник там започна проверка.По думи на живеещите в района това не се случва за първи път, но този път облакът е влязъл в селото. , заяви Александър Александров от РИОСВ-София.Той беше категоричен, че в деня на случилото се - 24 септември, няма постъпили сигнали в РИОСВ. Според него възможна причина за замърсяването е обработката на нивите в района, но гражданите не са съгласни с това. По думите им при всеки по-силен вятър от утайника на завода се разнася облак. Хората се притесняват, че това ще доведе до проблеми с дихателните им пътища. , категорична беше Росица Стоянчова, кмет на с. Долни Богров. Тя заяви, че не е виждала такива облаци. ", "date": "2018.10.03", "title": "Черна пепел над \"Кремиковци” стресна жителите в района"}
{"url": "http://www.cross.bg/dimitrov-pekin-laiiovich-1585306.html", "text": "/КРОСС/ Григор Димитров приключи участието си на турнира в Пекин. Българинът загуби с 1:2 сета (4:6, 6:2, 4:6) от сърбина Душан Лайович в среща от третия кръг. Димитров, който е полуфиналист от миналата година, допусна много непредизвикани грешки и не успя да стигне до обрат срещу 55-ия в света Лайович.", "date": "2018.10.03", "title": "Григор Димитров приключи участието си на турнира в Пекин"}
{"url": "http://www.cross.bg/parizh-kolektziya-modnata-1585307.html", "text": "/КРОСС/ Боси манекенки представиха най-новата пролетно-лятна колекция на модната къща „Шанел”.                     Ревюто не се проведе на Лазурния бряг или в тропическите морета, а в самия център на Париж на изкуствено създаден плаж за ревюто.                     Сред зрителите бяха певецът Фарел Уилямс и Памела Андерсън.                     Облечен по традиция в черно, дизайнерът-ветеран на модната къща Карл Лагерфелд поздрави публиката и получи нейните бурни овации.                    Грандиозното ревю сложи финалната точка на Седмицата на модата в Париж.                   ", "date": "2018.10.03", "title": "Боси манекенки представиха новата колекция на „Шанел” в Париж"}
{"url": "http://www.cross.bg/velkov-samo-ostavki-1585309.html", "text": "/КРОСС/ Безхаберното отношение на изпълнителите на мястоя си личеше още преди да се стигне до вчерашните гледки, но това, за съжаление, не е прецедент. Като че ли е традиция да сме изненадани неприятно на финала на какъвто и да е грандиозен ремонт. Грандиозното се случва само в обема на разходите. Това каза в предаването „Преди всички“ по „Хоризонт“ заместник-председателят на Столичния общински съвет и член на Комисията по устройство на територията, архитектура, достъпна среда и жилищна политика Иван Велков.„Изпълнителите на всяка една от фазите в този процес – от възложителите до тези, които са надзиравали процеса и тези, които сега би трябвало да го приемат - като че ли са се надявали, стискайки пръсти, само на оптимистичния сценарий, че всичко ще се размине и някак си от самосебе си тези павета ще се наредят, което никога не се получава. Имаме генерален проблем“.Според Велков разликата с частните обекти, където се извършват подобни дейности, е „очевадна“ и става дума за липса на контрол. Мащабните ремонтни поръчки водят до по-малка конкуренция, тъй като могат да ги спечелят само големите фирми, а те не чувстват, че могат да останат без работа, коментира той. \"Политическа група 5\" и “Зелените” в Столичния общински съвет ще поискат оставки на всички, които са отговорни за ремонта на ул. \"Граф Игнатиев\". „Днес ще опитаме да се съберем от нашата политическа група и да поискаме оставки на всички, които са били отговорни точно за това изпълнение – ресорния заместник-кмет, хората, които са организирали надзора на обществената поръчка… Може би и хората от дирекцията за обществени поръчки трябва да дадат обяснения защо и как се получават за пореден път такива повторения“.Със сигурност трябва да има „някакъв опит за подобрение“ на обекта, но трябва да бъде поета и отговорност, категоричен е Велков.", "date": "2018.10.03", "title": "Иван Велков: Ще поискаме оставки на всички отговорни за ремонта в центъра на София"}
{"url": "http://www.cross.bg/ritzin-v-pentagona-proveryavat-podozritelni-pisma-1585290.html", "text": "/КРОСС/ Писма, които вероятно са съдържали смъртоносното вещество рицин, са получени в Пентагона. Подозрителните пликове били открити в отдел за сортиране на пощата в комплекса на американското Министерство на отбраната, който е извън главната сграда.ФБР анализира съдържанието на пликовете, а пощенският отдел на Пентагона е поставен под карантина.Междувременно от службите за сигурност съобщиха, че проверяват съмнителен плик, който бил адресиран до президента Доналд Тръмп, но не стигнал до Белия дом.", "date": "2018.10.03", "title": "Рицин в Пентагона? Проверяват подозрителни писма "}
{"url": "http://www.cross.bg/kosa-kyche-chervena-1585291.html", "text": "/КРОСС/Козината на бездомно куче беше боядисано с червена боя за коса в тутраканско село. Снимката разчувства и разгневи едновременно хиляди потребители в интернет пространството.  Реди вече е настанен във ветеринарен център в София. Животното е в добро здравословно състояние, но непосредствено след боядисването, рискът от алергична реакция е бил голям.Хората, които в момента се грижат за него, казват, че ще обръснат тялото му, но главата му ще остане покрита с червената боя.Реди си търси ново семейство като желаещи да го осиновят не липсвали.", "date": "2018.10.03", "title": "Гавра! Боядисаха куче с червена боя за коса "}
{"url": "http://www.cross.bg/madona-izdava-nov-albym-prez-g-1585292.html", "text": "/КРОСС/ Кралицата на попа Мадона потвърди, че нейният 14-и студиен албум ще излезе на пазара през 2019 г. По-рано музикалната звезда беше съобщила, че ще издаде записа до края на тази година, информира БГНЕС.Албумът на 60-годишната изпълнителка ще бъде първият след \"Бунтарско сърце\" от 2015 г. Въпреки че Мадона все повече се занимава със странични проекти в сферата на модата и козметиката, е категорична, че \"не може да се откаже\" да прави музика.По думите й новият албум е силно повлиян от португалските ритми. Причината за това е, че звездата се премести в Лисабон, за да подпомогне професионалната футболна кариера на 12-годишния си син Дейвид Банда.", "date": "2018.10.03", "title": "Мадона издава нов албум през 2019 г."}
{"url": "http://www.cross.bg/dimitur-talev-godini-1585299.html", "text": "/КРОСС/ Навършиха се 120 години от рождението на Димитър Талев. И след толкова години все повече се убеждаваме, че той не е просто разказвач, романист, публицист и драматург, а и дълбок и проникновен мислител. Творчеството му, посветено на Македония и националноосвободителните борби на народа ни, е завършена философия на историята. Героите му са живи и истински, словото му - изящно и покоряващо, повествованието - увлекателно, родолюбието - неповторимо. Всичко е като у действително велик писател. Това величие ще почувстваме на тържественото честване на годишнината, което организират БАН, Столичната община, Съюзът на българските писатели и издателство \"Захарий Стоянов\". То ще е под патронажа на министъра на образованието и науката Красимир Вълчев и ще се състои на 4 октомври от 18 ч. в големия салон на БАН.До величието на Димитър Талев ще се докосне и всеки читател чрез съчиненията му в петнайсет тома, които издаде \"Захарий Стоянов\" и които ще бъдат представени на 4 октомври в БАН. За първи път в това истинско книжовно съкровище творчеството на Димитър Талев е обхванато най-цялостно. Съчиненията са под общата редакция на Иван Гранитски и Панко Анчев. Те включват \"Железният светилник\" (том 1), \"Преспанските камбани\" (том 2), \"Илинден\" (том 3), \"Гласовете ви чувам\" (том 4), \"Усилни години\" и \"На завой\" са в том 5; трите книги на \"Самуил, цар български\" са в 6, 7 и 8 том; \"Гоце Делчев\" - биография, \"Град Прилеп - борби за род и свобода\", \"Под мрачно небе\" - драма, и \"Илинденци\" - роман за юноши, са в том 9; том 10 съдържа \"Хилендарският монах\", \"Кипровец въстана\" и \"Братята от Струга\"; том 11 е с повести и разкази, том 12 \"Спасение или гибел!\" и том 13 \"Вярата е щит\" представят публицистиката на Димитър Талев; том 14 \"Един хубав сън\" е със спомени, очерци и анкети, а последният том 15 \"Свободно сърце\" е със спомени за Димитър Талев и литературна критика. Във всички томове има анализи и коментари на писатели и учени - литературоведи и историци, както и документални свидетелства за живота и творчеството на писателя.", "date": "2018.10.03", "title": "120 години от рождението на Димитър Талев"}
{"url": "http://www.cross.bg/ychastuk-zarazi-opasni-1585293.html", "text": "/КРОСС/ Епидемия от хепатит и опасни зарази грозят район от Пловдив - този в \"Шекер махала\". Пред полицейския участък и в близост до сградата на КАТ там вече има тонове отпадъци. Униформените и гражданите, които трябва да бъдат обслужени в КАТ, се сблъскват с мръсотията, неприятната миризма и нелицеприятната гледка.Сметището посреща идващите от София и магистрала \"Тракия\". Контейнерите преливат, а боклуците се стоварват директно върху площадката срещу най-новия полицейски участък. , оплака се пред камерата на NOVA живеещата в района Йорданка Средева.Камарите с боклуци понякога стигали до два метра височина. А нарушителите не се стряскали дори от камерите на участъка. Хората в квартала, в който има стотици малки деца, се притесняват, че скоро ще пламнат опасни зарази. Въпреки глобите и предупрежденията на полицаите, извършителите продължават да изхвърлят боклуците си на улицата.Нерегламентираните сметища в квартала са десетки, като това е най-голямото. От общината твърдят, че камиони редовно извозват боклуците и отричат в махалата да има недостиг на контейнери. Следващата седмица планират и акция по събарянето на всички незаконни постройки по тротоарите., категоричен беше кметът на район “Северен\" в Пловдив Ральо Ралев.", "date": "2018.10.03", "title": "Незаконно сметище зарина полицейски участък в Пловдив"}
{"url": "http://www.cross.bg/godini-ykrepeni-chiito-1585294.html", "text": "/КРОСС/ Държавата разширява списъка с язовирите, чиито стени трябва да бъдат укрепени или изцяло реконструирани. Това е заложено в дневния ред на министрите за заседанието в сряда.Очаква се кабинетът да приеме и отчет на събитията от европредседателството, както и да одобри дългосрочен план за следващите три години за това как да се инвестират парите от т. нар. Сребърен фонд.Той беше създаден преди повече от 10 години и е замислен да гарантира  стабилността на пенсионната система. Според последните данни на финансовото министерство във фонда са натрупани почти 3 млрд. лева.", "date": "2018.10.03", "title": "Разширяват списъка с язовири, чиито стени трябва да бъдат укрепени"}
{"url": "http://www.cross.bg/velkov-depytatut-aktyalni-1585297.html", "text": "/КРОСС/ След заявката, че се ориентираме към купуване на нови изтребители, на практика имаме три актуални оферти – две от САЩ и една от Швеция. Това обяви в предаването „Тази сутрин” депутатът от БСП Славчо Велков.По думите му при подобни сделки винаги опити за лобизъм.Не е важен само типа на самолета, по-важно е какво се предлага преди и след закупуването – оборудване, обучение и най-вече логистичната поддръжка, уточни Велков.Относно подготвяният вот на недоверие от БСП към правителството депутатът коментира, че мотивите все още не са внесени, но има достатъчно теми, по които може да бъде поискан.", "date": "2018.10.03", "title": "Славчо Велков: Има три актуални оферти за изтребители"}
{"url": "http://www.cross.bg/vurhovenstvoto-zakona-strani-1585295.html", "text": "/КРОСС/ Правова държава ли е Румъния и гарантира ли върховенството на закона? Този въпрос влиза в дневния ред на Европейския парламент, който вече се прицели в Унгария и Полша с предложения за санкции. Румънският парламент наскоро одобри изменения в Наказателния кодекс, които частично декриминализират злоупотребата със служебно положение.Гаранциите за опазване на върховенството на закона и независимата съдебна система на Букурещ са пряко свързани с България, тъй като двете страни вървят заедно в рамките на мониторинговия механизъм. Следващият доклад за напредъкът на двете страни се очаква през ноември.", "date": "2018.10.03", "title": "ЕП обсъжда спорни промени в законите в Румъния"}
{"url": "http://www.cross.bg/regionalnoto-metra-nyakolko-1585296.html", "text": "/КРОСС/ След проливните дъждове по морето, най-сериозни са щетите в Бургаско. Ново свлачище се активизира в квартал \"Сарафово\", а в понеделник пропадна и част от моста към летището. Десетки семейства, които обитават къщи само на няколко метра от срутената земна маса, се страхуват, че домовете им може да рухнат.През последните няколко дни в района се изляха над 100 л/км.м дъжд. Свлачището съществува от 10 години. По думите на жителите по улиците няма достатъчно шахти, които да ги отводняват. Водата тръгва в посока към морето и наводнява мазета и приземни етажи. Крайбрежната улица \"Черно море\" също е засегната. Изградено е отводнително съоръжение, но то не работи достатъчно добре. На места канавката е запушена и не функционира.Местните се притесняват, че при следващ порой оградите на къщите им ще бъдат съборени от водата. Между 5 и 6 метра от земната повърхност пред къщите вече е паднала. Подавани са сигнали и жалби към общината в Бургас, но до момента няма резултат от тях. По думи на жителите е нужна и намеса на държавата., заяви заместник-кметът по строителството, инвестициите и регионалното развитие инж. Чанка Коралска.Подготвено е и писмо до регионалното министерство, в което се изисква свикване на спешна комисия. От общината са в готовност да извършат аварийни мерки, ако те са необходими. По думите на инж. Коралска се планира и реализацията на проект за трайно брегоукрепване на свлачищната територия.", "date": "2018.10.03", "title": "Десетки къщи в опасност от пропадане в бургаския квартал \"Сарафово\""}
{"url": "http://www.cross.bg/lydogoretz-tzyurih-bazel-1585298.html", "text": "/КРОСС/ Бившият треньор на Лудогорец Георги Дерменджиев изрази мнение, че \"орлите\" могат да си тръгнат с три точки от гостуването на Цюрих в Лига Европа. \"Лудогорец допусна неприятен обрат срещу Леверкузен, но това е част от футбола. Вече е минало и съм сигурен, че в тима са си извадили необходимите поуки. Мисля, че Цюрих е възможен отбор. Това не е Базел. Лудогорец вече имаше три визити в Швейцария и знае какво го очаква. А пък и в груповата фаза на Шампионската лига излязохме точно с топките, които наптрупахме срещу Базел. Затова казвам, че Цюрих е възможен отбор, защото не е на нивото на Базел. Трябва да се играе мач за мач. В групата е възможна всякаква въртележка. Отборът набра инерция. Беше въпрос на време да започне да вкарва повече. Лудогорец винаги е отбелязвал толкова, колкото трябва\", заяви Дерменджиев пред \"Тема спорт\". ", "date": "2018.10.03", "title": "Георги Дерменджиев: Цюрих е възможен отбор за Лудогорец"}
{"url": "http://www.cross.bg/moskva-sofiya-slavchev-1585281.html", "text": "/КРОСС/ „Москва и София не могат да се сравняват нито като мащаб, нито като бюджет, но обменът на добри практики между двете столици не се влияе от това. За този обмен е нужна политическа воля и Форумът изигра тази роля на политическо и практическо ниво”. Това коментира общинският съветник и съпредседател на „Политическа група 5”, инж.Симеон Славчев, който взе участие във форума „Сътрудничество между Москва и България”. Събитието е в рамките на Дните на културата на гр. Москва в България. Градовете ще си взаимодействат в областта на транспорта, в частност метрото и градската железница, разказа Славчев. По думите му Москва има разработена схема за прилагане на публично-частно партньорство, от която София може да почерпи опит, интересни са практиките и в развиването на електромобилността.Във Форума участваха извънредният и пълномощен посланик на Руската Федерация в България Анатолий Макаров, зам.-министърът на туризма Ирена Георгиева, министърът в правителството на Москва, ръководител на Департамент по външноикономически отношения и международни връзки на град Москва Сергей Черемин, председателят на БТПП Цветан Симеонов и др.", "date": "2018.10.03", "title": "Симеон Славчев: Москва и София са несравними, но могат да обменят добри практики"}
{"url": "http://www.cross.bg/davat-ministur-izpita-1585283.html", "text": "/КРОСС/ „Стандарт“ публикува: \"150 милиона лева повече за хората с увреждания са издействани от премиера Борисов\". Поводът за изявлението бе новият протест на майките на болни деца, а парите трябва да се отпуснат от бюджета, въпреки недоволството на синдикати и работодатели.\"Дървата за огрев станаха дефицит\", това е водещото заглавие на „Дума“. Преди началото на зимата, те са по-скъпи от миналата година и се намират по-трудно, показват данните на трима депутати от БСП.„Земя“ допълва: \" Със 110 лв сме по-бедни на месец заради драстичния скок на природния газ\". Над 2 милиона българи трудно ще издържат зимата, предупреждават синдикатите.Изданията акцентират върху предложението досегашните 6 района за планиране в страната да бъдат обединени в четири.\"Това са Дунавски, Черноморски, Югозападен и Тракийско-Родопски\", уточнява „24 часа“.Новото икономическо райониране се налага заради правилата на ЕС, е обяснението на новия регионален министър Петя Аврамова пред кметовете.„Труд“ допълва: \"Дават на общините част от пътните глоби\". Идеята е  парите от тях да се връщат в общини, които поддържат системи за видеонаблюдение и проследяване на скоростта.\"Дават статут \"трамвай\" на колоездачите\", пише „Монитор“. Така велосипедистите ще имат предимство по пътищата, гласи една от  промените, които се обсъждат в Министерството на транспорта. В текстовете е записано и наказание - 2 години без книжка, ако шофьорът преминава на червено.„Телеграф“ разкрива схема: „Неграмотни стават шофьори с двойник, който решава листовки вместо тях\". Заради скенера на изпита са заловени 10 измамници, тъй като преди изпита се извършва разпознаване на данните.„Сега“ извежда: \"На осмия месец прокуратурата \"откри\", че грешно разследва Московски\". Делото сега било разпределено на Софийска градска прокуратура, тъй като причинителят на катастрофата с шейна, при която загина детето му, е бил министър, коментира изданието. ", "date": "2018.10.03", "title": "Преглед на печата"}
{"url": "http://www.cross.bg/nachalnik-bivsh-depytat-1585280.html", "text": "/КРОСС/ Проф. д-р Вихра Миланова, началник на Клиниката по психиатрия в Александровска болницаВладимир Николов, бивш волейболистЕвгения Алексиева, депутат от ГЕРБ в 44-отоНС Йоанис Партениотис, вицепрезидент на КТ \"Подкрепа\"Кирчо Карагьозов, бивш депутат от БСПКонстантин (Косьо) Марков, музикантД-р Станимира Кодинова, началник отделение по урология в УМБАЛ „Пълмед\"Цветан Марангозов, писател и драматург  ", "date": "2018.10.03", "title": "Родени на 3 октомври"}
{"url": "http://www.cross.bg/neka-maiikite-nyama-1585287.html", "text": "/КРОСС/ \"Нека всички подкрепим майките на деца с увреждания. Тяхната мъка няма цвят. Нека покажем на Борисов, че свърши времето, в което можеше с раздаване на милиони да купува послушание\". Това написа във фейсбук лидерът на БСП Корнелия Нинова. \"Обещаните 150 млн. няма да решат проблемите, без промени в законите. Още през юли ние внесохме закона за личната помощ, изготвен заедно с майките. Два месеца и половина отлежава на бюрото на Караянчева. Досега можеше отдавна да е факт. Когато трябва да уредят някой бизнесмен, законите се приемат за 24 часа. А майките стоят четири месеца в палатките с децата си. Управляващите ги лъжат, разделят ги, противопоставят ги\", пише още тя. \"Онзи ден на среща с тях една майка сподели, че някои от децата вече не са живи. Помните ли как започна всичко? Отказаха да ги пуснат в парламента на среща с нас, защото носели рекламни материали. Рекламните материали бяха надписите на гърдите им - “системата ни убива\". Нека застанем до тях и им покажем, че няма да го допуснем. Системата може да се промени\", добави още лидерът на БСП. ", "date": "2018.10.03", "title": "Корнелия Нинова: Нека всички подкрепим майките на деца с увреждания."}
{"url": "http://www.cross.bg/informatziya-ramoto-dvamata-1585286.html", "text": "/КРОСС/ Двама мъже бяха ранени при стрелба в столичния квартал „Стрелбище”. Сигналът е подаден около 22 ч., снощи.По информация на bTV те са простреляни от минаваща кола, докато са излизали от пицария. Пострадалите са криминално проявени, съобщиха от МВР.И двамата са откарани с линейки в болница. Единият е 38-годишен мъж, с прякор Жирафа. Прострелян е в рамото и е транспортиран до „Пирогов”. Многократно е осъждан за притежание на наркотици, лежал е в затвора.Другият мъж е на 26 години и има 2 огнестрелни рани – в гърдите и в рамото. Той е откаран във ВМА. Осъждан е за кражби в жилища и офиси. И двамата са контактни.Те са с адресна регистрация в района на инцидента, казаха за bTV директорът на националната полиция главен комисар Христо Терзийски и шефът на СДВР старши комисар Ивайло Иванов.По неофициална информация стрелците са били двама и са избягали.Районът е блокиран от полиция. На мястото се извършва оглед, а извършителите се издирват.", "date": "2018.10.03", "title": "Стрелба в София: Двама са ранени"}
{"url": "http://www.cross.bg/putya-stroitelstvo-skorost-1585284.html", "text": "/КРОСС/ Повече камери за скорост и нови правила за строителство на магистрали – това са част от мерките, които ще предприеме държавата срещу войната на пътя.Правилата са разписани в новата наредба на Министерството на регионалното развитие и благоустройството.  Скоростните пътища и магистралите у нас ще се проектират със скорост в зависимост от релефа – от 140 км/ч в равнините до 100 км/ч при най-проблемните отсечки.  Зоните за безопасност ще се правят по дължината на пътя, а целта им е да спасяват от удар в стълбове, дървета или сгради онези шофьори, които са излезли от пътя.  Според МВР 96% от катастрофите у нас са по вина на шофьорите, а не на лошите пътища.  „Ако трябва съвсем реално и обективно да се определя вината за едно ПТП, а не по бланкетна жалба, аз смятам, че минимум 30% от катастрофите са заради лоши пътища”, коментира обаче Красимир Георгиев, председател на АКАБ.Експертите приветстват новите правила за пътно строителство, но не вярват, че ще има кой да контролира колко качествено ще е то.", "date": "2018.10.03", "title": "За безопасност на пътя: Повече камери за скорост и нови правила за строителство"}
{"url": "http://www.cross.bg/s-armiya-ystanovki-1585288.html", "text": "/КРОСС/ Първите руски противоракетни системи С-300 вече са доставени на сирийската армия.Снабдяването на режима на Башар Асад с тези зенитни установки обезпокои силно Израел и САЩ.Преди дни израелският премиер призна, че за последните три години израелската авиация е нанесла около 200 удара по иранските части в Сирия, които се сражават на страната на правителствената армия.Новите ракетни установки са реална заплаха за самолетите, навлизащи във въздушното пространство на арабската страна.Москва успокои Израел, че С-300 са само за отбрана и не представляват заплаха за сигурността на еврейската държава.", "date": "2018.10.03", "title": "Русия достави първите противоракетни системи С-300 на Сирия"}
{"url": "http://www.cross.bg/suoruzheniyata-iskur-yazovirite-1585327.html", "text": "/КРОСС/ Правителството добави язовирите „Огоста“ и „Бели Искър“ към списъка на язовирните стени и съоръженията към тях, които се нуждаят от основен ремонт или реконструкция.Решението беше взето на днешното заседание на Министерския съвет. През юли бяха проверени 6500 държавни и общински язовири. Установи се, че над 400 водоема имат нужда от спешен ремонт. За целта бяха осигурени 500 млн. лева.Основните повреди са свличания около язовирите, проблеми с изпускателите, както и с преливниците на съоръженията.", "date": "2018.10.03", "title": "Ремонтират основно язовирите „Огоста“ и „Бели Искър“ "}
{"url": "http://www.cross.bg/sgradata-mazilka-bolnitza-1585289.html", "text": "/КРОСС/ „Баща ми е не е добре нито физически, нито психически. Ще търсим правата си в съда”. Това каза пред bTV дъщерята на .Възрастният мъж е бил на пейка до сградата, когато е паднала част от фасадата. Той е в болница със счупен крак и наранявания по главата.По думите на дъщеря му е имало проблем и с настаняването му в лечебно заведение. Първо бил закаран от линейка в болница „Тракия” но там нямало неврохирург. После го откарали в Окръжна болница и там го приели.Поликлиниката в Казанлък е строена през 70-те години на минали век. Около 40 години ремонт на сградата не е правен. Стопанин на постройката  е търговско дружество със 100% процента общински капитал. По закон това дружество като юридическо лице отговаря за стопанисването и поддръжката на сградата.Ние имаме ангажимент да стопанисваме и ремонтираме сградата, доколкото ни стигат силите, каза управителят на дружеството Петър Лучев. Той уточни, че при обследвания на сградата досега никой не е предупредил за опасност от падане на мазилка.Лучев каза още, че предстои саниране на сградата по програмата за енергийна ефективност.", "date": "2018.10.03", "title": "Роднин на ударен от от паднала мазилка в Казанлък ще търсят правата си в съда"}
{"url": "http://www.cross.bg/mrezha-frantziya-teroristichni-1585285.html", "text": "/КРОСС/ При нова антитерористична акция във Франция разбиха мрежа, свързана с мюсюлманска асоциация. В операцията в град Гранд Сент, близо до белгийската граница, в паралелни обиски бяха мобилизирани 200 полицаи. Асоциацията „Център Захра Франция” е позната на спецслужбите заради многократно оказвана подкрепа на терористични организации. 11 души са арестувани. На трима са повдигнати обвинения за нелегално притежание на оръжие и сигнали за радикализация.", "date": "2018.10.03", "title": "Разбиха мрежа, подпомагала терористични организации във Франция"}
{"url": "http://www.cross.bg/tema-zhivo-poliklinika-1585282.html", "text": "/КРОСС/БНТ, „Сутрешен блок\"Тема: Правилата срещу народопсихологията, или как да намалеят катастрофите?Тема: В новия брой на Юридическия барометър: институтът на произхода - гост проф. Даниел ВълчевТема: Държавите от Западна Европа ограничават дизеловите автомобили - ще залеят ли те българския пазар?Тема: В Казанлък: мазилка от фасадата на поликлиника падна върху пациент. Защо сградата не е ремонтирана 40 години?Тема: Кои храни борят вирусите? - рецептите на живоБТВ, \"Тази сутрин\"  Тема: Увеличават ли се случаите на болни деца от хепатит А в София? И защо няма ваксини за заразата?Тема: Накъде тръгва Македония след неуспешния референдум? В студиото - Георги ПървановТема: Защо Пламен Константинов вече няма да е треньор на националите по волейбол? Гост - Любо ГаневТема: На живо от Казанлък: парче от фасадата на поликлиника падна върху мъж - какво е състоянието на пострадалия и остава ли опасна сградата?Тема: Сигнали за некачествени тротоари на „Граф Игнатиев\" - ще има ли ремонт след ремонта?Нова телевизия,  „Здравей  България\"Тема: След бой на пътя и жертва на катастрофа с патрулка, Нова телевизия задава въпроса - За опасните шофьори и опасните пътища - ще сработят ли новите мерки на държавата?Тема: Облаци от черна пепел над \"Кремиковци\" изплаши хората в района. На живо - има ли замърсяване на въздуха?Тема: На живо - защо фасада на поликлиника се срути и рани тежко човек?Тема: Десетки къщи  застрашени от пропадане при всеки паднал дъжд - пряко от СарафовоТема: След скока на цените - освен студена, задава ли се и \"солена\" зима? Говори Димитър МаноловТема: Гавра със животно. Боядисано в червено куче трогна социалните мрежиТема: Велоалея пред гаражите. Румен Бахов на живо за нестандартното строително решениеТема: Актьорите Асен Блатечки и Мона Гочева заедно в нов екшън сериалТема: Пробив в науката. Учени свързаха в мрежа три човешки мозъка - какви мисли си размениха? ", "date": "2018.10.03", "title": "Теми и гости в ефира днес"}
{"url": "http://www.cross.bg/stava-mogadishy-chast-1585277.html", "text": "/КРОСС/  42 пр.н.е. - Битка при Филипи: Триумвирите Марк Антоний и Октавиан Август водят решителна битка с войската на убийците на Цезар - Марк Юний Брут и Касий.1868 г. - Хуан Прим става министър-председател на Испания.1918 г. - Първа световна война: Цар Фердинанд I абдикира в полза на сина си Борис III и напуска завинаги България.1929 г. - Кралството на сърби, хървати и словенци е преименувано на Кралство Югославия.1932 г. - Ирак придобива независимост от Великобритания.1941 г. - Състои се премиерата на американския криминален филм Малтийският сокол.1942 г. - Вернер фон Браун заедно с други сътрудници на немския изследователски реактивен център в Пенемюнде (Германия) пуска успешно първата в света балистична ракета - Фау-2.1944 г. - Футбол Клуб 1913 се обединява с Раковски под името Раковски ФК.1952 г. - Обединеното кралство провежда Операция Ураган, при която успешно изпробва първата си атомна бомба.1960 г. - Нигерия придобива независимост от Великобритания.1962 г. - Програма Мъркюри: Изстрелян е космическия кораб Мъркюри 8 с астронавта Уоли Шира на борда, който прави шест орбити около Земята за осем часа.1985 г. - Космическата совалка Атлантис прави първият си полет.1990 г. - Влиза в сила договора за повторно обединение на Германия: Германската демократична република престава да съществува и нейната територия става част от Федерална република Германия. Източногерманците стават част от Европейската общност, която по-късно става Европейски съюз.1993 г. - Битката за Могадишу: В опит да заловят високопоставени лица от организацията на военния диктатор Мохамед Фара Айдид в Могадишу (Сомалия), 18 американски войници и около 1000 сомалийски цивилни бойци са убити в тежка престрелка. ", "date": "2018.10.03", "title": "3 октомври в историята"}
{"url": "http://www.cross.bg/chasa-sofiyaot-provede-1585278.html", "text": "/КРОСС/ София.От 9.00 часа ще се състои заседание на Народното събрание.***София.От 10.00 часа Министерският съвет ще проведе заседание.***София.От 11.30 часа в народното събрание ще се проведе работна среща между ДПС и кандидата на Обединени патриоти и ГЕРБ за конституционен съдия Красимир Влахов. От 12.00 часа среща с Влахов ще проведат представители на партия „Воля\".***София.От 09.00 часа 32 състав на СГС ще разгледа подадена молба за изменение на мярката за неотклонение на 15-годишния младеж, който намушка момче в столичния кв. „Надежда\". Очаква се заседанието да бъде закрито.***София.От 9.30 часа 5 състав на Специализирания наказателен съд ще гледа делото срещу Мирослав В., Живко И. и др., обвинени в организиране и ръководене на организирана престъпна група.***София.От 10.00 часа 13 състав на Специализирания наказателен съд ще гледа делото срещу Младен М., Мария Т. и др., обвинени в организиране и ръководене на организирана престъпна група.***София.От 10.00 часа в БТА Експертният клуб за икономика и политика (ЕКИП) ще представи анализ, посветен на корпоративния данък в България***София.От 10.00 часа 3 състав на Специализирания наказателен съд ще гледа делото срещу Богдан К., Александър Щ. и Цветомир В., обвинени в организиране и ръководене на организирана престъпна група.***София.От 10.00 часа 8 състав на Специализирания наказателен съд ще гледа делото срещу Цветан В., Александър П., Илиан З. и др., обвинени в организиране и ръководене на организирана престъпна група.***София.От 10.00 часа 13 състав на Специализирания наказателен съд ще гледа делото срещу Пламен И., Явор А. и др., обвинени в организиране и ръководене на организирана престъпна група.***София.От 10.00 часа 15 състав на Специализирания наказателен съд ще гледа делото срещу Мартин М. и Стефан Стефанов, обвинени в организиране и ръководене на организирана престъпна група.***София.От 10.10 часа в сградата на КЕВР ще се проведе обществено обсъждане на проект на решение за одобряване на бизнес плана на „Водоснабдяване и канализация \" ЕООД, гр. Плевен и за утвърждаване и одобряване цени на ВиК услуги на „Водоснабдяване и канализация \" ЕООД, гр. Плевен.организирана престъпна група.***София.От 10.30 часа 18 състав на Специализирания наказателен съд ще гледа делото срещу Огнян А., Янко Я. и др., обвинени в организиране и ръководене на организирана престъпна група.***София.От 11.00 часа 18 състав на Специализирания наказателен съд ще гледа делото срещу Десислава Т., молба за рехабилитация.***София.От 11.00 часа 18 състав на Специализирания наказателен съд ще гледа делото срещу Николай П. и Виктор И., обвинени в организиране и ръководене на организирана престъпна група.***София.От 11.00 часа 18 състав на Специализирания наказателен съд ще гледа делото срещу Николай П. и Виктор И., обвинени в организиране и ръководене на организирана престъпна група.***София.От 11.00 часа в Инфо Център „София - Европейска столица на спорта\" ще се проведе ресконференция по повод предстоящия през този уикенд СОФИЯ ФИТ ФЕСТ.***София.От 11.00 часа в Прес клуб БТА-София ще се проведе пресконференция във връзка с учредяване на Асоциация на дружествата, управляващи етажна собственост (АДУЕС).***София.От 11.00 часа в хотел Интерконтинентал, зала „Бална\", пл. Народно събрание 4, Manchester Airports Group (MAG) ще проведе пресконференция за представянето на компанията и нейните бъдещи планове за участие в процедурата по отдаване на концесия на летище „София\".***София.От 12.00 часа в Националния пресклуб на БТА ще се проведе пресконференция на тема „Национално стратегическо обединение с цел възраждане, възход и модернизация на България\".***София.От 12.30 часа в Литературен клуб „Перото\" ще бъде представена книгата „Живот без алергии\" на д-р Василка Юрукова.***София.От 13.30 часа 6 състав на Специализирания наказателен съд ще гледа делото срещу Атанас А., Красимир Я. и Николай Р., обвинени в организиране и ръководене на***София.От 13.30 часа ще се проведе заседание на Прокурорската колегия на ВСС.***София.От 13.30 часа 5 състав на Специализирания наказателен съд ще гледа делото срещу Маньо Ст., Васил Р. и Данаил И., обвинени в организиране и ръководене на организирана престъпна група.***София.От 14.00 часа 1 състав на Специализирания наказателен съд ще гледа делото срещу Иван Сл., Янко К. и др., обвинени в организиране и ръководене на организирана престъпна група.***София.От 15.00 часа 17 състав на Специализирания наказателен съд ще гледа делото срещу Даниел Н., Велизар Г. и др., обвинени в организиране и ръководене на организирана престъпна група.***София.От 18.30 часа в Литературен клуб „Перото\" Издателство „Милениум\" ще представи книгата „Хроники на безвремието\".***София.От 14.30 часа в зала 142, в сградата на Народното събрание на пл. ‘'Княз Александър I'' №1, Комисията по взаимодействието с неправителствените организации и жалбите на гражданите, съвместно с Комисията по образованието и науката ще проведе редовно заседание=***София.От 17.00 часа в Клуб \"Журналист\" към СБЖ , ул. \"Граф Игнатиев\" 4, ет. 1, ще се състои вечер в памет на известния австралийски журналист Уилфред Бърчит.***Бургас.От 10.30 часа в експоцентър „Флора\" ще се проведе втория ден от семинара на тема „Въздействието на замърсяването с твърди отпадъци в Черно море и други аспекти на опазването на околната среда\".***Бургас В 17.00 часа в Магазия 1 в зоната за свободен достъп ще бъде открита учебната година във филиала на Националната художествена академия в Бургас.***Варна.В 09.00 часа пред сградата на Адмиралтейството, на ул. „Преслав\" 16, с официална церемония командира на ВМС на България контраадмирал Митко Петев ще посрещне началникът на Генералния щаб на ВМС на Република Гърция вицеадмирал Николас Цунис.***Варна.От 10.30 часа в зала „Варна\" делегация от Правителството на Москва ще проведе среща.***Варна.От 10.00 часа в Икономически университет - Варна, Студентска улица, ет. 1,ще бъде открита документална изложба „Зараждане на гражданското общество в България /1987 - 1989/\" на Държавна агенция „Архиви\".***Варна.От 14.30 часа в зала „Общински съвет\", ет.2, на Община Варна ще се проведе кръгла маса по проблемите на семействата с деца с аутизъм. Асоциация „Да съхраним жената\" ще проведе този своеобразен открит диалог на тема „Да успяваме заедно\" по проект „Иновативно-интеграционни, социално-здравни дейности за деца с разстройства в аутистичния спектър и за техните семейства\". Проектът се реализира с финансовата подкрепа на Община Варна, Дирекция „Социални дейности\".*** Велико Търново. От 18.30 часа в Клуб 7 ще се проведе Представяне на книгата „Кошмарът\", с автор Надежда Радева.*** Велико Търново. От 19.00 часа на стадион „Ивайло\" ще се проведат Масови безплатни тренировки - есен 2018.***Враца.От 17.00 часа в голяма зала на РИМ-Враца ще се проведе концертно представяне на книга „Хоровите послания на Николай Стойков\" от Николина Кротева.***Враца.От 19.00 часа в камерна зала на ДКТ ще бъде представена постановката „Предградия\" от Ерик Богосян.***Враца.От 19.00 часа в градска концертна зала ще се проведе Месец на клавишите- концерт на Симфониета Враца.*** Горна Оряховица. От 15.00 часа на стадион „Захарни заводи\" ще се проведе среща от първенството на юноши старша възраст - зона Велико Търново между ОФК „Локомотив\" - ОФК „Бдин 1923\" гр. Видин.***Добрич.От 09.30 часа в Детска градина № 8 ще се играе куклен спектакъл „Приказка за Ох\" на Държавен куклен театър „Дора Габе\".***Дупница.От 17.30 часа в заседателната зала на Общината ще се проведе открито заседание на Комисията по спорта към Общински съвет - Дупница с представителите на клубовете от общината.***Кюстендил.От 14.00 часа в сградата на Областната администрация - конферентна зала на 2-ри етаж Българската търговско-промишлена палата и Кюстендилската търговско-промишлена палата организират среща-дискусия във връзка с поддържане на тесни контакти с местния бизнес, областните и общински власти и медии.***Кюстендил.От 15.00 часа в Обучителния център на Регионална библиотека \"Емануил Попдимитров\" ще бъдат представени резултатите от изпълнения проект \"Информацията и знанието за устойчиво развитие - отговорност за устойчиво бъдеще\".***Кюстендил.От 18.00 часа в голямата зала на читалище „Братство\" ще се проведе концерт, посветен на Международния ден на музиката.***Пловдив.От 09.30 часа в 10 зала Окръжен съд ще гледа делото срещу Николай Н. и Бренченс Й.***Пловдив.От 17.00 часа в зала „Съединение\" на Регионалния исторически музей ще се проведе обществено обсъждане на транспортните и инфраструктурни проблеми на град Пловдив, организираното от СНЦ „Бизнесът за Пловдив\".***Пловдив.От 18.30 часа в Цар Симеоновата градина, Виенски павилион ще бъдат открити Националните дни за учене през целия живот. Събитието на МОН е основната национална проява, свързана с ученето през целия живот и ученето на възрастни. То ще се състои от 3 до 5 октомври в гр. Пловдив.***Пловдив.Общинските съветници от ГЕРБ-Пловдив ще проведат приемни с граждани. Георги Василев, от 16.00 до 18.00 часа в партийния офис в район „Южен\" на ул. „Академик Петър Динеков\" №1А; Ани Лафчиева, от 17.00 до 18.30 часа в офиса на ГЕРБ в район „Източен\" на ул. „Коста Паница\" №5; Емил Русинов, от 17.30 до 19.00 часа в офиса на ГЕРБ в район „Източен\" на ул. „Коста Паница\" №5.***Смолян.Народни представители от „БСП за България\" ще обсъдят „Визия за България\" с граждани в област Смолян. Програмата може да прочетете тук.***Търговище.От 17.30 часа в Регионален исторически музей - Търговище, в Славейковото училище ще бъде открита изложбата „Техниката у дома през първата половина на XX век\" на Националния политехнически музей - София.***Хасково.От 10.30 часа в зала „Марица\" на Областна администрация Хасково представители на Световната банка ще участват в заседанието на Регионалния съвет за развитие на Южен централен район***Шумен. От 9.00 часа във факултет „Артилерия, ПВО и КИС\" в рамките на „Форум отбранителни технологии 2018\", ще бъде направена презентация на „Оптоелектрон Груп\" АД - гр. Панагюрище.***Шумен. В 11.00 часа в Регионална библиотека „Стилиян Чилингиров\" ще бъде представен краеведският сайт „Шуменски истории\".***Шумен.От 15.30 часа на територията на Природен парк „Шуменско плато\" ще бъде открит Девети национален пленер по живопис. ", "date": "2018.10.03", "title": "Предстоящи събития на 3 октомври"}
{"url": "http://www.cross.bg/kusmeta-inache-vyarvam-1585279.html", "text": "/КРОСС/  \"Аз вярвам в късмета: как иначе бихте могли да обясните успеха на тези, които не харесвате?\" - Жан Кокто", "date": "2018.10.03", "title": "Аз вярвам в късмета: как иначе..."}
{"url": "http://www.cross.bg/dionisiii-atina-apostol-1585276.html", "text": "/КРОСС/ В свещената книга \"Деяния на светите апостоли\", написана от св. апостол и евангелист Лука, се говори между другото и за проповедта на св. апостол Павел в Атина (17:15). В тоя старинен град, прочут със своите философи и добре уредени училища, апостолът обърнал внимание на един жертвеник, на който било написано: \"Незнайному Богу\". На голямо събрание от най-знатни и учени атиняни в Ареопага апостолът на народите обявил, че дошъл при тях да проповядва за Оня Бог, Когото атиняни, без да знаят, почитат, Който създал целия свят и дава на всички живот, дихание, всичко. Той обяснил на своите слушатели разликата между Тоя вездесъщ и всемогъщ Бог и бездушните идоли, на които те се покланяли. Той им говорил също за възкресението на Оня, който проповядвал покаяние и живот, и Който ще дойде да съди вселената.Голяма част от атиняните се отнесла недоверчиво към това ново учение. Но между слушателите имало и такива, които повярвали на думите на светия апостол и се обърнали към Христа Господа. Между тях бил и Дионисий, член на Ареопага, т.е. на върховния съвет в Атина.Св. Дионисий Ареопагит. Стенопис от Теофан Грек. Източник: peinture.video-du-net.frНа млади години Дионисий живял дълго в Египет. Той бил там по време на кръсната смърт на Спасителя. На Голгота Господ Иисус изрекъл думите \"свърши се\" и издъхнал. Тъмнина обгърнала земята. Мрак обхванал Египет. Дионисий, както говори преданието, изтръпнал от ужас пред тоя мрак и извикал:- Или светът се свършва, или Бог, неговият Създател, страда!След проповедта на ап. Павел в Атина сърцето на Дионисий се разтворило да приеме в себе си вярата в истинския Бог. Но той не се кръстил веднага.Като излизал от Атина, апостол Павел срещнал сляп човек. С ръката си направил кръст над него и човекът прогледнал. Като го видял радостен, апостолът му поръчал да отиде при Дионисий и да му припомни за неговото желание да стане член на Христовата църква.Чудесното изцеление на слепия човек убедило още повече Дионисий в истинността на християнската вяра. И той приел кръщение с целия си дом.След това оставил семейството си и тръгнал с апостола като станал негов ученик и сподвижник. В продължение на три години той бил неотлъчно с него, като непосредствено от него изучавал словото Божие.Той видял и другите апостоли и заедно с тях бил в Гетсимания при Успението на пречистата Божия Майка.Скоро след това апостол Павел го въздигнал в сан епископ и го изпратил да проповядва в Атина. Като атински епископ Дионисий се заклел да устрои в тая част на света Божията църква.В Атина по-късно той узнал за мъченическата смърт на своя учител и сам не много след това дал живота си за вярата.На св. свещеномъченик Дионисий Ареопагит се приписва съчинението \"За небесната йерархия\". В това съчинение се говори за ангелските чинове. На този апостолски мъж се приписва също книгата за Божиите имена и тайнственото богословие. Той дава сведения за чудната смърт на Божията Майка.Житие на св. преподобни Георги ХозевитPhoto: Florin D., orthphoto.netИменитият отшелник и чудотворец преп. Георги се родил на остров Кипър през втората половина на VІ век. Той последвал брата си Хераклид в лаврата Каламон (Тръстикова) на река Йордан, но понеже бил твърде млад, изпратили го в Хозевския манастир* при Йерусалим. Там с молитва излекувал изсъхналата ръка на своя игумен и отново се завърнал в Каламон, където водил строг монашески живот заедно със своя брат и извършил големи чудеса, между които и възкресението на един мъртвец. След смъртта на игумена той отново отишъл в Хозева, гдето също просиял с много чудеса. При превземането на Йерусалим от персите на 19 май 614 г. бил взет в плен, но след това го освободили.Преподобни Георги Хозевит починал в 625 година. Неговият ученик Антоний написал неговото житие. Тази простичка животопис представлява голяма ценност като извор на сведения за живота на монашеството с точни описания на палестинските манастири с редки топографически и летописни сведения.", "date": "2018.10.03", "title": "Св. свщмчк Дионисий Ареопагит. Преп. Йоан Хозевит"}
{"url": "http://www.cross.bg/rysiya-s-indiya-1585301.html", "text": "/КРОСС/ Русия и Индия ще подпишат договор за доставка на зенитно-ракетни комплекси С-400 за над 5 милиарда долара по време на посещението на президента Путин в Делхи на 5 октомври, съобщи президентският съветник Юрий Ушаков, цитиран от Франс прес и ТАСС.Преговорите между Делхи и Москва за тази система за ПВО се водеха от месеци, но бяха спъвани от заплахите на САЩ, че ще санкционират страни, които купуват руско въоръжение.Индия беше заявила, че ще поиска от САЩ да направят изключение за нея, ако преговорите с Русия за С-400 завършат успешно, но в края на август американски официален представител заяви, че няма гаранция за подобно изключение.През 2017 г. Конгресът на САЩ прие закон за санкции срещу Русия заради намесата й в Украйна, за която я обвинява Западът, и за предполагаемата й намеса в американските президентски избори. Този закон налага санкции на компании и държави, които сключват оръжейни договори с руски фирми.", "date": "2018.10.03", "title": "Русия и Индия ще подпишат договор за доставка на комплекси С-400"}
{"url": "http://www.cross.bg/prezident-salih-bahram-1585303.html", "text": "/КРОСС/ Иракският парламент е избрал кюрдския политик ветеран Бахрам Салих за нов президент на страната, съобщи иракската държавна телевизия.Салих е получил подкрепа от 220 законодатели от общо 273. Новоизбраният президент на Ирак вече възложи на бившия вицепрезидент Адел Абдул Махди да състави следващото правителство. ", "date": "2018.10.03", "title": "Бахрам Салих е новият президент на Ирак"}
