{"url": "http://www.cross.bg/vietnam-propaganda-posochva-1574457.html", "text": "/КРОСС/ 56-годишният Буй Хю Во беше признат за виновен вчера по обвинение за \"пропаганда срещу Социалистическа република Виетнам\", която се изразява в негови публикации във фейсбук, в които критикува управляващата Комунистическа партия и правителствени служители, съобщава агенция Виетнам нюз.Публикациите от 2016 г. са съдържали оплаквания по въпросите за компенсация за права върху земя и за разлива на химикали през 2016 г. в морето до виетнамския бряг от тайвански завод за стомана, убил стотици тонове риба.По време на претърсване на дома на осъдения през 2017 г. полицията е намерила 70 файла на компютъра му, като 49 от тях съдържали, както се посочва в обвинителния акт, \"невярна\" антиправителствена информация.Прокуратурата твърди, че той е изпратил информацията на намиращ се в САЩ активист с помощта на антикомунистическата Партия за реформа на Виетнам /Виет Тан/, която виетнамската власт определя като \"терористична организация\", посочва новинарският сайт Виенекспрес.Виетнам е държава с еднопартийно комунистическо управление, където политическото инакомислие е забранено от закона. Според виетнамското законодателство противодържавната пропаганда се наказва с до 20 години затвор.", "date": "2018.05.10", "title": "Виетнамец ще лежи в затвора заради публикации във Фейсбук"}
{"url": "http://www.cross.bg/koli-drygi-sustezanie-1574460.html", "text": "/КРОСС/ Миризма на бензин, много изкривени ламарини и още повече широки усмивки създаде традиционният Шампионат по скокове с коли в Западен Съсекс, Великобритания, съобщава „Ройтерс”.Необичайното състезание се превърна в последни метри на собствен ход за дузина бракувани коли, с които любители на силните усещания прескачаха други не по-малко разнебитени возила.На едни това им се получаваше почти като в холивудски екшън, докато други превръщаха автомобилите си в скрап след съвсем къс полет.Победител стана Ник Уордър, който със своето „Ауди” не само прелетя над редицата паркирани коли, но и се приземи най-далеч от тях.Постижението му донесе 50 паунда и бурни аплодисменти.", "date": "2018.05.10", "title": "Скрап във въздуха : Необичайно състезание във Великобритания"}
{"url": "http://www.cross.bg/sistema-slunchevata-poyas-1574417.html", "text": "/КРОСС/ Астрономи оповестиха, че открили астероид с диаметър 300 км, предаде \"Франс прес\". Те поясниха, че става въпрос за отдалечила се на милиарди км от месторождението си отломка от първичната Слънчева система. Обектът е открит в Кайперовия пояс, на около 4 милиарда км от Земята. \"Обектът е особено тъмен и достатъчно необичаен, за да предизвика интереса ни\", заяви Том Секъл от Европейската южна обсерватория. След прецзизни изследвания с телескопа  VLT в Чили, астрономите установили, че астероидът съдържа голямо количество въглерод. Подобен състав е възможен единствено ако той е бил формиран във вътрешната част на Слънчевата система, която включва Меркурий, Венера, Земята, Марс и астероидния пояс. \"Фактът, че в момента астероидът се движи в студени и външни зони на Слънчевата система, навежда на мисълта, че раждаща се планета го е изхвърлила в настоящата му орбита\", отбеляза Том Секъл. Резултатите от изследването са публикувани в Astrophysical Journal Letters.", "date": "2018.05.10", "title": "Откриха астероид-отломка от първичната Слънчева система"}
{"url": "http://www.cross.bg/dnes-zatvora-napulno-1574479.html", "text": "/КРОСС/ 5 мобилни телефона в корпуса на затвора в Пазарджик, 3 телефона в двете общежития към него, зарядни устройства, СИМ и мемори карти, както  и други самоделно направени устройства, откриха днес проверяващи от Главна дирекция „Изпълнение на наказанията“ /ГДИН/.Неразрешените вещи бяха намерени и иззети по време на т.нар. учебна тревога, обявена от ГДИН, за надзорно-охранителния състав на затвора-Пазарджик и затворническите общежития „Средна гора“ и „Пазарджик“ . Проверката включваше още претърсване на всички спални и сервизни помещения, стационара, работните цехове и обиск на лишените от свобода. Мероприятия за цялостната организация на работа, спазването на постановените режим, ред и дисциплина, както и проверка за наличието на непозволени предмети и средства продължават във всички места за лишаване от свобода.В Пазарджик днес ресорният заместник-министър проф. Николай Проданов инспектира и строително-ремонтните дейности в корпуса на затвора. Очаква са до края на годината ремонтът да е напълно приключил. На територията на затвора вече функционира модерен арест, който напълно отговаря на европейските изисквания и стандарти.", "date": "2018.05.10", "title": "Мобилни телефони и други неразрешени вещи откриха днес проверяващи в Пазарджишкия затвор"}
{"url": "http://www.cross.bg/repyblika-koreya-orden-1574467.html", "text": "/КРОСС/ На  2018 г., от  на „Дондуков“ 2 президентът Румен Радев ще удостои посланика на Република Корея у нас Шин Бу-нам с орден „Стара планина“ – първа степен.Високото държавно отличие се връчва за изключителните заслуги на дипломата за развитието на двустранните отношения между България и Република Корея и във връзка с успешното приключване на неговия мандат като посланик в София.", "date": "2018.05.10", "title": "Президентът Румен Радев ще удостои посланика на Република Корея у нас Шин Бу-нам с орден „Стара планина“ – първа степен"}
{"url": "http://www.cross.bg/-ata-povod-aprilskata-1574450.html", "text": "/КРОСС/ На  в  президентът Румен Радев ще участва в тържествената заря-проверка по повод 142-ата годишнина от Априлската епопея.Честванията на площад „Централен“ в общината са с начало от ", "date": "2018.05.10", "title": "Държавният глава Румен Радев ще посети Брацигово по повод 142-ата годишнина от Априлската епопея"}
{"url": "http://www.cross.bg/printz-legolend-markul-1574449.html", "text": "/КРОСС/ Тематичният парк \"Леголенд\" в Уиндзор представи макет на едноименния замък, където на 19 май ще се състои сватбата на принц Хари и Меган Маркъл.Замъкът е изграден от близо 60 хиляди тухлички \"Лего\". Пред него са поставени фигурки на младоженеците, като Меган Маркъл е със сватбена рокля и воал.Освен тях, посетителите на парка могат да видят и миниатюрни копия на кралица Елизабет Втора, съпруга й принц Филип, както и на принц Уилям и херцогинята на Кеймбридж Катрин. ", "date": "2018.05.10", "title": "Сватбата на принц Хари - и в \"Леголенд\""}
{"url": "http://www.cross.bg/ramzes-vtori-godini-1574418.html", "text": "/КРОСС/ Египетски археолози откриха гробница на \"велик армейски генерал\" от времето на Рамзес Втори в погребалния комплекс Сакара край Кайро, съобщи Асошиейтед прес.Гробницата на генерала, наречен Ивриа, е открита в некропола от Новото царство. Тя още не е напълно разкопана, но съдържа много материали, които свидетелстват за високия му статут.Рамзес Втори се е възкачил на трона на двайсет години. Той е третият фараон от 19-ата династия, която е управлявала Египет преди повече от 3000 години. Сред постиженията му са разширяването на Древен Египет до земите на съвременна Сирия на изток и днешен Судан на юг.", "date": "2018.05.10", "title": "Археолози откриха гробница на арменски генерал край Кайро"}
{"url": "http://www.cross.bg/godini-zemyata-poyavata-1574453.html", "text": "/КРОСС/ Учени от Тексаския университет в Далас определиха геоложките условия, при които преди 700 милиона години настъпило глобално застудяване на нашата планета и Земята била покрита изцяло с лед, съобщи Лента. По мнението на учените, климатичните промени били свързани с появата и движението на тектонските плочи.Хипотезата за \"Земя-снежна топка\" обяснява защо през криогенния период настъпило наслагване на ледникови терени. Предполага се, че тогава на екватора било толкова студено, колкото на полюсите на планетата. Ледниковият период продължил милиони години, докато в атмосферата не се натрупало достатъчно количество парникови газове, изхвърлени от вулкани.Материците в екваториалните райони \"се освободили\" от ледовете и в резултат започнали процеси, свързани с химично изветряне и обогатяване на океанската вода с минерали, които са нужни за увеличаване на бактериите. Впоследствие се появили допринасящи за глобалното затопляне многоклетъчни форми на живот.Учените предполагат, че Земята се покрила изцяло с лед след появата на тектонските плочи. Смята се, че първоначално земната кора била едно цяло, а разделянето й на отделни големи фрагменти станало по-късно. Литосферата се разцепила преди 600-800 милиона години и това довело до вулканични изригвания, преместване на материци и в края на краищата до появата на \"Земя-снежна топка\".Резултатите от изследването са качени на сайта Phys.org.", "date": "2018.05.10", "title": "Земята може да стане ледена топка "}
{"url": "http://www.cross.bg/detza-bulgarski-ezik-1574469.html", "text": "/КРОСС/ 30 детски градини на територията на Добричка община участват в проект ”Детска академия за толерантност”,съобщава 24 часа. „С този проект разбунихме духовете в родителите и в самите деца, в техните по - големи братя и сестри, като ги приобщихме към идеята да са по-организирани, да научат по-добре български език и да постигат по-добри резултати” - коментира кметът инж. Тошко Петков.До момента в дейностите за образователна интеграция и реинтеграция са обхванати 656 деца от маргинализирани общности, включително и роми. Психологическа подкрепа са получили 624 деца и 56 родители. Проведени са 3312 групови занимания с цел обучение по български език за деца, за които той не е майчин, както и 1656 индивидуални занимания с деца, които срещат трудности в овладяването на езика. Има проведени образователни занимални за малчугани, които не посещават детските градини. В резултат на тази дейност, ръководителите на проекта вече отчитат новозаписани в детските градини.„Най-важното, което се случи в рамките на този проект и след многото работа по него, е, че родителите и децата осъзнаха, че българският език не се говори само в детските градини” - каза директорът на детската градина в село Паскалево Цветанка Димова.Тя изрази задоволство от факта, че общуването между децата вече става повече на български език, а не на техния майчин. Родителите станаха по-отворени към дейностите в детската градина, наблюдава се и по-голямо доверие към нас – добави тя.„В община Добричка най-голям е броят на самоопределилите са като роми и те са 28,6 процента от ромското население в Добричка област.Затова проектът е нужен” – каза още кметът на община Добричка Тошко Петков.„Ромчетата вече усвояват думи на вежливост като „Ако обичате”, „Извинявай” и др. Използват целесъобразно думите на български език. Съставят сложни съставни изречения. Дори карат родителите си да говарят на български” – казват още директорки на детски градини.Общата стойност на проекта е 471 708 лева. Неговата продължителност е от 27 месеца. Дейностите ще приключат в края на октомври т.г.. На 30 май в читалището в село Паскалево ще има празник по проекта, ще бъдат организирани и ателиета по изобразително изкуство.Втора група с 37 деца ще бъде открита утре в детската градина в село Божурово, което е резултат от проекта – съобщиха от общината.", "date": "2018.05.10", "title": "Ромчета учат на български и родителите си"}
{"url": "http://www.cross.bg/sdelkata-informatziya-boiichev-1574472.html", "text": "/КРОСС/  „Не съм удовлетворен от това, че не изпълнихме някои от големите очаквания, които имаше към комисията, а именно да дадем отговор на въпроса - кой и с какви средства купува активите на ЧЕЗ в България. Приехме доклад за дейността на временната комисия, който прави анализ на извършените приватизационни сделки със съответните констатации към тях и събира информация относно сделката за придобиване активите на ЧЕЗ в България”.Това каза след заседанието на Временната комисия за сделката с ЧЕЗ зам.-председателят на ПГ на „БСП за България” и председател на временната комисия Жельо Бойчев пред журналисти. Той добави, че комисията предлага на Министерски съвет да извърши цялостен анализ на изпълнението на целите, заложени в стратегията за приватизация на ЕРП.„Възлагаме да се направи преглед на постановление 181, в което са включени обектите от национална сигурност. Възлагаме на БНБ да предостави информация, относно финансовите ангажименти на български банки, свързани с тази сделка. Искаме да бъде направен и преглед на дейността на специалните служби в целия ход на сделката”, обясни народният представител.Той заяви, че смисълът на тази информация е да разсее съмненията около сделката с ЧЕЗ и по какъв начин български банки са свързани с финансирането й. „Без да знаем кой финансира сделката с ЧЕЗ, не можем да бъдем сигурни кой е купувачът”, категоричен бе Бойчев.Той заяви още, че не приема, че българските специални служби нямат информация относно хода на сделката и кои са ангажираните лица. \"Комисията иска преглед на тяхната дейност. Няма смисъл да гласуваме бюджет за тези служби, за да се окаже, че когато е необходима такъв тип информация, не можем да я получим”, категоричен бе Жельо Бойчев.", "date": "2018.05.10", "title": "Жельо Бойчев: Без да знаем кой финансира сделката с ЧЕЗ, не можем да бъдем сигурни кой е купувачът"}
{"url": "http://www.cross.bg/lovech-grada-chasa-1574466.html", "text": "/КРОСС/ Утре – 11 май, министърът на регионалното развитие и благоустройството Николай Нанков ще посети Ловеч по случай празника на града. Той ще присъства на литургията в катедралата „Св. Св. Кирил и Методий“, откъдето в 10.30 часа ще тръгне празничното шествие. В 11,00 ч на площад „Тодор Кирков“ ще бъде издигнато тържествено знамето на Община Ловеч. От 12.00 часа в читалище „Наука - 1870 г.“ ще се състои Церемонията по удостояване със званието „Почетен гражданин на Ловеч“.", "date": "2018.05.10", "title": "Министър Николай Нанков ще посети Ловеч по случай празника на града"}
{"url": "http://www.cross.bg/gydal-kraii-shveiitzariya-1574461.html", "text": "/КРОСС/ 104-годишният Дейвид Гудал, уважаван учен и ботаник от Австралия, сложи легално край на живота си в клиника в Швейцария, предадоха световните агенции.Гудал стана известен на медиите след като поде кампания да му бъде разрешено доброволно да сложи край на живота си преди време. Дядото на 12 деца успял да събере над 20 хил. долара от граждански дарения, с които организирал пътуването си от Австралия до Европа.В интервю за Си Ен Ен Гудал споделил, че животът му спрял да бъде приятен преди пет или десет години главно заради все по-затруднената му мобилност и загубата на зрение. „Животът ми беше работа навън, но сега не мога да работя”, споделил Гудал.„Толкова бих се радвал ако можех отново да се разхождам из природата и да видя какво има около мен”, допълва възрастният мъж, който от години е прикован към инвалидна количка. Гудал добавя, че можел да се радва единствено на птичите песни.Мъжът заяви на специална пресконференция, че би предпочел да умре още през 1998 г., когато загубил шофьорската си книжка. „На моите години ставам всяка сутрин и закусвам. После седя и чакам да дойде обяд. След това обядвам малко и пак седя. Какъв е смисълът?”, коментира още столетникът.Т.нар. „асистирано самоубийство” е забранено в Австралия, което накарало мъжът да предприеме пътуването до Швейцария, където това е разрешено от десетилетия.„Надявам се и други държави да последват Швейцария и да изградят подобни медицински заведения, където хората да могат да се подлагат на евтаназия, стига да отговарят на условията – възрастови и ментални”, коментира още Гудал по време на пресконференцията.„Очаквам с нетърпение този момент”, завършил мъжът.Медицински лица сложили край на живота на Гудал със смъртоносна инжекция по-рано днес. Столетникът починал под звуците на „Одата на радостта” на Бетовен, заобиколен от семейството си.", "date": "2018.05.10", "title": "104-годишен учен се подложи на асистирано самоубийство"}
{"url": "http://www.cross.bg/boyan-petrov-aktziyata-1574470.html", "text": "/КРОСС/Все още няма следа от алпиниста Боян Петров, изчезнал на връх Шишапангма. Спасителната акция с два хеликоптера се провали. Заради административни пречки те не успяха да излетят.Няма връзка и с наземния спасителен екип, който катери върха в търсене на Боян Петров.\"Още нямаме разрешение от китайското правителство, но процедурата е във финалния си етап и до вечерта ще го получим. Планираме да летим утре в 6 часа сутринта\", капитан Сидарта Гюрюнг от \"Симрик Еър\".\"Хеликоптерите са два с трима пилоти. Те са изкючително подготвени, имат опит и могат да летят над 7000 метра. Нужни са 4 часа, за да стигнат до лагер 2. Единият хеликоптер зарежда с гориво другия. В единия хеликоптер е един от най-опитните шерпи. Той е катерил върха и по двата маршрута и ги познава в детайли. Той ще направлява пилота\", уточни организаторът на издирвателната акция Мохан Ламсал.Името му е Мингма шерпа. Освен, че познава Шишапангма в детайли - той е първият непалец, изкачил всички осемхилядници. Днес за първи път от началото на акцията времето започва да се оправя.\"Има два маршрута до лагер 3, където нашите шерпи намериха палатката му. Единият наричаме нормалния, защото е по-лек. Другият е по-тежкият. Но за съжаление не знаем по кой от двата е тръгнал Боян\", коментира Ламсал.А според алпинисти и експерти обаче всяка минута вече е важна. Според Любомир Попйорданов, алпинист и приятел на Боян, акцията по спасяването е започнала много късно. Също така по думите му е изненадан, че не си е взел телеофна. ", "date": "2018.05.10", "title": "Спасителните хеликоптери за Боян Петров не излетяха"}
{"url": "http://www.cross.bg/asad-prezident-trump-1574471.html", "text": "/КРОСС/ Сирийският президент Башар Асад отговори на американския си колега Доналд Тръмп, който след химическата атака в град Дума призова Русия и Иран да не подкрепят „животното Асад“, който избива собствения си народ.„Все ми е едно, аз гледам на ситуацията като политик и президент. Това не ме засяга. По-важно е какво се казва за моята страна, за войната и за терористите“, заяви Асад за държавната информационна агенция SANA.Според него начинът, по който се изразява Тръмп, дава представа за американската култура.", "date": "2018.05.10", "title": "Асад отговори на Тръмп: Не съм животно, а президент"}
{"url": "http://www.cross.bg/gospodinov-hazarta-grigor-1574478.html", "text": "/КРОСС/ От няколко месеца Държавната комисия по хазарта има ново ръководство. За първи път комисията се ръководи от жена, която освен, че изглежда много елегантна е и добър организатор и управленец. Поне така смятат нейни колеги.  Но зад всяка една хубава новина, седи и нещо тъмно и много зловещо. Освен с нежно ръководство хазартна комисия се сдоби със своя сив кардинал в лицето на Григор Господинов – Гришата. Настъпи звездният част за дълго стоялия в сянка директор на дирекцията, която раздава лицензите за хазарт. Той нескромно твърди, че е новият ефективен председател, а Филипова била само милото лице на комисията. Неговите изявления и амбиции са действително подплатени с готвената структурна промяна в ДКХ, според която двете съществуващи дирекции ще бъдат слети в една, а Гришата е сигурният нов ръководител на тази мега дирекция, която освен, че ще издава лицензи ще осъществява и текущ контрол на организаторите на хазартни игри. На практика дирекцията ще се занимава с всичко в хазартния бранш,  а нейният директор ще е „капу ди тути капи”, а  в ръцете му ще е съсредоточена огромна власт. Добродушният на пръв поглед Господинов, вече се е вживял в новата си роля и очаквано определя и разпределя порционите в хазарта. Същият използва познатите лицемерни практики, за да внуши на настоящото ръководство, че е единственият честен експерт в комисията. Новият  Жозеф (така се е наричал сивият кардинал на Ришельо) от дълго време е на заплата при организатори. Тези слухове са подкрепени и с факти, тъй като той лично се е погрижил след оставката на Митев, веднага да бъде издаден лиценз за онлайн залагания на фирми близки с хората, чиято собственост са казината „Палмс” и Казино технологии. Припомняме, че фондацията на собствениците на тази фирма получи солидна сума за т.нар. отговорен хазарт . Отлично информирани източници ни съобщиха, че това е било благодарение на явното лобиране на Григор Господинов. В резултата на дългогодишното им сътрудничество всички разрешения, свързани с дейността  на „Палмс” , „Елдорадо” и „Бар гейм“  се издават светкавично.В момента той коли и беси в хазарта – определя кои организатори влизат в дневния ред, как и на кой да се дават лицензи. По наши данни в момента е сложил на „трупчета” и искане на най-големия онлайн организатор 365.bet, което отново е в услуга на определени играчи в хазартния бранш. Разбира се този негов „професионализъм” е подкрепен със задължителни мотивационни аванси, а подобни „трупчета” естествено служат за дисциплиниране на „непослушните”. Хазартни организатори ни подсказаха, че мотивировките започват от 2000 евро.Пред новата председателка Григор не се срамува да се прави на неподкупен и морално устойчив професионалист, а зад гърба й да остойностява „услугите“ си и да злослови, че той дърпа конците на Филипова. Между другото използваното сравнение с Жозеф – сивият кардинал на Ришельо, никак не е случайно. Господинов има видима прилика с него, е  разбира се за интелектуални качества не може и да става въпрос, но все пак външността е факт.Забележка: Григор Господинов е работил в хазарта до 2002 година, след което напуска и се връща в ДКХ като Директор на дирекция  през 2012 година, когато председател на ДКХ беше Калоян Кръстев. Същият успява да запази поста си и при ръководството на Огнемир Митев, но поради безспорните експертни познания на Митев за хазарта и управленските му способности, не даваха възможност на Григор Господинов да се изявява.Източник: ", "date": "2018.05.10", "title": "Новият сив кардинал в хазарта"}
{"url": "http://www.cross.bg/sdelkata-komisiyata-taiina-1574473.html", "text": "/КРОСС/ „Стана ясно, че ББР е давала някакви разрешителни, подписвала е писма и желанието на комисията e да получи тази документация от банката, за да изясни детайли около сделката с ЧЕЗ”. Това каза зам.-председателят на ПГ на „БСП за България” Георги Свиленски на заседанието на временната комисия за сделката с ЧЕЗ. Той добави, че  принципал на ББР са министърът на икономиката и премиерът и ако те не са знаели, че банката дава разрешение за 80 млн. лв., кой да знае.„Важно е дали ББР е дала предварително съгласие „Инерком” да отиде да преговаря с ЧЕЗ, за да се покаже, че са финансово стабилни, въпреки че най-вероятно не са”, заяви той.  Георги Свиленски попита с какво ще допринесе това, че БНБ ще прати след няколко месеца информация до парламента, след като сделката вече е приключила. Идеята на комисията за сделката с ЧЕЗ беше да се разследва хронологията и кой стои зад Гинка Върбакова, ако може да се достигне до такава информация”. Това каза народният представител Христо Проданов на заседанието на комисията. Той добави, че ако правителството е имало желание, е могло да предостави информация, която представлява финансова тайна в секретно деловодство на Народното събрание. „Макар че каква финансова тайна представлява обещанието за раздаване на кредити и харчене на пари от ББР, която е държавна банка и ресурсът, който се изразходва там, трябва да може да се контролира от парламента”, коментира той. Проданов бе категоричен, че тезите с финансовата тайна и намирането на други причини, с които да не се даде информация на комисията,  неглижират работата й. ", "date": "2018.05.10", "title": "Георги Свиленски: Важно е дали ББР е дала предварително съгласие „Инерком” да отиде да преговаря с ЧЕЗ"}
{"url": "http://www.cross.bg/borisov-balkani-boiiko-1574468.html", "text": "/КРОСС/ Министър-председателят Бойко Борисов и канцлерът на Германия Ангела Меркел обсъдиха предстоящата среща на върха в София за Западните Балкани. Двамата разговаряха в Аахен след участието им в церемонията по връчването на международната награда „Карл Велики“.Ангела Меркел определи като категоричен успех действията на премиера Борисов за приобщаването на страните от региона към Европейския съюз. „Темата Западни Балкани не беше лесен приоритет, но ти, Бойко, се справи прекрасно и трябва да останеш медиатор по тази тема“, заяви канцлерът. Това съобщиха от пресцентъра на Министерски съвет.Премиерът Борисов подчерта, че страната ни ще продължи да работи активно, за да остане свързаността на страните от региона приоритет и при следващите председателства. По думите му, въпреки напрежението между някои държави по отделни въпроси, техните лидери осъзнават голямата цел – Европейския съюз. Министър-председателят отбеляза важността на транспортната, инфраструктурната и дигитална свързаност на страните от региона, за да бъдат осигурени стабилността и просперитета в цяла Европа. „За мен това трябва да правим - хората от тези държави да усетят, че ЕС и ние сме с тях”, каза Бойко Борисов. Германският канцлер сподели напълно мнението на българския премиер, че хората от Западните Балкани очакват и искат конкретни и реални неща за подобряване на живота им.В разговора премиерът постави въпроса за спорните предложения на Европейската комисия в Пакета „Мобилност“, засягащи българските транспортни превозвачи. Той посочи, че транспортният сектор у нас създава 15% от БВП и страната ни ще губи 16 милиарда лева годишно, ако бъдат приети предложенията за нови регулации. Борисов подчерта, че от тях ще бъдат засегнати над 100 хиляди български семейства, а голяма част от бизнеса, който в основната си част е малък и среден, ще бъде доведен до фалит. Министър-председателят каза също, че е поставил въпроса по-рано днес и на президента Макрон, с когото са се разбрали да го обсъдят по-подробно в телефонен разговор.Канцлерът Меркел изрази разбиране за притесненията на българската страна и посочи, че трябва да се намери приемливо решение за всички държави в ЕС.", "date": "2018.05.10", "title": "Меркел: Ти, Бойко, трябва да останеш медиатор по темата \"Западни Балкани\""}
{"url": "http://www.cross.bg/pargov-breznik-kaloyan-1574477.html", "text": "/КРОСС/ Лидерът на БСП - София Калоян Паргов ще участва в церемонията по откриване на паметна плоча за принудително участие на евреите в България в еврейските работни групи в периода 1941-1944 г. Събитието е част от Националната програма за отбелязване на 75 години от спасяването на българските евреи и почитане на паметта на евреите от териториите под българска администрация, депортирани в нацистките лагери и умъртвени в тях.", "date": "2018.05.10", "title": "Калоян Паргов ще участва в церемония по откриване на плоча в Брезник в памет на принудително участвалите в еврейските работни групи в периода 1941-1944 г."}
{"url": "http://www.cross.bg/levski-dazd-fytbolen-1574459.html", "text": "/КРОСС/ Държавната агенция за закрила на детето (ДАЗД) ще извърши проверка на случая с децата на футболната среща Левски – Славия за Купата на България.Освен това ще бъдат сигнализирани и останалите институции – Български футболен съюз и полицията. ДАЗД ще провери как са допуснати тези момчета в този вид на пистата по време на футболен мач и дали са придружавани от родители.В публичното пространство и в социалните мрежи се разпространява кадър с две момчета на видима възраст под 10 години, голи до кръста, които стоят на пистата на стадион \"Васил Левски\".                              Надписите по телата им гласят \"Levski hooligan\", ACAB (абревиатура на All Cops Are Bastards - всички ченгета са гадняри), SW 1999 (Sofia West - на най-влиятелната фракция в агитката на \"Левски\" - \"София Запад\"). Моментът на снимката улавя едното момче с победоносно вдигнати ръце, а другото, изглежда, прави нацистки поздрав.", "date": "2018.05.10", "title": "ДАЗД започва проверка на случая с децата на футболната среща Левски – Славия"}
{"url": "http://www.cross.bg/apteki-fantomni-nyakolko-1574451.html", "text": "/КРОСС/ Пловдивските служители на Регионалната здравноосигурителна каса, които , са присвоили над 1 млн. лв. от Здравната каса.Измама е извършена с имената на реални пациенти, включени в програмата за новото скъпоструващо лечение на хепатит С.В схемата са участвали няколко души, като основен инициатор на документната измама е фармацевт, собственик на няколко аптеки. За година е създал три фантомни аптеки, които съществуват само по документи, но пък имат назначен помощник фармацевт.", "date": "2018.05.10", "title": " Задържаните служители на РЗОК – Пловдив присвоили над 1 млн. лв. от касата"}
{"url": "http://www.cross.bg/hemys-kolata-tezhko-1574452.html", "text": "/КРОСС/ 40-годишен мъж е в тежко състояние след като колата му  катастрофира на магистрала \"Хемус\". Инцидентът е станал близо до тунел Витиня в посока Варна. ", "date": "2018.05.10", "title": "40-годишен мъж е в тежко състояние след катастрофа на АМ \"Хемус\""}
{"url": "http://www.cross.bg/ynikalniya-kamyflazh-kamera-1574458.html", "text": "/КРОСС/ Полициайте става все по изобретателни в методите си да изловян джигитите на пътя споделя потребител на социалните мрежи. След като видяхме как полицай се крие зад кофа за боклук с най-новата камера за контрол на скоростта, сега гениалните служители на реда измислиха нов начин да скрият пътната карема с прякор ''чудовището''.Този път униформените решили да поставят чудовището на КАТ до крайпътни храсти и да го покрият с листа.                          Куриозната гледка е заснета от пътуващи по пътя между София и Луковит. С цел да не бъде видяно от далеч устройството и да успее да улови повече нарушители, ченгетата решили да го маскират като храст.Не става ясно дали обаче полицайте , които охраняват апарата, сами са измислли уникалния камуфлаж или някой им е наредил. Възможно е обаче и това да не нов метод са се скрии каремата за да не бъде открадната както преди време в София.Очевидно обаче уникалния камуфлаж няма да върши работа още дълго, тъй като шофьори упорито споделят в социалната мрежа снимките на маскираната камера.", "date": "2018.05.10", "title": " Маскираха чудовището на КАТ като... Храст"}
{"url": "http://www.cross.bg/tzurkva-makedonskata-vsichki-1574455.html", "text": "/КРОСС/ Българската православна църква може и трябва да помогне на Македонската за признаването на нейната независимост. Това заяви Македонският архиепископ Стефан, който е на посещение у нас по повод честванията на празника на солунските братя Кирил и Методий, съобщава БНР. По думите му, като наследничка на Охридската архиепископия, Македонската църква заслужава място сред останалите поместни църкви в православния свят. \"Ние чукаме по всички порти, по всички врати, защото, ако чукате, ще ви се отвори. В същото време и да не съществува църква в Македония, ако този народ иска, може да има своя църква, своя епископия, свои образователни институции, свой организиран църковен живот, каква е пречката, ако изповядват вярата, която изповядват и всички поместни църкви?\".", "date": "2018.05.10", "title": "Архиепископ Стефан: БПЦ може и трябва да помогне на Македонската за признаването на нейната независимост"}
{"url": "http://www.cross.bg/komisiyata-gerb-rabota-1574456.html", "text": "/КРОСС/ Депутатите от специално създадената временна комисия за продажбата на ЧЕЗ отново не се разбраха за заключенията от собствената си работа. От ГЕРБ и ДПС ще приемат заключителния доклад с особено мнение, съобщава БНТ.Според ГЕРБ не е редно да се приема решение министъра на енергетиката да определя критерии, на които трябва да отговаря купувачите на ЧЕЗ. Оттам също така възразиха срещу заключението, че премиерът Бойко Борисов и националните служби са били запознати със сделката за ЧЕЗ.Във вторник тази седмица депутатите за първи път се опитаха да се разберат за доклада за сделката. Дадоха си два дни за изясняване на ситуацията. След това временната комисия трябва да прекрати работа.Преди два дни председателят на комисията Жельо Бойчев от БСП обяви, че всъщност комисията не може да има правилни заключения заради липсата на информация. Такава е била отказана от ЧЕЗ, купувача \"Инерком\" и Българската банка за възстановяване и развитие. ", "date": "2018.05.10", "title": "Депутатите отново не се разбраха за ЧЕЗ"}
{"url": "http://www.cross.bg/zashtitava-merkel-evropa-1574462.html", "text": "/КРОСС/ Европа повече не може да разчита на САЩ да я защитава, заяви германският канцлер Ангела Меркел, като призова Европейския съюз да поеме съдбата си в собствените си ръце, предава Франс Пресс цитиран от Фокус.„Вече положението не е такова, че САЩ просто да ни защитава и Европа трябва да поеме съдбата си в собствените си ръце, това е задача за бъдещето“, заяви Меркел, след като американският президент Доналд Тръмп обяви, че САЩ излизат от ядрената сделка с Иран.", "date": "2018.05.10", "title": "Ангела Меркел: Европа повече не може да разчита на САЩ да я защитава"}
{"url": "http://www.cross.bg/proekta-belene-strana-1574465.html", "text": "/КРОСС/ Китайската национална ядрена корпорация (CNNC) потвърди инвестиционния си интерес към проекта АЕЦ „Белене“. Това стана ясно по време на провела се днес среща на заместник министър-председателя Томислав Дончев и енергийния министър Теменужка Петкова с представители на компанията.От българска страна беше подчертано, че евентуалната реализация на проекта, ще премине през провеждане на конкурсна процедура за избор на стратегически инвеститор, съобщават от енергийното министерство.„Няма да бъдат предоставяни държани гаранции по проекта или сключвани дългосрочни договори за изкупуване на произведената електроенергия“, заяви вицепремиерът Дончев.Китайската страна е била информирана, че доставеното от Атомстройекспорт оборудване се съхранява съгласно инструкциите на заводите-производители. В изпълнение на решение на Народното събрание от март тази година, в момента работна група в Министерството на енергетика анализира възможните варианти за използване на наличното за проекта „Белене“ оборудване по най-добрия начин, обясни министър Петкова.Представителите на китайската компания потвърдиха намерението си да участват при евентуалното провеждане на процедура за избор на инвеститор във връзка с проекта „Белене“", "date": "2018.05.10", "title": "Китайската ядрена компания потвърди интереса си към проекта „Белене“"}
{"url": "http://www.cross.bg/bulgariya-radev-rymen-1574463.html", "text": "/КРОСС/ Българското общество трябва да цени и уважава своите ярки личности, а това сте вие – хората, които с много труд, постоянство и целеустременост изграждате своя професионален път, като допринасяте за благоденствието на цялото ни общество. С тези думи президентът Румен Радев се обърна към петимата изтъкнати учени, които бяха удостоени с ордени на церемония днес на „Дондуков“ 2.В Гербовата зала държавният глава отличи с орден „Стара планина“ – първа степен, за  постижения в областта на гръдната и сърдечно-съдовата хирургия. Уважаваният хирург е изобретател, внедрил 40 нови оперативни метода, автор на стотици научни публикации, признат преподавател и учен. През дългия си професионален живот е извършил над 30 000 операции и асистенции, консултирал и оперирал пациенти у нас и в чужбина. беше отличен с орден „Св. св. Кирил и Методий“ – огърлие. Изтъкнатият учен е учител на три поколения млади хирурзи, основен преподавател на студенти и специализанти. С орден „Св. Св. Кирил и Методий“ – огърлие, президентът удостои и - един от най-уважаваните тясно специализирани коремни хирурзи в България, допринесъл за развитието на Медицинския университет във Варна.Държавният глава награди и  с орден \"Св. св. Кирил и Методий\" първа степен, за големи заслуги в областта на историческата българистика. Неговата дейност е дала голям тласък за възстановяването и разширяването на контактите между България и българската историческа диаспора в Бесарабия. Проф. Червенков е допринесъл за създаването на държавния университет „Григорий Цамблак“ в Тараклия, на който през 2004 г. е избран за първи ректор.За заслуги в областта на образованието и природните науки с орден „Св. св. Кирил и Методий“ – огърлие, Румен Радев удостои . Откритията на уважавания учен са в основата на множество от съвременните най-високо технологични научни разработки в областта на био-нанотехнологиите, мембранната биофизика и физиката на живата материя.„Обществото има нужда от достоен пример, който да обединява и канализира нашата енергия в името на просперитета на България“, заяви президентът Румен Радев, като допълни, че именно петимата отличени са поставили обществения интерес на пиедестал и служат за пример на всички ни.По думите на държавния глава, петимата носители на високите отличия са доказателство, че България е богата на значими личности и таланти. Зад гърба ви остава уважението и признание на хората, остава отстояването на българската идентичност и постижения във важни за човечеството области, заяви президентът. Румен Радев допълни, че прогресът на обществото се дължи на хората с новаторски дух, неизчерпаема енергия, които имат дръзновението смелостта да разчупят всякакви стереотипи и догми, въвеждайки прогресивни форми на професионална дейност.От името на наградените Радослав Гайдарски благодари за отличията. Професорът изрази надежда младите хора на България да остават да работят в родината си и благодари на екипите, с които отличените са работили през годините и са постигнали високите си резултати. ", "date": "2018.05.10", "title": "Президентът Румен Радев: Нуждаем се от достойни примери, обединяващи обществената енергия в името на България"}
{"url": "http://www.cross.bg/akaga-grypata-godini-1574464.html", "text": "/КРОСС/АКАГА или една от най-популярните български групи, сформирани в началото на 90-те, ще отпразнува своя юбилей с мащабен концерт. Шоуто ще се състои на 9 октомври в зала 1 на НДК и ще припомни на феновете апогея на българската, различна и смела музика. На сцената ще се качат всички хора, които някога са били част от групата и са допринесли за успехите, които АКАГА жъне вече 27 години на световно ниво. Групата се сформира като изцяло инструментална през 1991 г. и осъществява мечтата си да свири стил напълно непознат за България.Дързък експеримент на приятели от Музикалната Академия в София, който обаче само за година налага името АКАГА и го превръща в символ на качествения съвременен български звук.Още през 1992 г. издават два албума и са поканени от покойния проф. Хачо Бояджиев да станат група на Националната телевизия. Включват се в разнообразни фестивали и почти всички джаз форуми в страната, включително и най-добрия джаз фестивал в Монтрьо. С годините издават 6 албума, пътуват многократно за участия в Европа и Русия, където свирят със Софийска филхармония и „Мистерията на българските гласове\" в Болшой театър. От 2007 г. правят големи концерти и в НДК, като се очаква този на 9 октомври да бъде един от най-мащабните проекти.Концертът ще представлява мултимедийно шоу и ще обхване отделни периоди от развитието на АКАГА. На огромни мултимедийни екрани ще бъдат излъчвани непускани до този момент архивни кадри на групата, съчетани със съвременна визия. В юбилейния спектакъл ще вземат участие някои от най-успешните български музиканти, които са били част от АКАГА през всички тези години.Сред тях са Ясен Велчев от група „ТЕ\", който свири в АКАГА в продължение на 10 години, Цветан Недялков от „Ку-Ку Бенд\", Кристиян Александров, някога барабанист на групата, а в момента един от най-изявените джаз пианисти в Канада и носител на „Грами\" за джаз албум, Калин Вельов и още много други. На сцената ще си партнират и артистите Станимир Гъмов, Митко Павлов и Камен Алипиев, неразривно свързани с групата. По време на шоуто феновете ще се насладят и на някои други обичани и изявени български певци, с които АКАГА има съвместни проекти.От 11 години Акага е в постоянен състав - Красимир Куртев (бас, вокал), Иво Казасов (тромпет, вокал), Георги Велев (тромпет, вокал), К. Кирилов-Джоджо (тромбон, вокал), Д. Митев-Дънди (барабани), Петър Главанов (китари), Калин Петров (клавишни).На концерта на 9 октомври в зала 1 на НДК посетителите ще могат да закупят и новия албум на групата, който ще бъде издаден на винил специално за юбилея.  Билети за юбилейния концерт могат да бъдат закупени на цена от 15 до 50 лева в OMV и мрежата на Eventim.bg.", "date": "2018.05.10", "title": "АКАГА отбелязват 27 години на сцена "}
{"url": "http://www.cross.bg/levski-trenyora-rosi-1574445.html", "text": "/КРОСС/ Феновете на \"Левски\" заявиха безрезервната си подкрепа за треньора Делио Роси и ръководството, въпреки загубения финал за Купата на България срещу \"Славия\".В декларация на националния клуб на привържениците и Тръст \"Синя България\" се казва, че отборът се е представил на ниво в мача, а целта до края на сезона трябва да бъде запазване на третото място в първенството, което дава възможност на \"сините\" да участват в евротурнирите.", "date": "2018.05.10", "title": "Феновете на \"Левски\" декларираха подкрепата си за Делио Роси"}
{"url": "http://www.cross.bg/mariya-ybiiistvoto-obvinena-1574448.html", "text": "/КРОСС/Софийският градски съд остави в ареста Мария Велева, обвинена за убийството на 87-годишния ѝ баща Стефан Янев.Възрастният мъж беше намерен ниша на етажната площадка в блок в столичния ж.к. „Люлин\" дни след като разкрил, че държат трите му внучки в изолация.Децата са настанени в кризисни центрове.В началото на март Свилен, съпругът на Мария, призна, че той е убил тъста си, като го е ударил с арматурно желязо. Заедно с него е обвинена и самата Мария.Според прокуратурата убийството е извършено още на 11 февруари. Тялото на възрастния мъж е открито 10 дни по-късно.Трите дъщери на семейството са живели в пълна изолация, никога не са посещавали училище и никой не е взел никакви мерки, въпреки че съседите са уведомявали институциите за проблема.Пред съда Свилен и Мария Велеви обясниха, че са държали дъщерите си вкъщи, за да ги опазят от „лоши съседи\". ", "date": "2018.05.10", "title": "Обвинената за убийство на баща си Мария Велева остава в ареста"}
{"url": "http://www.cross.bg/hitrino-deloto-realen-1574447.html", "text": "/КРОСС/ Рискът от нов взрив и още жертви в Хитрино на 10 декември 2016 г. е бил реален. Това стана ясно по време на днешното заседание по делото за влаковата катастрофа и газовата експлозия, при която загинаха седем души.В съдебната зала показания даде началникът на националната пожарна главен комисар Николай Николов, който ръководи спасителната операция в Хитрино. Обвиняеми по делото, което се гледа в Окръжен съд – Шумен, са машинистите на товарния влак. „Голяма част от цистерните да речем 3,5,7 продължаваха с не дотам сериозна интензивност да изпускат газ. Всъщност това беше основната опасност. Изпускането на газ, газ, която е по-тежка от въздуха, утаява се долу ниско, без мирис, не можеш да го усетиш и при най-малката искра е възможна експлозия”, обясни той.С усилията на пожарникари и служители на „Гражданска защита” повредените вагони бяха обезопасени.", "date": "2018.05.10", "title": "Имало е реален риск от втори взрив в Хитрино"}
{"url": "http://www.cross.bg/ranitzi-navrachich-obrazovanie-1574446.html", "text": "/КРОСС/ „Тежките ученически раници са общоевропейски проблем! Възможното решение е по-малко домашни и повече работа в клас. Това заяви в интервю за bTV еврокомисарят по образование, култура, младеж и спорт . Учениците от много европейски страни се превиват под тежестта на ученическите раници. Изключение не прави и родната на комисаря Наврачич – Унгария.„Дигитализацията може да е решение, ако учениците могат да използват таблети или дигитални устройства, раници биха станали по-леки. Но си мисля, че електронните учебници не могат просто да заемат мястото на печатните, трябва да използваме и двата вида”, коментира еврокомисарят. Друг общоевропейски проблем е, че след 10 години в много европейски страни почти половината учители ще навършат възраст за пенсия.Понякога учителите са изтощени, уморени, писнало им е от постоянно сменящите се изисквания, неспиращите образователни реформи и непрюключващите промени. Ако не са мотивирани в класната стая, няма да бъдат и пример за подражание на учениците.Еврокомисарят е предпазлив за масовото видеонаблюдение в детските градини и училищата заради риска за защитата на личните данни и човешките права.За да подобрим качеството на висшето образование, Тибор Наврачич предлага като мярка не да закриваме университети, а да инвестираме само в тези, които предлагат добро образование.", "date": "2018.05.10", "title": "Еврокомисар: Тежките ученически раници са общоевропейски проблем"}
{"url": "http://www.cross.bg/raiiona-mestnostta-avtomobili-1574441.html", "text": "/КРОСС/ Сигнал за преобърнал се тежкотоварен автомобил в района на местността „Копяновец“ е подаден след 11 часа. Няма пострадали при инцидента. Временно е затруднено движението по път Е-79,съобщават от пресцентъра на МВР.Леките автомобили, пътуващи в посока София, се пренасочват през Враца- Искърско дефиле- с. Ребърково. Обходният маршрут в посока Враца е през с. Боженица. Тежкотоварните автомобили изчакват на място.*Снимка Фейсбук", "date": "2018.05.10", "title": "Камион се преобърна и затапи път Е-79, в района на местността „Копяновец“"}
{"url": "http://www.cross.bg/iran-sanktzii-sedmitza-1574444.html", "text": "/КРОСС/ Съединените щати се готвят да наложат нови санкции на Иран, за да му попречат да се сдобие с ядрени оръжия, съобщи Белият дом. Вашингтон ще продължи да оказва максимален натиск върху Техеран, каза говорителката на Белия дом Сара Сандърс.По думите й новите мерки може да бъдат въведени още идната седмица.Във вторник президентът Доналд Тръмп обяви, че се оттегля от ядреното споразумение с Иран и възобновява икономическите санкции срещу ислямската държава.Това незабавно повиши цената на петрола до близо тригодишен максимум. Според експерти поскъпването ще повлияе негативно на световната икономика.", "date": "2018.05.10", "title": "САЩ може да наложат санкции на Иран още другата седмица"}
{"url": "http://www.cross.bg/sofiya-vlak-ychastnitzite-1574442.html", "text": "/КРОСС/ За втора поредна година „БДЖ-Пътнически превози” ЕООД ще осигури специални композиции за превоз на участниците и техните велосипеди в състезанието „Спици и бодли”. Събитието ще се проведе на 11-и и 12-и май в гр. Казанлък и се организира от сдружението „Софийски планински клуб”.Около 300 колоездачи в планинското състезание ще пътуват с влак по маршрута от София до Казанлък и обратно. За тяхното удобно придвижване националният железопътен превозвач ще добави към редовните състави на бърз влак № 3601 от София за Бургас и бърз влак № 3624 от Бургас за София допълнителни вагони за участниците, както и специални вагон-фургони за техните велосипеди.„Софийски планински клуб” е организация, създадена от млади ентусиасти, поставили си за цел да провокират интереса на хората към планинарство, колоездене и алпинизъм. „БДЖ-Пътнически превози” ЕООД като представител на най-екологичния транспорт в България винаги подкрепя инициативите, свързани с различни спортни активности сред природата.", "date": "2018.05.10", "title": "БДЖ ще осигури превоза на участниците в състезанието „Спици и бодли”"}
{"url": "http://www.cross.bg/ninova-simeonov-sreshtata-1574443.html", "text": "/КРОСС/ „Ситуацията ми изглежда странна. Излиза се от принципите в парламентарната държава. Не се излиза като предложение от Министерския съвет, а всяка партия от управляващото мнозинство тръгва със самостоятелни законодателни големи програми и търси плаващи мнозинства. Това е нова ситуация“. Това заяви председателят на БСП Корнелия Нинова след срещата си с вицепремиера и лидер на НФСБ Валери Симеонов. Според нея в управляващата коалиция не могат да се разберат помежду си. И всяка партия  тръгва със собствени законопроекти да търси подкрепа.„Това не е нормално“, подчерта Нинова. Тя е категорична, че тези срещи не променят с нищо позицията на БСП за оставка на този кабинет, като такъв, който се е провалил и води България към лошо. Председателят на БСП припомни и позицията на партията, че е готова да разговаря с всички по темите за национална сигурност, демография, образование и здравеопазване.По време на срещата Валери Симеонов е представил четири законопроекта. „Два от тях беше представил преди срещата, но днес ни изненада, като предостави още законопроекти. Това е почти една мини управленска програма по много важни въпроси за държавата“, допълни лидерът на левицата. Тя обясни, че Симеонов не желае да разговаря с ДПС и е потърсил съдействие от БСП да представи неговите законопроекти пред  тях. „Поехме този ангажимент. Ще поканя ДПС на разговори и ще им представя тези законопроекти“, каза още Нинова. „Промените в Закона за хазарта ще ги подкрепим. Но трябва да си определим политиките и приоритетите. Не е логично за детски храни, хляб и книги да се плащат едни данъци, а хазартът да бъде облекчен. Ако като държава поставим хазарта пред това- да си отглеждаме децата и да се се грижим за възрастните хора, както и цените на лекарства, това е странен избор“, коментира Корнелия Нинова. Тя е предложила да се помисли за хазартната политика, като цяло, а да не се правят отделни промени. „За Закона за тютюнопушенето ще оставим депутатите да гласуват по лична преценка. Но по време на обсъждането установихме, че гласовете са разпределени почти на половина“, посочи Нинова. Тя заяви, че допълнително ще бъде разгледан и Законът за устройство на територията и Закон за местни данъци и такси. „Ще ги разгледаме, ще ги обсъдим и на следващи срещи ще му обявим решението си“, каза още Корнелия Нинова. ", "date": "2018.05.10", "title": "Нинова след срещата с Валери Симеонов: Имаме нова ситуация – търсят се плаващи мнозинства"}
{"url": "http://www.cross.bg/teatur-yurykov-ivan-1574440.html", "text": "/КРОСС/Любимецът на публиката от театъра и телевизионния екран - актьорът Иван Юруков ще представи своя симпатичен, забавен, смислен и славен моноспектакъл - Това ще се случи само когато чаровникът ще излезне съвсем сам на сцената, за да подхване публиката под ръка и всички заедно с лекота да се потопят в едночасово театрално приключение.Традиционно спектакълът се играе в залата на Нов театър НДК, но напоследък там се оказва тясно за всички желещи да срещнат на живо талантливият актьор. През февруари тази година спектакълът за първи път се срещна с публика извън страната. Игра се пред пълни салони в Лондон и Бирмингам. В края на този месец и началото на юни 2018 г. идва ред \"Пилето, което казва ку\" отново да полети зад граница, за да зарадва българите в Кьолн, Щутгард, Мюнхен и Франкфурт.  можете да намерите на Касата на театъра на ул.\"Г.С. Раковски\" 127 и онлайн на . Билети има още в системата на ,  и .Сценарият на  е на Александър Урумов и е по сборниците му с разкази „Малкото име на дните\" и „Тиква!\". Прекрасната музика е дело на Михаил Шишков - баща, а самият Иван Юруков се справя чудесно и в ролята на режисьор. Увлекателно, с лекота и премерено чувство за хумор, актьорът представя героят си - нощен пазач на секретен склад, който в хода на спектакъла ще видим в ролята на различни симпатични и чудати персонажи и ситуации. В продължение на малко повече от час, зрителят има възможност да си зададе въпроси, да си отговори евентуално на тях, да се забавлява и най-вече да развълнува себе си, партнирайки на Иван Юруков.И тази година звездата на Народният театър получи поредна номинация за \"Икар\" в категория  за ролята на Хорас в постановката \"Лисичета\" с реж. Бина Харалампиева. Иван Юруков можете да гледате и в най-касовите спектакли на Народния театър -  \"Nеодачници\", \"Лисичета\", \"Майстори\", „Добри хора\", „На ръба\", „Хъшове\", „Хамлет\", „Вишнева градина\", „Ревизор\", „Полет над кукувиче гнездо\". В \"Театър 199\" играе в спектакъла „Червено\", а в  Нов театър НДК  - в \"Амадеус\". за представлението на 29 май с \"Сълза и смях\" може да намерите на следните адреси:   ", "date": "2018.05.10", "title": "Иван Юруков представя “ПИЛЕТО, КОЕТО КАЗВА КУ” на голяма сцена в “Сълза и смях” на 29 МАЙ! Следва турне в Германия!"}
{"url": "http://www.cross.bg/park-momichentze-bashtata-1574439.html", "text": "/КРОСС/ Вчера към 18:30ч в Южен парк (София) колоездач е  прегазил малко момиченце което е пострадало тежко за случката разказва бащата на детето.Ето и какво е написал той в социалната мрежа:                           Малкото момиченце е със счупена ръка и крак и е настанено в болница.Умоляват се гражданите,които са били там и са видяли инцидента или познават колоездача незабавно да  се обърнат към бащата или 4 РПУ.*Снимки Фейсбук ", "date": "2018.05.10", "title": "Издирват колоездач прегазил брутално дете в София"}
{"url": "http://www.cross.bg/google-rhoto-vcichi-1574454.html", "text": "/КРОСС/ Gооglе Рhоtоѕ e eдин oт нaй-лecнитe зa изпoлзвaнe и yдoбни нaчини зa apxивиpaнe нa вcичĸи фoтoгpaфии, зacнeти c пoмoщтa нa cмapтфoнa или цифpoвия фoтoaпapaт.Πo вpeмe нa ĸoнфepeнциятa Gооglе І/О 2018 интepнeт гигaнтът oбяви няĸoи oт пpeдcтoящитe нoви възмoжнocти нa Gооglе Рhоtоѕ. Te щe нaпpaвят ycлyгaтa oщe пo-yдoбнa, предава CNET.Eднa oт пpeдcтaвeнитe нoви фyнĸции e изпoлзвaнeтo нa изĸycтвeн интeлeĸт зa oцвeтявaнeтo нa чepнo-бeлитe cнимĸи. Taĸa нaпpимep, aĸo пoтpeбитeлят e cĸaниpaл cтapa xapтиeнa cнимĸa, oнлaйн ycлyгaтa Gооglе Рhоtоѕ щe aнaлизиpa изoбpaжeниeтo и aвтoмaтичнo щe гo oцвeти.Ocвeн тoвa, изĸycтвeният интeлeĸт щe мoжe дa ce изпoлзвa, зa дa ce oтдeлят oтдeлнитe тeми във фoтoгpaфиитe и дa ce paзпoзнaят paзличнитe oбeĸти. Дoбaвeнa e и възмoжнocттa зa ĸoнвepтиpaнeтo нa тeзи oбeĸти в РDF фaйлoвe. Щe имa и нoвa фyнĸция зa aвтoмaтичнa ĸopeĸция нa eĸcпoзициятa и peдицa дpyги пoдoбpeния нa пoтpeбитeлcĸитe фoтoгpaфии.Gооglе нe yтoчни ĸoгa имeннo тeзи нoвoвъвeдeния щe бъдaт aĸтивиpaни зa вcичĸи пoтpeбитeли нa Gооglе Рhоtоѕ.", "date": "2018.05.10", "title": "Google Photos ще оцветява черно-белите снимки "}
{"url": "http://www.cross.bg/ystroiistva-huawei-smartfoni-1574433.html", "text": "/КРОСС/ През първото тримесечие на 2018 година, производителите на смартфони и техните партньори по света са доставили 334.3 милиона бройки устройства, или с 2.9% по-малко, спрямо 334.4 милиона за същия период на 2017 година. Това сочат данните на изследването Worldwide Mobile Phone Tracker на водещата глобална компания за пазарни проучвания и анализи в технологичната сфера IDC. Основната причина за по-слабия резултат е свързана с китайския пазар, където обемите на доставките са спаднали под 100 милиона бройки в първото тримесечие на тази година, което не се е случвало от третото тримесечие на 2013 г.\"В световен мащаб, както и в Китай като водещ пазар, потребителите на смартфони имат пазарно търсене на премиум устройства, но вече няма толкова нови разработки на смартфони, което води и до спад в доставките\", заявява директорът анализи в IDC - Мелиса Чау. \"Когато разглеждаме тези процеси от гледна точка на долара и неговата стойност, пазарът на смартфони все още расте и това ще продължи през следващите години, тъй като потребителите разчитат все повече на тези устройства за своите основни компютърни нужди\".\"Въпреки новите флагман смартфони на Samsung и Huawei, както и доставките на iPhone X в първото тримесечие, потребителите изглежда не са склонни да заплатят голяма сума за най-новите и най-добрите устройства на пазара\", споделя Антъни Скарсела, директор проучвания за изследването Worldwide Quarterly Mobile Phone Tracker на IDC. \"Изобилието от флагман устройства в най-премиум сегмента, отличаващи се с високи ценови рамки и лансирани през последните 12-18 месеца, най-вероятно е прекъснало цикъла на ъпгрейд на мобилните устройства в краткосрочен план. Сега изглежда, че потребителите нямат желание да плащат този вид пари за ново устройство, което се характеризира с минимални ъпгрейди, спрямо тяхното настоящо устройство. Решението, от което пазарът се нуждае, за да се покачат доставките в близко бъдеще, вероятно ще бъде свързано със създаването на по-достъпни премийни устройства“.Huawei се изкачи до нов пазарен дял от 11.8%, въпреки че остана на трето място. Компанията е на границата между поддържането на силно присъствие на вътрешните пазари, като същевременно повишава имиджа си на международните пазари, изплащайки дивиденти на акционерите в нива над средния световен темп на растеж, достигайки 13.8% годишно. Докато смартфоните от висок клас са популярни в Китай, по-голямата част от обемите доставки са реализирани от устройства в по-достъпен клас, както и от лансирането на няколко нови модела в ниския и среден сегмент. Извън Китай, Huawei расте и придобива пазарен дял в Западна Европа – регион, който цялостно се влошава - и е особено силна в Испания, Германия и Италия. В тези пазари Lite версиите продължават да бъдат най-продаваните устройства на компанията, а моделите от сериите P10 и Mate 10 са в много по-добра позиция, спрямо предшествениците P9 и Mate 9. Делът на устройствата от среден и висок клас се е подобрил значително през годината. Huawei е добре позиционирана да се конкурира в сегмента на смартфоните от висок клас и има възможността да увеличава своя дял в Европа. Компанията също въведе отново своята марка Honor на няколко пазара в Югоизточна Азия, където P серията (висок клас) и Mate серията са по-малко популярни. ", "date": "2018.05.10", "title": "Huawei увеличава пазарния си дял до 11.8% "}
{"url": "http://www.cross.bg/chez-bulgariya-kasaeshti-1574431.html", "text": "/КРОСС/ ЧЕЗ организира поредица от мобилни приемни за битови и бизнес клиенти в Западна България. Приемните се осъществяват със съдействието на партньорската организация „Изипей“. Инициативата има за цел да подобри обслужването на потребителите в по-малките населени места.В мобилните приемни клиентите на ЧЕЗ ще могат да правят справки, да получават информация и да задават въпроси, касаещи дейността на „ЧЕЗ Електро България“ АД и „ЧЕЗ Разпределение България“ АД.  Потребителите ще имат възможност да се възползват от всички безплатни услуги на компаниите, сред които са актуализацията на данни, заявяване на електронна фактура, сключване на споразумение за дистанционно обслужване и други.Първата приемна ще се проведе на 31 май в град Летница, на 5 юни приемната ще бъде в град Кнежа, а на 3 юли в гр. Ябланица. Повече информация клиентите могат да получат на телефон 0700 10 010 или на имейли: klienti@cez-rp.bg по въпроси, касаещи дейността на „ЧЕЗ Разпределение България“ АД и info@cezelectro.bg, по въпроси, касаещи дейността на „ЧЕЗ Електро България“ АД.", "date": "2018.05.10", "title": "ЧЕЗ ще проведе поредица от мобилни приемни в Западна България"}
{"url": "http://www.cross.bg/tavan-momenta-kolata-1574430.html", "text": "/КРОСС/ Мистериозна катастрофа е станала във Врачанско. Такси се е обърнало по таван в храсталаци край село Оходен, но в колата няма никого,съобщава врачанската агенция BulNews.bgНе е ясно кога е станал тежкия инцидент. Тази сутрин минаващи по натовареното шосе шофьори забелязали преобърнатата жълта кола и подали сигнал в полицията. Екип от униформени в момента е на местопроизшествието и разследва мистериозната катастрофа.Към момента е известно, че таксиметровата кола се e движела в посока Враца. По неизвестни причини водачът загубил контрол над управлението. Автомобилът се завъртял и изхвърчал от пътя по таван в храсталаците.Не се знае дали шофьорът или пътници в колата са пострадали, тъй като на местопроизшествието няма никого. Тепърва предстои служителите на реда да предприемат разследване по случая.  ", "date": "2018.05.10", "title": "Намериха такси по таван в храсталаци във Врачанско "}
{"url": "http://www.cross.bg/iran-izrael-obezpokoena-1574435.html", "text": "/КРОСС/Русия е обезпокоена от ескалацията на напрежението между Иран и Израел, заяви днес руският заместник-министър на външните работи Михаил Богданов, цитиран от ТАСС.Богданов, който също е специален представител на президента Владимир Путин за Близкия изток и Африка, каза, че Русия поддържа контакти \"с всички страни\", за да изясни подробностите около размяната на удари между Иран и Израел тази нощ.Той призова за намаляване на напрежението между двете страни. ", "date": "2018.05.10", "title": "Русия е обезпокоена от ескалацията между Иран и Израел"}
{"url": "http://www.cross.bg/asad-napadenie-dyma-1574429.html", "text": "/КРОСС/ Сирийският президент Башар Асад определи като фарс обвиненията в химическо нападение, извършено през април от неговия режим срещу бунтовническия бастион Дума, предаде Франс прес, цитирайки публикувано днес интервю в гръцкия в. \"Катимерини\".Тези обвинения \"са фарс, театрална постановка, много елементарна, целяща само да отправи нападки срещу сирийската армия\", както и \"да повиши бойния дух на терористите\". Режимът на Асад определя всички бунтовници срещу режима му като терористи, припомня в. \"Катимерини\".Причината е, че \"САЩ, Франция, Великобритания и техните съюзници, които искат да дестабилизират Сирия, загубиха една от основните си карти\", когато бунтовниците загубиха битката в средата на април. Асад подчертава, че неговата страна не разполага с химически оръжия от 2013 година.Ако в Дума беше извършено химическо нападение, трябваше да има стотици и дори хиляди жертви, а не 45, както съобщават спасителните служби, добави сирийският президент. Той отбеляза, че не вижда защо неговият режим би използвал химически оръжия едва в края на битката.Асад определя като фалшиви записите, направени на място от спасителните екипи. Той подчерта, че предполагаемото нападение изглежда е убивало само жени и деца, а лекарите и санитарите, изложени на отровната атмосфера без защитни облекла, остават живи и здрави. Освен това жертвите изглежда се възстановяват само след измиване с вода, посочи сирийският президент.Тези записи са направени от Белите каски, подчерта Асад, определяйки ги като спасители доброволци, \"финансирани от британското външно министерство\".Сирийският президент заяви, че няма информация какво всъщност се е случило този ден в град Дума, разположен на изток от Дамаск. Възможно е бунтовниците нарочно да са извършили химическо нападение, да е избухнала експлозия, или \"да не е имало никакво нападение\".Експертите от Организацията за забрана на химическите оръжия (ОЗХО) посетиха Сирия на 14 април, седмица след предполагаемото химическо нападение. Те обаче достигнаха Дума едва след седмица. Официалните причини са свързани със сигурността, отбелязва АФП. В петък ОЗХО обяви, че нейните експерти са приключили с вземането на проби. Очаква се анализът им да отнеме 3 до 4 седмици, като се основава предимно на резултатите от ексхумираните тела на жертви.Единствената мисия на САЩ в Сирия е да подкрепят терористи, независимо от имената им и към коя група принадлежат, заяви още Асад в интервюто за в. \"Катимерини\", цитирано от ТАСС. Той добави, че не се опасява от започването на трета световна война в Сирия \"защото, за щастие, Русия има мъдри лидери\".", "date": "2018.05.10", "title": "Асад: Обвиненията за химическа атака срещу Дума са фарс"}
{"url": "http://www.cross.bg/georgiev-marinova-lovech-1574437.html", "text": "/КРОСС/Състоянието  е доста тежко - с два счупени крака е и множество травми.Контактен е и вече е приведен за по- нататъшно лечение в болница в Плевен. Според медици той е имал късмет, че счупванията не са малко по-нагоре, което е можело да доведе до трайна инвалидизация,съобщава 24 часа. Георгиев беше пребит от мъж с черна маска пред дома му тази сутрин.\"Грубо посегателство - не става дума само за заплаха, това е опит за убийство. Грубо, безцеременно, примитивно и дивашко поведение - така мога да го окачествя\", каза кметът на Ловеч Корнелия Маринова по повод нападението над заместника й.Според Маринова Георгиев е изключително сериозен и отговорен общински служител. \"Когато си последователен в действията си, това са последствията\", каза още тя.Освен това Маринова съобщи, че има подадени няколко сигнала от общинското ръководство до прокуратурата, свързани с незаконен дърводобив. Спрямо Георгиев пък били отправени неколкократно заплахи - вербални, директни и индиректни. Така, че сегашното посегателство определено било свързано със служебните му задължения. \"Ако някой си мисли, че ще изплаши този управленски екип, много е сбъркал\", категорична е Корнелия Маринова.48-годишният Георгиев е заместник кмет от 3 години. Преди това е заемал същата длъжност в община Угърчин 10 години. Отговаря за ресорите общинска собственост, икономическа политика, финанси и местни приходи. \"Инцидентът няма да попречи на отбелязването на празника на града утре\", увери кметът Маринова. А честванията щели да протекат и в негова подкрепа.", "date": "2018.05.10", "title": "Зам.-кметът на Ловеч е в тежко състояние - с два счупени крака и множество травми"}
{"url": "http://www.cross.bg/makron-siriya-yspokoyavane-1574436.html", "text": "/КРОСС/ Френският президент Еманюел Макрон призова днес за намаляване на напрежението в Близкия изток, след като Израел каза, че Сирия е нанесла през нощта ракетен удар срещу негова военна база и че той е отговорил със свои ракетни атаки, предаде Ройтерс.\"Президентът редовно получава обновена информация. Той призовава за успокояване на ситуацията\", заяви канцеларията на Макрон.", "date": "2018.05.10", "title": "Макрон призова за успокояване на ситуацията след снощните удари в Сирия"}
{"url": "http://www.cross.bg/mrezha-sotzialnata-sofiya-1574438.html", "text": "/КРОСС/ Табела означаваща пътя за София стана тотален хит в социалната мрежа.Табелата с ръчно написан надпис ''СОФИЯ'' с фотомаркер е поставена на Околовръстото шосе и Цариградкско шосе в София посока излизането за центъра на града.                        Споделяме и част от коментарите под сминката качена в социалната мрежа.                             *Снимка : Фейсбук", "date": "2018.05.10", "title": "Софийска табела стана хит в социалната мрежа "}
{"url": "http://www.cross.bg/raboti-nahodki-stroitelni-1574434.html", "text": "/КРОСС/ В участъка край село Покровник на автомагистрала „Струма“ не се извършват строителни работи. Пътната агенция прави това уточнение по повод неверни твърдения, че строителните работи в отсечката продължават, с което се застрашават откритите археологически находки.Строително-монтажните работи в отсечката са преустановени на 5 май, веднага след разпореждането на премиера Бойко Борисов, което стриктно се изпълнява. От тогава досега с битумна смес са извършвани единствено дейности, свързани с консервация на изпълнените до момента строителни работи. Целта е опазване на изграденото до момента, в което са вложени средства от фондовете на ЕС. На 6 май са приключили консервационните дейности в участъка от края на лот 2 до началото на археологическите находки, а днес трябва да завършат от края на археологическите находки до пътя за Покровник и Падеш.  ", "date": "2018.05.10", "title": "АПИ:Не се извършват строителни работи на АМ „Струма“ в участъка край с. Покровник"}
{"url": "http://www.cross.bg/zemedelieto-po-nisko-danni-1574424.html", "text": "/КРОСС/ Стотици хиляди българи работят \"на черно\" и сезонно в  земеделието в Европейския съюз, отчитат синдикалисти.Социалните условия и права все повече се ограничават в сравнение с 10 или 20 години по-рано. Официално, българите, които са сезонни работници в земеделието, най-вече в страните от т. нар. Стара Европа, са повече от 1 200 000 души съобщава БНР По данни на Националния статистически институт на Италия, чужденците се наемат с 40 на сто по-ниско  заплащане и работен ден от 10-12 часа. У нас също има данни за по-ниско заплащане на временно наетите.", "date": "2018.05.10", "title": "Стотици хиляди българи работят в земеделието на ЕС \"на черно\""}
{"url": "http://www.cross.bg/pashinyan-premier-sochi-1574422.html", "text": "Новоизбраният премиер на Армения Никол Пашинян ще се срещне с руския президент Владимир Путин идната седмица. Двамата са разговаряли по телефона по-рано  и са се договорили да работят за засилване на двустранните отношения. Пашинян ще вземе участие на срещата на лидерите на Евразийския икономически съюз, която ще се състои на 14 май в Сочи. Преди броени дни той бе начело на масовите брожения, които доведоха до края на 10-годишното управление на Серж Саркисян.Сред първите стъпки на Пашинян като премиер беше да посети Степанакерт - главния град на отцепилата се от Азербайджан област Нагорни Карабах. Оттам той поиска възобновяване на диалога с Баку и прекратяване на замразения конфликт, който продължава вече четвърт век.", "date": "2018.05.10", "title": "Премиерът на Армения Никол Пашинян ще се срещне с руския президент Владимир Путин в Сочи"}
{"url": "http://www.cross.bg/brekzit-protzenta-irlandiya-1574421.html", "text": "/КРОСС/ Подкрепата в Ирландия за оставане в ЕС е рекордно висока на фона на липсата на каквото и да е решение на проблема със северноирландската граница след Брекзит, показва ново проучване на общественото мнение.92 процента от ирландците сега подкрепят оставането в ЕС, показва анкета на агенция Red C, като само 7 на сто са в полза на „теоретично“ излизане от блока, а 1 процент няма мнение по въпроса.Резултатите от анкетата са лоша новина за британските привърженици на Брекзит, които се надяваха, че Ирландия ще последва Великобритания и по този начин ще се реши проблема с границата, който спъва преговорите за Брекзит. Дори напротив, досегашният опит с преговорите за Брекзит още повече засилва проевропейските настроения в Ирландия.Ирландците винаги са били големи привърженици на ЕС, макар че през 2013 година, на фона на строгите икономически мерки, подкрепата бе спаднала на 81 процента, но задаващият се Брекзит отново ги кара да смятат, че близките връзки с Брюксел са за предпочитане. Във възрастовата група от 18 до 24 години цели 97 процента са подкрепили оставането в организацията.", "date": "2018.05.10", "title": "92% от ирландците подкрепят оставането в ЕС"}
{"url": "http://www.cross.bg/berlyskoni-nyama-salvini-1574423.html", "text": "/КРОСС/ Лидерът на партия \"Форца Италия\" Силвио Берлускони заяви, че повече няма да пречи на коалиционния си партньор - \"Лигата\" на Матео Салвини, да формира правителство на Италия с популисткото Движение \"Пет звезди\", съобщи Ройтерс.Коалицията на Берлускони и Салвини събра най-много гласове на парламентарните избори преди два месеца, но недостатъчно, за да управлява. \"Пет звезди\" пък излезе от изборите като най-силната самостоятелна формация, но отказа да управлява заедно с Берлускони, когото обвинява в корупция.Бившият италиански премиер заяви днес, че няма да подкрепи, но няма и да пречи на правителство на Салвини и популистите. Изявлението на Берлускони открива нова възможност за преодоляване на политическата криза в Италия в близките дни, без да се стига до нови избори, отбелязва Ройтерс.", "date": "2018.05.10", "title": "Берлускони заяви, че няма да подкрепи, но няма и да пречи на правителство на \"Лигата\" и \"Пет звевзди\""}
{"url": "http://www.cross.bg/neizvestni-napadnaha-zam-kmeta-na-lovech-pred-doma-my-1574420.html", "text": "/КРОСС/ Заместник-кметът на Ловеч Цветан Георгиев е бил нападнат с брадва от неизвестни лица пред жилищния си блок, когато тръгвал на работа.В момента той е в ортопедичното отделение на болницата в Ловеч с множество прорезни рани.Все още не се знае колко са били нападателите.Кметът на града Корнелия Маринова ще даде извънреден брифинг в 10 часа́.", "date": "2018.05.10", "title": "Неизвестни нападнаха зам.-кмета на Ловеч пред дома му"}
{"url": "http://www.cross.bg/merkel-pishe-kosovo-1574426.html", "text": "/КРОСС/ Германският канцлер Ангела Меркел призова Косово да се бори с корупцията и да намали безработицата и добави, че диалогът със Сърбия не е проста тема, пише белградският вестник \"Данас\", позовавайки се на косовската телевизия РТК. Меркел се срещна вчера в Берлин с косовския президент Хашим Тачи.Имаме много нерешени проблеми, но и подобрения на пътя към ЕС. Искам да изтъкна, че в Деня на Европа имаме много предизвикателства, които са пред нас. Предизвикателствата, които ни очакват, са борбата с корупцията и голямото ниво на безработица, заяви Меркел на пресконференция, пише \"Данас\".Сръбският президент Александър Вучич е дал снощи във вила \"Бокелка\" тържествена вечеря за президента на Кипър Никос Анастасиадис, на когото е домакин по време на официалното му посещение в Сърбия, пише в. \"Блиц\". Главни теми на разговорите между двамата лидери са европейската интеграция и икономическото сътрудничество. Официалната среща между Вучич и Анастасиадис ще бъде тази сутрин, а за резултата от разговорите Вучич и Анастасиадис ще информират обществеността на обща пресконференция. Кипър е една от петте членки на ЕС, които не признават провъзгласената независимост на Косово, отбелязва вестник \"Блиц\".Вестник \"Вечерне новости\" съобщава, че таксиметрови шофьори планират да блокират тази сутрин две главни пътни артерии в Белград. Центърът на града днес може би ще бъде блокиран от таксиметрови шофьори. Ако никой от правителството не изслуша техните искания, изнесени и по време на протестите им преди първомайските празници, центърът на града ще бъде блокиран и утре, пише в. \"Вечерне новости\".", "date": "2018.05.10", "title": "Меркел: Всички споразумения между Косово и Сърбия да се изпълнят"}
{"url": "http://www.cross.bg/parad-voennoslyzheshti-voenen-1574425.html", "text": "/КРОСС/Българско военно формирование ще участва във военен парад в румънския град Бузъу. 27 наши военнослужещи ще се включат в подготовката и празничното отбелязване на Деня на героите в периода от 14 до 18 май. Те се изпращат там със заповед на вицепремиера и министър на отбраната Красимир Каракачанов, за което той уведомил Народното събрание. ", "date": "2018.05.10", "title": "Наши военнослужещи участват във военен парад в Румъния"}
{"url": "http://www.cross.bg/slovoto-svobodata-narodniyat-1574428.html", "text": "/КРОСС/ „От управляващите очакваме не мнение, че СЕМ е добър и не трябва да се пипа, а да предложат мерки- как тази класация да върви нагоре. Докладът ще мине, но кой носи отговорност за свободата на словото? Не са ли ГЕРБ?“, попита зам.-председателят на ПГ на „БСП за България“ Антон Кутев от парламентарната трибуна. Според него няма държавна институция, която да се грижи за свободата на словото - СЕМ е само частично такава. „Това не е ли въпрос на всяко едно управление, включително и на сегашното? От години насам ние констатираме, че сме зле и ще ставаме все по-зле“, коментира Кутев. Той е на мнение, че държавата трябва по някакъв начин да регламентира съдържанието в медиите. \"Регламентацията, която имаме в момента, е доста остаряла, а светът в последните години доста се промени\", подчерта той. По неговите думи имаме две обществени медии, но те са 3% от пазара. \"Какво правим с останалите 97%? Те гарантират ли върховенството на закона, културното, образователното и детското съдържание - нищо такова не правят. Нямат и задължението да го правят, защото те работят за печалба\", подчерта Кутев. Той постави и въпроса за финансирането на медиите. \"Целият рекламен пазар в България е по-малък, отколкото е бюджетът на двете най-големи телевизии. Ако това е така, за каква свобода на медиите говорим? По финансирането на медиите в България има голям проблем и затова те стават зависими\", каза още народният представител. „Отчетът на СЕМ е абсолютно бюрократичен, пълен със статистика, в който няма дори и един извод за нещо. Големите теми на българската медийна среда отсъстват напълно в този отчет“. Това заяви народният представител от ПГ на „БСП за България“ Александър Симов от парламентарната трибуна. Според него СЕМ може да се съгласява или не на кое място е България по свобода на словото, но е важно да се чуе мнението им по въпроса. Той припомни дебат от 2011 г. на Антон Кутев с тогавашния председател на СЕМ, в който и двамата са много притеснени, че България се намира на 73-то място по свобода на словото. „Днес вече сме на 111-то и притеснение няма. В отчета няма и една дума за това. Има ли смисъл и необходимо ли е да функционира СЕМ? Подобен отчет може да направи и всеки статистик. Ролята на СЕМ трябва да е друга“, категоричен е народният представител. „СЕМ не може да реагира адекватно на различни ситуации, които са свързани с неговата компетентност. В последния месец разбираме, че национални медии, включително БНР, имат актове от СЕМ за неспазване на Закона за радиото и телевизията. Членовете на регулатора, обаче, гласуват радиото да не бъде глобявано за неспазване на плурализма на гледните точки. Странно е, че се мери с двоен аршин”. Това каза народният представител от ПГ на „БСП за България” Нона Йотова от парламентарната трибуна. Тя припомни, че народните представители нямат отговори какво се случва с проблемите с радио „България” и редакциите на БНР в чужбина, които ръководството на радиото е искало да закрие, въпреки че те са обсъждани преди година. „Друг тревожен факт е, че още през 2016 г. за членовете на СЕМ е получен автомобил от директора на БНР, който е поискан от Мария Стоянова, дни след като регулаторът гласува Александър Велев да бъде избран за ръководител на общественото радио. Това е все едно ЧЕЗ да предоставят автомобил на КЕВР”, заяви Йотова. Тя обяви още, че директорът на специализираната администрация в СЕМ е съпруга на директора на програма „Хоризонт”. „Тя пряко отговоря за спазването на закона в националната програма. Затова се питам, обективни ли са мониторингите, които се правят към националното радио”, каза още Йотова.„Автомобилът, предоставен от БНР на СЕМ, е още на разположение. Как регулаторът ще иска автомобил от регулирания? Това е скандално”. Това заяви народният представител Иван Ченчев. Той добави, че когато на заседанието на комисията по култура и медии е попитал, какво е становището на СЕМ по отношение на свободата на словото, отговорът е бил циничен, със смях и със забележката, че СЕМ се грижи за свободата на словото. „Как СЕМ се грижи за свободата на словото, след като продължаваме да падаме надолу в класациите?”, попита Иван Ченчев.", "date": "2018.05.10", "title": "Депутати от БСП: Управляващите носят отговорност за свободата на словото"}
{"url": "http://www.cross.bg/bolnitzata-nachin-otdelenieto-1574419.html", "text": "/КРОСС/ Има риск спешното отделение на Врачанската болница да спре работа -  това стана ясно още вчера, когато началникът на спешното звено изпрати рапорт до ръководството на здравното заведение, че графикът на дежурствата не може да се изпълнява заради напускане или ползване на отпуски. Работещите в болницата от няколко месеца не са получавали възнагражденията си в пълен размер заради задълбочаващата се финансова криза, която премина и в кадрова.  ", "date": "2018.05.10", "title": "Д-р Тихомир Данов: Държавата трябва да поеме отговорността си по казуса с Врачанската болница"}
{"url": "http://www.cross.bg/izvor-bulgarski-sofiya-1574427.html", "text": "/КРОСС/ Главния път  Варна – София, в района  на Български извор е затворен заради тежка катастрофа,съобщиха от пресцентъра на МВР преди минути.Сигналът за пътен инцидент е подаден около 10 часа днес. По първоначални данни на пътя Варна- София , на километър след Български извор, са се ударили тир и лек автомобил.Пострадал е водачът, който е транспортиран в болнично заведение. Извършва се оглед, пътни полицаи регулират движението.Зададен е обходен маршрут в двете посоки – Боаза-Дерманци-Угърчин- Микре*Снимката е илюстративна", "date": "2018.05.10", "title": "Затвориха пътя Варна – София, в района  на Български извор заради тежка катастрофа"}
{"url": "http://www.cross.bg/vidove-morski-otkriha-1574416.html", "text": "/КРОСС/ Учени, които изследват зона на 300 м под океанската повърхност около Бермудите, откриха десетки неизвестни досега морски видове, съобщи вестник \"Дейли мейл\". Сред тях са миниатюрни ракообразни, водорасли, корал като черна бодлива тел с височина 2 м, змиорки, жълти раци отшелници, малки риби.Екипът откри и огромна гора от водорасли на върха на подводна планина, която се намира на 24 км от брега. \"Зоната на здрача\", както я нарекоха зоолозите, беше идентифицирана през март. Те предполагат, че непознатите видове в нея могат да се окажат стотици.Ръководители на мисията, организирана от организацията за изследване на океаните \"Нектон\", са морски биолози от Оксфордския университет. В нея са участвали над 80 учени от 12 института за морски изследвания.\"Знаейки, че водите около Бермудските острови са сравнително добре изследвани, определено не очаквахме толкова много и разнообразни нови видове\", заяви проф. Алекс Роджърс от екипа.", "date": "2018.05.10", "title": "Учени откриха десетки неизвестни морски видове около Бермудските острови"}
{"url": "http://www.cross.bg/macha-zadurzhani-dyshi-1574410.html", "text": "/КРОСС/ 23-ма футболни фенове са задържани преди и по време на мача за Купата на България между „Левски” и „Славия” снощи, съобщиха от МВР.Мерките за сигурност на футболното дерби бяха силно затегнати. Преди началото на мача са задържани 11 души. Един от тях с наркотици, а останалите без документи за самоличност.После са арестувани още 12 души – четирима за притежание на наркотици, трима с ножове, двама с маски, двама с пиротехнически изделия и един за неизпълнение на полицейско разпореждане.", "date": "2018.05.10", "title": "23-ма са задържани по време и след мача „Левски” – „Славия”"}
{"url": "http://www.cross.bg/boyan-petrov-izdirvaneto-1574412.html", "text": "/КРОСС/ \"Два хеликоптера от Непал ще се включат в издирването на българския алпинист Боян Петров в Хималаите\". Това съобщи за Нова тв режисьорът Поли Генчева, която се намира в района. Разрешение за излитането на машините от летището в Катманду вече е получено от китайските власти и е въпрос на час-два да бъде оформена документацията, позволяваща спасителната акция по въздух. В издирването на Петров на земята отново ще участват тримата шерпи и тримата тибетски спасители, които го търсят от няколко дни.\"Ако Боян е оцелял, той трябва да е в лагер, в който няма хора. Много ми се иска да има чудеса, да е станало едно такова чудо -  каза пред Нова тв приятел на алпиниста и познавач на начина, по който той се изкачва по трудните маршрути. - Начинът на катерене на Боян е много отговорен, не поема необмислени рискове, но рязкото влошаване на времето очевидно го е изненадало. Това, което прави Боян е пътят на човека към границата.\"Боян Петров е в неизвестност вече от седем дни. Няма в себе си и сателитен телефон. За последно е бил видян от други алпинисти на 3 май да атакува връх Шишапангма.", "date": "2018.05.10", "title": "До часове 2 хеликоптера ще се включат в издирването на Боян Петров"}
{"url": "http://www.cross.bg/levski-slaviya-petkov-1574409.html", "text": "/КРОСС/ Напук на всички прогнози \"Славия\" грабна Купата на България. Пред близо 35 000 зрители на стадион \"Васил Левски\" \"белите\" спечелиха с 4:2 след изпълнение на дузпи, като редовното време завърши 0:0.Над всички на терена бе 42-годишният вратар и капитан на победителите . Той сътвори чудеса от храброст в игровото време, а накрая отрази и две от дузпите на \"сините\". През 2013 г. именно \"Славия\" спря 26-кратните шампиони по пътя към сигурна титла. Освен това \"сините\" губят трети пореден финал за купата след 2013 и 2015 г. Последният трофей на тима остава златото в първенството през 2009 г.Най-старият столичен клуб пък отново печели втората по значимост надпревара в българския футбол след 1996 г. Във витрината на тима има вече 8 национални купи. \"Левски\" започна вихрено и незабавно обсади вратата на \"Славия\". В 10-ата минута \"сините\" получиха дузпа, след като топката се отклони в ръката на Владислав Узунов. Георги Петков обаче отрази удара на Символичните гости се хвърлиха още по-яростно напред, а опасностите се редяха една след друга. Паулиньо,  обаче не успяха да поразят целта от идеални позиции. Едва в края на първото полувреме \"белите\" донякъде се ориентираха на терена, а стабилизирането на защитата им запази нулевото равенство до почивката. През втората част ситуацията на терена не се промени особено, а \"белите\" така и не стигнаха до удар във вратата. За сметка на това Петков блесна с две решителни спасявания. И в двата случая капитанът на \"Славия\" изби удари на Габриел Обертан, като веднъж му помогна и Въпреки мощния натиск обаче \"Левски\" не стигна до попадение в редовното време, а финалът влезе в продължения. В допълнителните 30 минути резултатът остана 0:0 и така се стигна до дузпи.Там в герой се превърна Георги Петков, който спаси изстрелите на Роман Прохазка и Кали Тиам.   реализира решителната дузпа и белите триумфираха с 4:2.Така \"Левски\" само за 120 минути тотално провали пореден сезон, въпреки че успя да отстрани ЦСКА в полуфиналите за купата. До края на шампионата отборът ще трябва да се бори за третото място, за да се добере до бараж за Лига Европа. ", "date": "2018.05.10", "title": "\"Славия\" грабна купата, нов кошмар за \"Левски\""}
{"url": "http://www.cross.bg/suobshtiha-myasto-prohoda-1574407.html", "text": "/КРОСС/ Временно е затворен за движение проходът на Републиката, съобщиха от МВР.Причината е аварирал турски тир, за който сигнал е подаден към 7:20 ч. тази сутрин. При инцидента няма пострадали.На място пътни полицаи пренасочват леките автомобили през прохода Шипка, а товарните – изчакват на място.Временно движението по магистрала „Хемус” се осъществява в едната лента при км 349 в посока Варна заради катастрофа, съобщиха от Агенция „Пътна инфраструктура” (АПИ).", "date": "2018.05.10", "title": "Аварирал тир затвори прохода на Републиката"}
{"url": "http://www.cross.bg/govorene-vladimirova-yavleniya-1574411.html", "text": "/КРОСС/ Законът за радиото и телевизията е доста тясна дреха, регулацията трябва да се променя заедно със своя сектор. В момента се получава свръхрегулация при радиото и телевизията, а онлайн пространството стои изцяло извън регулация, а всъщност опасните явления да минават точно оттам. Това каза преизбраният председател на Съвета за електронни медии София Владимирова в студиото на „Тази сутрин”.На въпрос дали трябва СЕМ да получи правомощия и по отношение на сайтовете, тя отговори: „Вече спокойно мога да кажа, че отговорът е „Да”. „Не става въпрос за цензура, както твърдя, че няма цензура върху радио- и телевизионните оператори. Има регулация”, подчерта Владимирова.По думите й „в интернет хората възприемат информацията като фастфууд”, което е особено тревожно например по здравните теми. „В традиционните медии много трудно можеш да видиш негативни явления като дезинформация и език на омразата”, посочи тя.Що се отнася до агресивното говорене срещу лица и групи, София Владимирова цитира последното наблюдение на СЕМ от ноември м.г.: „Резултатите показват, че най-вече през политическото говорене минава езикът на омразата. Моят апел към Вашите гости е да си дават сметка за огромното влияние, което имат над аудиторията. Хората приемат този начин на говорене за нормален”.Тя отбеляза, че най-много негативни явления са били отчитани в партийните телевизии, но в последно време има известно „обиране на говоренето”.От думите й стана ясно още, че БСП към момента не са подали официално документи за отдавна обявения си телевизионен канал.  ", "date": "2018.05.10", "title": "Председателят на СЕМ поиска да регулира и онлайн медиите"}
{"url": "http://www.cross.bg/sustoyanie-avtobys-dvama-1574408.html", "text": "/КРОСС/ . Инцидентът стана в района на бул. „Тотлебен“ в София в сряда вечерта. Води се разследване за причините за инцидента.Автобусът се е движел с ниска скорост. На метри преди спирката се ударил в стълба., обясни за „Здравей, България” Слав Монов, директор на Столичния автотранспорт.Той поясни, че пробата за алкохол на шофьора е отрицателна. Мъжът има близо 40 години трудов стаж. Досега не е имал произшествия.Шофьорът е в добро здравословно състояние. Двама души са оставени за лечение в „Пирогов”, а други двама са освободени.42-годишна жена е със счупване в областта на ръката. Тя се е намирала на спирката. Двама мъже и две жени са с травми и охлузвания в областта на главата. Един от тях е останал с комоцио за наблюдение, а една жена е оперирана по спешност през нощта. Те са в стабилно състояние, обясниха от „Пирогов”. Най-вероятно те ще бъдат изписани след няколко дни.", "date": "2018.05.10", "title": "Каква е причината автобус да се забие в стълб в София?"}
{"url": "http://www.cross.bg/chovekut-chetvurtoklasnitzite-dnes-1574414.html", "text": "/КРОСС/ С изпит по български език и литература днес започва националното външно оценяване на четвъртокласниците.Учениците ще бъдат оценявани върху диктовка, както и ще отговарят на 11 въпроса върху друг текст.Изпитът ще продължи един учебен час, а за децата със специални потребности - 2 часа.Следващата седмица ще се проведат изпитите по математика, „Човекът и обществото“ и „Човекът и природата“. Оценките ще се пишат като текущи.Промяна във формата и в учебното съдържание в сравнение с минали години няма.С резултатите от математиката може да се кандидатства в някои от т.нар. математически гимназии с прием след 4 клас.", "date": "2018.05.10", "title": "От днес започват матурите за четвъртокласниците"}
{"url": "http://www.cross.bg/bratya-svetite-deloto-1574415.html", "text": "/КРОСС/ Фотодокументалната изложба \"Върви народе възродени към познание, духовно съвършенство и европейско единение\", посветена на делото на Светите братя Кирил и Методий беше открит снощи в зала \"Покрит мост\" на Регионален исторически музей в Ловеч. Експозицията е на Регионален исторически музей - Смолян. Тя разказва и за почитането на делото на Светите братя от българите от Възраждането до съвременността, посочи уредникът в музея Елена Георгиева.\"Показват се и материални свидетелства, образци на фалеристиката, филателията и нумизматиката, училищни пособия, архивни документи, знамена, книги, снимки“, уточни тя.Посетителите на изложбата, която ще бъде експонирана до 30 юни, ще могат да видят и тематични документални филми, както и да се подпишат в книгата за посетители на кирилица или глаголица. ", "date": "2018.05.10", "title": "В Ловеч откриха изложба, посветена на делото на Светите братя Кирил и Методий"}
{"url": "http://www.cross.bg/informatziya-dava-komisiya-1574413.html", "text": "/КРОСС/ Депутатите от временната парламентарна комисия за продажбата на българските активи на ЧЕЗ трябва да приемат доклада за работата си и да излязат с конкретни предложения към различните институции.Първата препоръка, която ще отправят те след разглеждането на казуса ЧЕЗ, е към правителството, посочи председателят на комисията Жельо Бойчев.„Министерският съвет да преразгледа едно постановление, в което са стратегическите обекти за Националната сигурност с оглед включване на определени активи от електроразпределителното дружество. Това са подстанции, далекопроводи, диспечерски центрове, които гарантират електроенергия и сигурност на доставките на населението“, каза депутатът от БСП.Предлага се и да бъде направен анализ на работата на специалните служби. „Това, което получим като информация, не мога да кажа, че задоволява комисията, пък и искаме на база на този случай да бъде разгледано тяхното поведение“ , обясни той.Препоръка има и към енергийния министър – „да предложи критериите, на база на които новите правомощия на регулатора трябва да бъдат прилагани. с последната поправка на Закона за енергетиката дава права на регулатора да дава съгласие с разпореждане на дялове на 20 процента“, каза Жельо Бойчев.Неприемлив за депутатите е отказът на банките да дадат конкретна информация.„По естество отказът от предоставяне на информация за финансирането не дава възможност да прецениш кой е крайният собственик на активите, т.е. не си наясно кой купува. Може да се окаже, че има скрит собственик“, добави председателят на временната комисия за ЧЕЗ.", "date": "2018.05.10", "title": "Депутатите от временната комисия за ЧЕЗ ще излязат с конкретни препоръки към няколко институции"}
{"url": "http://www.cross.bg/mahathir-mohamed-razak-1574406.html", "text": "/КРОСС/ Малайзия се превърна в държавата с най-възрастен пряко избран от народа лидер, след като опозиционният Алианс на надеждата на 92-годишния бивш премиер Махатхир Мохамед сложи край на 60-годишното управление на Националния фронт, съобщават световните агенции.Махатхир излезе от пенсия, за да победи във вота някогашното си протеже Наджиб Разак, който е затънал в корупционни скандали. Резултатът – 113 места за Алианса в 222-местния парламент и възможност за самостоятелно правителство.Партията на Разак остана със 79 депутати.Махатхир Мохамед беше премиер на Малайзия от 1981 г. до 2003 г., когато се оттегли. По време на неговото управление страната стана един от „икономическите тигри” на Азия. Този период обаче беше белязан и от изключително авторитарна вътрешна политика и множество политически арести.", "date": "2018.05.10", "title": "92-годишен политически ветеран ще управлява Малайзия"}
{"url": "http://www.cross.bg/pishe-bankomat-karta-1574403.html", "text": "/КРОСС/\"Задава се шоково поскъпване на горивата\", прогнозира Сега. Обяснението за това е, освен традиционното лятно увеличение, кризата между Иран и Съединените щати. Заради кризата се повишиха цените на петрола на международните пазари.Плащането по банкомат с карта вече няма да се таксува, информира Дума. От 1 август, ако плащаме сума до 4 161 лева през банкомат, вече ще е безплатно. Това е част от обявените от БНБ осреднени цени на 32 банкови услуги.\"Вече ще уволняват и по имейл\", е водещото заглавие на 24 часа. Електронната поща става легално средство в трудовото ни законодателство според приетата вчера от правителството наредба за електронните документи. От КНСБ веднага предупредиха, че тази наредба ще е валидна само ако работникът е съгласен за електронен обмен на информация и ако има техническа възможност да работи с интернет.\"Бонус \"майчинство\" връща на работа по сто жени на месец\", пише Монитор. Ако се прекъсне отпуската за майчинство преди детето да навърши една година, майката получава заплата и половина, припомня вестникът. Социалното министерство прие програма за детегледачки, на които да плаща в подобни случаи.\"Арест като на Иванчева и в Пловдив\", извежда в заглавие Стандарт. Арестуваха служители на районната Здравна каса за рушвет от 50 хиляди лева. Арестуваните двама служители и тримата им помагачи бяха зрелищно оставени с белезниците на улицата, докато от  полицията броят банкнотите.С въвеждането на европейския регламент за защита на личните данни от 25 май, вече ще е забранено снимането на личната карта, пише Труд. Изключение има за банки, застрахователи и за специфични случаи, описани в закона. Според вестника, бизнесът у нас не е напълно готов за новите правила.Земя напомня на собствениците на земеделски земи да заверяват при нотариус , задължително, договорите си за аренда.Заместник-министърът на образованието Таня Михайлова уверява, в интервю за 24 часа, \"Не режем \"Бай Ганьо...\",. Не говорим и за отпадане на автори, продължава тя по повод новата учебна програма по литература.  Едно от предложенията за включване на нов автор в програмата е за отишлата си твърде млада бургаска поетеса Петя Дубарова.\"Ромската интеграция е мисия невъзможна\", пише, в Труд, заместник-министърът на труда и социалната политика, д-р Султанка Петрова. Ниското образование превръща циганите в аутсайдер на обществото ни, констатира тя. Решението на проблема с така наречените незаконно построени жилища с примитивни битови условия не търпи отлагане, подчертава заместник-министър Султанка Петрова.Евростат оповести данни, според които България е шеста в Европейския съюз по застаряване, съобщава Сега. Тенденцията в цяла Европа в последните 20 години показва рекордни равнища на застаряване на населението. Почти всеки пети жител на Евросъюза е на възраст 65 и повече години. ", "date": "2018.05.10", "title": "Преглед на печата"}
{"url": "http://www.cross.bg/voiina-svetovna-germaniya-1574397.html", "text": "/КРОСС/ 1553 г. - От Лондон потегля морска експедиция на бъдещата Московска компания, която установява северния морски път към Русия.1865 г. - Гражданската война в САЩ: Джеферсън Дейвис, президент на американската Конфедерация през Гражданската война, е пленен от силите на Съюза.1869 г. - Завършена е Първа презконтинентална железница, която свързва Изтока и Запада на САЩ.1871 г. - Във Франкфурт е подписан френско-германски мирен договор, според който Франция губи Елзас и Лотарингия.1881 г. - Коронясан е първият крал на Румъния - Карол I.1924 г. - Едгар Хувър е назначен за директор на Федералното бюро за разследване и остава на този пост до своята смърт през 1972 година.1933 г. - В Германия нацисти организират мащабно изгаряне на книги.1940 г. - Втората световна война: Германия нахлува в Люксембург, Холандия и Белгия.1940 г. - Втората световна война: Невил Чембърлейн се оттегля от поста министър-председател на Обединеното кралство поради болест и официално препоръчва за свой наследник Уинстън Чърчил.1941 г. - Втората световна война: Полетът на Хес до Британия при който скача с парашут над Шотландия, в опит да осъществи мирни преговори междуВеликобритания и нацистка Германия, но е задържан от британски военни като военнопленник.1941 г. - Ракетопланът „Месершмит 163\" преодолява границата от 1000 км/ч (1003,9 км/ч). Рекорд до 1947 година.1967 г. - Създаден е холандският футболен клуб АЗ Алкмар.1994 г. - Силвио Берлускони става министър-председател на Италия за първи път.1994 г. - Нелсън Мандела полага клетва като първи чернокож президент на ЮАР.2000 г. - По време на церемония на Световните музикални награди принц Алберт от Монако връчва отличието „Изпълнител на хилядолетието\" на Майкъл Джаксън.2007 г. - Министър-председателят на Обединеното кралство Тони Блеър обявява своето оттегляне след десет годишно заемане на поста.", "date": "2018.05.10", "title": "10 май в историята"}
{"url": "http://www.cross.bg/eksploziya-vuv-vylkana-kilalyea-1574404.html", "text": "/КРОСС/ Експлозия е станала в изригващия вулкан Килауеа на Хавай, съобщи Геофизическият институт на Съединените щати.Според специалистите това вероятно е първата от серия по-големи експлозии.Вулканът изригва лава и пепел вече няколко дни. Над 2000 души бяха евакуирани, а десетки домове са разрушени и природната стихия.", "date": "2018.05.10", "title": "Експлозия във вулкана Килалуеа"}
{"url": "http://www.cross.bg/govoryat-edno-samo-1574398.html", "text": "/КРОСС/ Има само едно нещо на света по-лошо от това да говорят за теб и то е да не говорят за теб.", "date": "2018.05.10", "title": "Има само едно нещо на света..."}
{"url": "http://www.cross.bg/chasa-sofiya-provede-1574401.html", "text": "/КРОСС/ *** София. От 14.00 часа в Гербовата зала на „Дондуков\" 2 президентът Румен Радев ще удостои с висши държавни отличия учени със заслуги в областта на медицината, на образованието и на културата.*** София. От 9.00 часа ще се проведе заседание на Народното събрание.*** София. В 9.00 часа в сградата на Народното събрание вицепремиерът Валери Симеонов ще проведе среща с ръководството на ГЕРБ, за да ги запознае с внесените предложения за промени в Закона за хазарта, Закона за здравето (свързани с тютюнопушенето), Закона за устройството на територията, Закона за местните данъци и такси (свързани с дейността на апартхотелите), Закона за вредите от шума в околната среда и други. В 11.00 часа ще започнат разговорите с ръководството на ПГ „БСП за България\".*** София. От 9.30 часа в заседателната сграда на Висшия съдебен съвет (ул. „Екзарх Йосиф\" 12) ще се проведе заседание на пленума на ВСС.*** София. От 9.30 часа в IV състав на Специализирания наказателен съд ще се гледа делото срещу Ценко Ч., Мартин Ч., Иван Д. и др., обвинени за организиране и ръководене на организирана престъпна група.*** София. От 9.30 часа в VI състав на Специализирания наказателен съд ще се гледа делото срещу Даниел М. и Христо А., обвинени в престъпление по служба.*** София. От 10.00 часа в Зала 8 НДК ще бъде открит форума „Толерантността на Западните Балкани: ключ към Европа\". В него ще участват Цветан Цветанов, министърът на Българското председателство на Съвета на ЕС Лиляна Павлова и евродепутатите Асим Адемов и Андрей Ковачев.*** София. От 10.00 часа в XII състав на Специализирания наказателен съд ще се гледа делото срещу Младен М., Мария Т., Полина Т. и др., обвинени в образуване и ръководене на организирана престъпна група.*** София. От 10.00 часа в салона на Националния археологически институт с музей - БАН ще се проведе честването на 70-годишния юбилей от създаването на Института за литература - БАН.*** София. От 10.00 часа в VIII състав на Специализирания наказателен съд ще се гледа делото срещу Цветан В., Александър П., Илиан З. и др., обвинени в организиране и ръководене на организирана престъпна група.*** София. От 10.00 часа в II състав на Специализирания наказателен съд ще се гледа делото срещу Божидар К., Иван Т., Георги И. и др., обвинени в организиране и ръководене на организирана престъпна група.*** София. От 10.00 часа кметът на София Йорданка Фандъкова ще посети Професионалната гимназия по транспорт и енергетика „Хенри Форд\" и ще присъства на представянето на новия учебен център по диагностика на електрически и конвенционални автомобили.*** София. От 10.00 часа в голямата конферентна зала на УНСС ще бъде открит форумът „Кариера 2018\". В него ще участват ректорът на университета проф. д.ик.н. Стати Статев, Бисер Петков, министър на труда и социалната политика, и Кристиян Маджуров, председател на Студентския съвет.*** София. От 10.00 часа в метростанция „Сердика\" с флашмоб стартира кампанията „Място за BG музика\", организирана от Музикаутор под патронажа на кмета на София Йорданка Фандъкова.*** София. От 10.00 часа в корпус „Учебни работилници и лаборатории\" на ПГТЕ „Хенри Форд\" (ул. „Хайдут Сидер\" №8, кв. „Захарна фабрика\") министърът на образованието Красимир Вълчев ще открие „Учебен център по диагностика на електрически и конвенционални автомобили\" - Успешен модел за партньорство училище-бизнес.*** София. От 11.00 часа в VII състав на Специализирания наказателен съд ще се гледа делото срещу Цветомил П., обвинен в организиране и ръководене на организирана престъпна група.*** София. От 11.00 часа в XVII състав на Специализирания наказателен съд ще се гледа делото срещу Шабир Х. и Мухаммад Б., чл. 65 от НПК - молба за изменение на мярка за неотклонение.*** София. От 11.00 часа в Големия салон на Централната сграда на БАН Кирило-Методиевският научен център (КМНЦ) ще отбележи празника на св.св. Кирил и Методий с академично тържество „Корени на българската духовност и знание\". На събитието ще присъстват председателят на БАН и делегацията на Македонската академия на науките и изкуствата, която ще пристигне в София за празника по покана на БАН.*** София. От 11.00 часа в Националния пресклуб на БТА ще се проведе пресконференция, на която ще бъдат представени публично отговорите, получени по Закона за достъп до публична информация от Министерството на финансите и Национална агенция по приходите (НАП) и други институции, във връзка с допълнителни данни, които ГД „БОЕЦ\" са поискали по скандала с несъбрания Данък добавена стойност (ДДС) в размер на повече от 16 милиарда лева.*** София. От 11.30 часа до 14.30 часа в заседателната зала на Представителството на Европейската комисия в София (ул. „Г.С. Раковски\" 124) ще се проведе кръгла маса на тема „Здравната култура на младите хора в политиките за устойчиво развитие\", организирана от Югозападния университет „Неофит Рилски\" и Академия за лидери.*** София. От 11.30 часа в VI състав на Софийския градски съд ще бъде гледано искане за изменение на мярка от Мария В., обвинена за убийството на баща си в „Люлин\".*** София. От 12.00 часа в залата на ет. 7 в МОН министърът на образованието и науката Красимир Вълчев ще открие пресконференция, на която ще бъдат представени 11 национални научни програми, разработени от МОН със съдействието на научните организации и висшите училища в изпълнение на Националната стратегия за развитие на научните изследвания в Република България 2017-2030 .*** София. От 13.00 часа в V състав на Специализирания наказателен съд ще се гледа делото срещу Мирослав В., Жи3вко И., Юлиан Д., Емил Б. и Емил Б., обвинени в организиране и ръководене на организирана престъпна група.*** София. От 13.00 часа в XIX състав на Специализирания наказателен съд ще се гледа делото срещу Цветелин Ц., Владислав Н. и Светлин С., обвинени в организиране и ръководене на организирана престъпна група.*** София. От 14.30 часа в сградата на Народното събрание на пл. „Княз Александър I\" №1, в зала 232 министърът на отбраната Красимир Каракачанов ще бъде изслушан в Комисията по отбрана по актуални въпроси на политиката за отбрана.*** София. От 14.00 часа в ХVI състав на Специализирания наказателен съд ще се гледа делото срещу Добромир М., Георги А., Петър Я., Вътьо В. и Господин Д., обвинени в организиране и ръководене на организирана престъпна група.*** София. От 16.00 часа в хотел „Маринела\" ще се проведе конференцията „Образование и бизнес: Региони\".*** София. От 16.00 часа в залата на Института за икономически изследвания (ул. „Аксаков\" № 3) ще бъде представен сборникът „Последиците от европейската дългова криза върху икономическото развитие на България и Македония\". Изданието включва изследвания на учени от Българската академия на науките и Македонската академия на науките и изкуствата.*** София. От 18.00 часа в „Квадрат 500\" в зала 19 ще се проведе изложбата „Проф. Николай Майсторов и ученици\".*** София. От 18.00 часа в Конферентната зала на Софийския университет „Св. Климент Охридски\" ще се състои официалното представяне на новата колективна монография на специалисти от Факултета по журналистика и масова комуникация на Алма матер „Управление на репутационни кризи\". Авторският екип е в състав Чавдар Христов, Боян Георгиев, Ина Бачева, Калин Калинов, Петър Кърджилов, Пламен Атанасов и Христина Славова.*** София. От 18.00 часа в Големия салон на БАН (ул. „15 ноември\" № 1) писателят Антон Дончев ще представи романа „Балканвавилонци\" от акад. Луан Старова.*** София. От 18.00 часа в галерия „Академия\" ще бъде открита изложба-живопис на Иван Димов.*** София.От 18.00 часа в галерията на Съюза на българските художници (ул. „Шипка\" 6, етаж 4) ще бъде открита изложба, посветена на 100 години от рождението на художника Найден Петков.*** София. От 18.30 часа в галерията на Съюза на българските художници (ул. „Шипка\" 6, ет. 1) ще бъде открита изложбата „По грешките ще ме познаеш, време...\", посветена на 70-годишнината на художника и поета Георги Трифонов.*** София. От 18.30 часа в хотел „Арена Ди Сердика\" (ул. „Будапеща\" 2-4) Столична община ще връчи за четвърта поредна година специалните призове „Скритото добро\" на официална церемония.*** София. От 18.30 часа в „Червената къща „Андрей Николов\" ще се състои дебатът „Отношенията ЕС-Турция и човешките права\".*** София. От 18.30 часа пред паметника на Алеко, на ъгъла на бул. „Витоша\" и „Патриарх Евтимий\" ще се проведе протест в защита на Национален парк „Пирин\".*** София. От 19.00 часа в Литературен клуб „Перото\" ще се състои представянето на книгата „Малка книга за възстановителното правосъдие от Хауърд Зер.*** София. От 19.00 часа в „Софийска опера и балет\" ще се състои спектакълът „Турнадот\".*** София. От 19.30 часа на сцената на ДНК ще се състои пърформанс, обединяващ танц, изложба и концерт в едно - соловият спектакъл „Knusa\".*** София. От 20.00 часа в зала 1 на НДК ще се състои премиерата на спектакъла „Amore\".реализиран благодарение на суперзвездата на руския балет и „Болшой Театър\" - Светлана Захарова.*** София. От 20.00 часа в зала 11 на НДК (кино „Люмиер Лидл\") ще се състои стендъп комеди шоу - Schmuck for a Night с комедианта Омид Джалили.*** София. От 20.00 часа в първия в България спортен център за ски и сноуборд на закрито CARVE започва зимният сезон за ски и сноуборд.*** Бургас. От 10.00 часа в хотел „Приморец\" българският и турският бизнес ще обменят опит и добри практики на двустранен форум. Събитието е част от поредицата MySuccess.bg и се организира от списание ENTERPRISE, \"Индустриален и логистичен парк - Бургас\", с любезното съдействие на КРИБ - Бургас и Община Бургас.*** Бургас. От 11.00 часа в конферентна зала „Компас\" на хотел „България\" (ул. „Александровска\" № 21) ще се проведе дискусия по Дейност 1 „Привеждане на подзаконовата уредба и вътрешните правила в съответствие с практиката и нормативната рамка в областта на е-управление\" по Проект BG05SFOP001-1.002-0004 „Надграждане на Имотния регистър за интеграция с кадастралния регистър и предоставяне на допълнителни е-услуги\".***Бургас11.00 часа Заседателната зала на Община Бургас ще се проведе пресконференция във връзка с провеждането на Европейското първенство по ветроходство клас 470.*** Бургас. 12.00 часа в Заседателната зала на Община Бургас ще се проведе пресконференция „ Дни на Африка в България - Бургас\" с гостите на проекта: Yama Ndione и Fatou Diallo от Танцова компания DAMBALLAH /Сенегал/ и Sammy Kouyate /Гвинея/.*** Варна.От 11.00 часа в зала „Варна\" в сградата на Общината ще се проведе пресконференция, свързана с Международния театрален фестивал „Варненско лято\".***Варна.От 12.30 часа в зала 3 на хотел „Черно море\" ще се проведе церемонията „Младите хора и бъдещето\", на която ще бъдат връчени отличия на 10 варненски училища за активното им участие и принос за превенция на рисково поведение сред деца и млади хора.***Варна. От 14.00 часа в офиса на ГЕРБ на ул. „Георги Бенковски\" №1 общинският съветник Калина Пеева ще проведе приемна за граждани.***Варна. От 14.00 часа във фоайето пред зала „Варна\", Община Варна ще има официално посещение на посланика на Кралство Норвегия Н. Пр. г-жа Лисе Николине Клевен Гревстад.*** Велико Търново. От 10.30 часа в зала 302 на Общината ще се проведе пресконференция за предстоящото XXII Старопланински събор „Балканфолк\" и съпътстващите го прояви.*** Велико Търново. От 11.30 часа в ИЗ „Рафаел Михайлов\" ще бъде открита изложбата „Старините на България\" - за 75-годишнината и 45 години творческа дейност на Светлозар Бояджиев - специалист по запазване на културното и историческо наследство.*** Велико Търново. От 17.00 часа в Голяма зала на Общината ще се проведе на дипломи на ученици от ЕГ „Проф. д-р Асен Златаров\".*** Велико Търново. От 18.00 часа в ХГ „Борис Денев\" ще бъде открита изложба на Никола Хаджитанев - илюстрации, гравюри и рисунки по литературни произведения и легенди.*** Велико Търново. От 19.00 часа в Летния театър ще се проведе официално откриване на XXII Старопланински събор „Балканфолк\".*** Горна Оряховица. От 14.00 часа в Младежкия дом ще се проведе лекция на тема „Наркотиците и законите в Република България\" със съдействието на Детска педагогическа стая.*** Горна Оряховица./с. Драганово. В НЧ „Съединение - 1888\" продължава VII-ми Национален преглед на селските любителски читалищни театри / от 8 до 13 май/.*** Добрич. От 9.30 часа в ДГ № 20 ще се състои Куклен спектакъл „Синият таралеж\" на Държавен куклен театър „Дора Габе\".*** Добрич. От 11.30 часа в Народно читалище „Йордан Йовков - 1870 г.\", Детски отдел на библиотеката, ще се състои презентация „Гатанки ще ви задам, всеки да отгатне сам\".*** Добрич. От 13.00 часа в дискусионна зала „Изида\" на ет. 2 ще се проведе пресконференция във връзка с напредъка по проекта за водния сектор в града.*** Добрич. От 17.30 часа в дом-паметник „Йордан Йовков\" ще се проведе представяне на новата книга „101 мита от българската история\" - аудиториум.*** Добрич. От 18.00 часа в залата на Община град Добрич ще се проведе литературен конкурс на Езикова гимназия „Гео Милев\".*** Добрич. От 19.00 часа в Огледална зала „Нели Божкова\" ще се проведе Седмица на камерната музика с международно участие „Константин Илиев\" - Добрич 2018.*** Добрич. От 19.00 часа в Драматичен театър „Йордан Йовков\" ще се проведе Спектакъл „Двубой\" на Драматичен театър „Невена Коканова\" - Ямбол.*** Кърджали.От 9.00 часа в двора на РСПБЗН - Кърджали и от 11.00 часа на стадиона в гр. Момчилград ще се проведат регионални състезания по пожаро-приложен спорт.*** Мездра. От 11.00 часа в заседателната зала на Община Мездра ще се проведе пресконференция по проекта за енергийно обновление на 13 многофамилни жилищни сгради в града.*** Мездра. От 14.00 часа пред блок „Здравец\" (ул. „Димитър Благоев\" № 8-10) ще се състои церемония по „Първа копка\" по проекта за енергийно обновление на 13 многофамилни жилищни сгради в града.*** Перник. От 16.30 часа в галерия „Марин Гогев\" в кв. „Изток\" ще се проведе изложба на ученици от XI ОУ „Елин Пелин\".*** Перник. От 18.30 часа в театралния салон на Обединен детски комплекс ще се рповеде благотворителен концерт на балетно студио „ИДА\", съвместно с Духов оркестър при ОК „Дворец на културата\".*** Перник. От 19.00 часа в театрален салон „Георги Русев\" ще се състои постановката „ШЕМЕТ\" по Жан Жак Брикер и Морис Ласег.*** Плевен. От 10.30 часа в Пресклуба на БТА в Плевен ще се състои пресконференция на Плевенската филхармония. Тя ще бъде дадена от директора ѝ Любомир Дяковски и ще бъде свързана с предстоящата суперпродукция на операта \"Аида\" от Верди в летен театър \"Кайлъка\" през юни в Плевен.*** Пловдив. От 9.00 часа в зала „Триадица\" на хотел „Рамада Пловдив Тримонциум\" ще се състои официалното откриване на транснационалния семинар „RAISE UP\".***Пловдив.От 10.00 часа в Малката конферентна зала на Дома на културата „Борис Христов ще се състои откриването на академична конференция на тема „Епископската базилика на Филипопол: проучвания и резултати (2015 - 2017)\".*** Пловдив. От 11.00 часа срещу стълбите на Каменица (главната улица) ще се проведе акцията „В търсене на добрия човек\".***Пловдив.В 11.00 часа в зала 1 на Апелативния съд ще се проведе заседание по делото, образувано по жалби на подсъдимата Катя Лерца и на частните обвинители срещу присъда на Окръжен съд - Пловдив, с която Лерца. е призната за виновна в това, че при управление на автомобил е блъснала и е причинила смъртта на полицейски служител.***Пловдив.От 18.30 часа в Залите за съвременно изкуство \"Баня Старинна\"ще се проведе концерт „ Пътешествие на звуците: Магическа Персия\" в рамките на изложбата„От Андалусия до Ориента: среща на цивилизации\".*** Пловдив. От 19.30 часа на ул. „Княз Александър I-ви\" 53 ще се събират подписи в защита на Национален парк Пирин и Черноморието.***Разград. От 11.00 часа в зала 308 на Община Разград ще бъде дадена пресконференция във връзка с конкурса „Да на красотата\".*** Русе. От 11.00 часа в Историческия музей търговският съветник към Посолството на Китай в София Яо Чаоин ще се срещне с ученици и студенти, пред които ще разясни възможностите за кандидатстване и получаване на стипендии в китайски университети.*** Русе. От 12.00 часа пред Доходно здание ще бъде официалното откриване на „Уикенд туризъм\" 2018.*** Свищов. От 18.30 часа в салона на ПБНЧ „Еленка и Кирил Д. Аврамови - 1856\" ще бъде представена „Веселите уиндзорки\" от Уилям Шекспир - постановка на Драматичния театър при ПБНЧ „Еленка и Кирил Д. Аврамови - 1856\".*** Сливен. От 17.30 часа при Стария бряст ще се събират подписи в защита на Национален парк Пирин и Черноморието.***Смолян.От 10.00 часа Регионална библиотека „Николай Вранчев\"-Смолян ще се проведе кръгла маса „Обществени библиотеки и образованието - точки на пресичане\". Връчване на годишните награди „Библиотекар на годината\" и „Библиотека на годината\" за област Смолян.***Смолян.От 14.00 часа в Сесийната зала на Община Смолян, Общински съвет - Смолян ще проведе редовното си заседание.***Смолян.От 14.00 часа в НЧ „Балкански просветител-1871\" ще се проведе „Децата на Райково пеят, танцуват, рисуват и стихове римуват\" - конкурс за лично творчество на талантливите деца от 1-ви до 4-ти клас при ОУ „Проф. д-р Асен Златаров\".*** Смолян. От 15.00 часа Областна Дирекция на МВР Смолян, РДТ „Николай Хайтов\" - Зала 1 -Провеждане на заключително мероприятие по програма - състезание - викторина под наслов „Ваканция здравей! Да играем безопасно\" с участието на деца от пети клас, учащи в учебни заведения, намиращи се на територията на Община Смолян.***Смолян.От 16.00 часа Държавен архив Смолян - изложбена зала, НЧ „Христо Ботев-1871\" - Смолян-Фотоизложба на младите фотолюбители от фотоклуб „Смолян през погледа на младите фотографи\". Съвместна инициатива на фотоклуба при читалище „Христо Ботев-1871\" - Смолян и Държавен архив Смолян.*** Стара Загора. От 10.00 часа в зала „П. Р. Славейков\" в сградата на Община Стара Загора ще се проведе среща с участието на държавните органи, местната администрация, здравни и учебни заведения, и представители на местния бизнес в областта за разясняване на предстоящото влизане в сила на Общия регламент за защита на данните - General Data Protection Regulation (GDRP).***Шумен. От 10.00 часа в зала 203 на общината ще се проведе брифинг, посветен на 11 май- Ден на Шумен.***Шумен. От 16.00 часа в заседателна зала на ДКТ „Васил Друмев\" ще бъде дадена пресконференция.*** с. Хрищени. От 10.00 часа в кметството на селото с подредничеството на Надежда Чакърова-Николова - обществен посредник на територията на община Стара Загора ще се проведе съвместна приемна с председателя на ОбС Таньо Брайков, секретаря на Община Стара Загора Делян Иванов.*** с. Преславен. От 12.00 часа в кметството на селото с подредничеството на Надежда Чакърова-Николова - обществен посредник на територията на община Стара Загора ще се проведе съвместна приемна с председателя на ОбС Таньо Брайков, секретаря на Община Стара Загора Делян Иванов.  ", "date": "2018.05.10", "title": "Предстоящи събития в страната за 10 май"}
{"url": "http://www.cross.bg/tema-gostyva-zhivo-1574400.html", "text": "/КРОСС/ БНТ, „Денят започва\"Тема: Как се ремонтират електромобили? На живо от единствения у нас учебен центърТема: Необходимост или стрес са „малките матури\" за четвъртокласниците?Тема: В неизвестност - последна информация за операцията по издирването на алпиниста Боян ПетровТема: Защо държавата и родните превозвачи скочиха на Меркел и Макрон?Тема: Онкоболният по пътя на лечението - битки и решенияТема: Съединените щати се оттеглиха от ядрената сделка с Иран - какво следва? Коментар на Елена Поптодорова и проф. Владимир ЧуковТема: Атентатът срещу папата - къде е истината?Тема: Науката в кадър - звездата на Би Би Си журналистът д-р Куентин Купър специално за БНТБТВ, \"Тази сутрин\" Тема: Как ще се промени регулацията на електронните медии? Гостува председателят на СЕМ София ВладимироваТема: Какво е състоянието на Теодора след прибирането й от Бразилия? Разказ на близки до семействотоТема: Оцеляване в ледения капан на Хималаите. Дойчин Боянов, Борислав Сандов и Петър Атанасов за силата и волята на алпиниста Боян ПетровТема: Какво се разбраха дипломатите на България и Китай за спасителната мисия? Гостува външният министър Екатерина ЗахариеваТема: Ще бъдат ли спасени разкопките по трасето на магистрала Струма? Гостува министърът на културата Боил БановТема: Продуцента Димитър Гочев и актьорите Башар Рахал и Диляна Попова за новата кино революцияНова телевизия, „Здравей, България\"Тема: Зрителите ще научат подробности за арестите на служители в Здравната каса в Пловдив и как пак броиха 50 хиляди от подкуп на улицатаТема: Кога ще бъдат изчетени на глас 5000 страници с обвинения по делото \"КТБ\"? Гостува шефът на специализираната прокуратура Иван ГешевТема: На живо - ранени пътници след инцидент с автобус на градския транспортТема: Спасителната акция за Боян Петров продължава. На живо от Хималаите - последна информацияТема: Балкани без граници. Председателят на македонския парламент Талат Джафери специално пред \"Здравей, България\" - ще преодолеем ли споровете и различията?Тема: Мистерия с българка на остров Крит. На живо от Гърция - къде се губят следите й?Тема: Глобиха кондукторки с по една заплата след скандал с пътничка. Видеото събра рекорден брой гледанияТема: Абсурд в столицата. Деца плуват сред жаби, железа и мръсотия в изоставен изкоп на недовършена сградаТема: Колко ще струва балът тази година и как ще глобяват абитуриентите, които висят от автомобилите? Отговорите в \"На твоя страна\" с Георги ГеоргиевТема: Истории на успеха с Деси Банова. Да изживееш мечтата си - говори пилотът на най-големия пътнически самолет в света ", "date": "2018.05.10", "title": "Теми и гости в ефира днес"}
{"url": "http://www.cross.bg/rodeni-na-maii-1574402.html", "text": "/КРОСС/ Любомир Минчев, основател и председател на Съвета на директорите на Телелинк, член на УС на КРИБВиктор Самуилов, поет, сатирик, писател и преводачГеорги Коритаров, журналистИгнатий, Плевенски митрополитЙордан Стоев, член на ВССКирил Икономов, композиторД-р Юлиян Найденов, кмет на СилистраЯник Мекушин, управител на \"Балкам Груп\" ЕООД, член на УС на КРИБ ", "date": "2018.05.10", "title": "Родени  на 10 май "}
{"url": "http://www.cross.bg/bili-voenni-vuzvisheniya-1574405.html", "text": "/КРОСС/ На втория ден, след като американското политическо ръководство реши на своя глава да излезе от ядреното споразумение между западните страни и Иран, Близкият Изток се приближи с още една стъпка до пълномащабен военен конфликт, след като Иран и Израел си размениха ракетни удари през сирийска територия, съобщават световните агенции.Според израелски военни източници, цитирани от Би Би Си, минути след полунощ местно време Иранската революционна гвардия е изстреляла около 20 ракети от сирийска територия по Голанските възвишения – територия, окупирана от еврейската държава през 1967 г.Повечето са били прехванати във въздуха и унищожени, но все пак няколко са достигнали целите си. Не се съобщава за жертви, а материалните щети се описват като „минимални”. Това е първи подобен директен удар по израелската армия – до момента по нея летяха ракети, изстрелвани от близката до Техеран групировка „Хизбулла”.", "date": "2018.05.10", "title": "Иран удари израелската армия на Голанските възвишения, Тел Авив отговори с авиация"}
{"url": "http://www.cross.bg/mladite-politika-berievski-1574432.html", "text": "/КРОСС/ Лидерите на младежки обединения в БСП от област Стара Загора  се срещнаха с международния секретар Николай Бериевски, номиран за председател на МО. 12 делегати от старозагорска област на 12 май ще участват в   ІV-та национална отчетно-изборна  конференция, на която  ще  изберат свой  лидер и ръководни органи. В Стара Загора Бериевски представи  визията си за Младежкото обединение в следващите 2 години. Според него трябва да се въведат атрактивни модели в организационната работа, да се подобри комуникацията на всички нива, да се акцентира върху модерните  форми за правене на политика и да се създадат привлекателни платформи за симпатизанти на левицата.  На срещата присъства и областният председател на БСП-Стара Загора  Румяна Динева, която приветства младите социалисти, пожела им успех на предстоящия национален форум и подчерта ролята им в реализирането на политики и инициативи.„Проблемите на хората са много, за тяхното решаване е нужно взаимодействие помежду ни, ефективни акции с гражданските структури, в подкрепа на образованието, социалния сектор, кандидат-студентите и т.н.”, предложиха социалистите в дискусия.„Не разбираме защо управляващите  не  предлагат визия за младите, всеки втори бяга в чужбина и не мисли да се връща в родината. Нужна е нова политика за младите хора в България, която да е обвързана с образование, професионални възможности, доходи, за да останат тук. ГЕРБ доказаха, че нямат алтернатива за младите и не разбират проблемите ни”, подчерта Бериевски. Той обеща изнесени заседания на ръководните органи на МО и провеждането на национални екшън събития. Николай Бериевски е на 28 години, от София е, членува в БСП от 2013г., работи като  експерт по външна политика в международния отдел на БСП, секретар е и на Съвета по  външна политика, сигурност и отбрана към НС.", "date": "2018.05.10", "title": "Николай Бериевски, БСП: Нужна е нова политика за младите хора в България"}
{"url": "http://www.cross.bg/simon-gospod-hrista-1574399.html", "text": "/КРОСС/ Свети Симон бил роден в Кана Галилейска и бил познат на Господа и на Неговата Пречиста Майка, тъй като град Кана се намирал недалеч от Назарет. Когато Симон празнувал сватбеното си тържество, той поканил на тази сватба и Господ с Неговите ученици и Пречистата Му майка. Но тъй като виното за гостите не достигнало, Господ превърнал вода във вино. Поразен от това чудо, младоженецът повярвал в Господ Иисус Христос като в истинен Бог и напускайки сватбеното тържество и дома си, с усърдие последвал Господа. Затова и бил наречен Зилот, или ревнител. Има предположение, че Симон Зилот до призоваването си за апостол е бил член на сектата на зилотите - ревнители на отеческата вяра, обръщащи особено внимание ма спазването на обредните изисквания на Моисеевия закон, защото се разпалил от толкова голяма ревност, че заради любовта си към Христа оставил своята годеница и всичките си пристрастия, сгодявайки душата си за Небесния Жених. Затова Симон бил причислен към сонма на Христовите ученици и към лика на светите дванадесет апостоли.Когато на Петдесетница Светият Дух слязъл върху апостолите във вид на огнени езици, те получили дара на езиците, така че можели да проповядват Евангелието на всички народи и Симон, заедно с останалите единадесет апостоли, се сподобил да получи Светия Дух. Като получил Светия Дух, той тръгнал с проповед за Христа през различни страни. Минал през Египет, Мавритания, Либия, Нумидия, Кириния и Абхазия. Бил е също и в Британия. Той просветил с Христовата вяра много езичници, непознаващи Христа, за което и бил разпънат от неверниците и завършил живота си с мъчение, подобно на кръстното мъчение, на което бил подложен Иисус Христос.54 години от възстановяването на Българската патриаршияНа 10 май Светата ни Църква отбелязва едно паметно историческо събитие - възстановяването на Българската патриаршия. На този ден, през 1953 г., Пловдивският митрополит Кирил е избран и интронизиран за пръв Български патриарх и Софийски митрополит на възстановената ни Патриаршия. Хилядолетната българска история е изпълнена с много периоди и събития, довели до съдбовен прелом в нейния ход, а оттам и в бъдещото развитие на държавата ни. С особена яркост обаче се открояват онези от тях, които са положили основите на нашата духовност и с това са вписали във вечната летопис на времето принадлежността на българския народ към Едната, Света, Съборна и Апостолска Църква.", "date": "2018.05.10", "title": " Св. ап. Симон Зилот. Възстановяване на Българската патриаршия"}
