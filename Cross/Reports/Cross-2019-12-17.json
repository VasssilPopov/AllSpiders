{"url": "http://www.cross.bg/kostadinova-sportisti-yspeshna-1620555.html", "text": "/КРОСС/ Председателят на Българския олимпийски комитет (БОК) Стефка Костадинова призова за търпение към спортистите преди олимпийските игри в Токио догодина.\"Дайте малко да им дадем въздух. Те много добре знаят, че една олимпиада е върхът и каймакът на спортната кариера. Там е мястото, където трябва да покажат своята върхова спортна форма и да зарадват първо себе си и после нас\", каза Костадинова след церемонията \"Спортен Икар\".Рекордьорката в скока на височина определи годината като успешна за българския спорт. Според нея \"спортистите са длъжници на българския народ\" и се надява на добро представяне в Токио. До момента страната е спечелила 15 квоти за игрите.Костадинова допълни, че подкрепя чистите руски спортисти. Според нея тези състезатели незаслужено са жертви на продължаващия допинг скандал в руския спорт.\"Международният олимпийски комитет абсолютно забранява манипулирането на данни и сега се правят проверки и ще се излезе с едно становище. По мое мнение като спортист и българка не мисля, че е редно да се наказват спортисти, които не са уличавани (употреба на допинг). Редно е да се наказват хора и спортисти, които са хващани, но за жалост покрай мокрото гори и сухото\", каза още Костадинова.Министърът на младежта и спорта Красен Кралев също отличи годината като успешна. По думите му българските спортисти са се представили добре на европейските игри в Минск.\"Вярвам, че имаме много по-големи възможности. Ако вярваме в себе си, ако имаме късмета да не сме преследвани от болести и контузии, мисля, че следващата година ще имаме много поводи за радост. Пожелавам ви да следвате тази линия, която следвахте тази година, защото тя очевидно е успешна. Носете винаги България в сърцето си, защото всички наши сънародници очакват от вас онези успехи, които да ги накарат да се гордеят\", каза Кралев.", "date": "2019.12.17", "title": "Стефка Костадинова: Трябва да дадем малко въздух на спортистите"}
{"url": "http://www.cross.bg/grypata-deli-karima-1620559.html", "text": "/КРОСС/ Европейският парламент ще разследва евродепутата Ангел Джамбазки за расистки изказвания. Това става малко повече от седмица, след като той беше заловен да кара в пияно състояние.Председателят на Европейския парламент Давид Сасоли заяви днес, че ще провери изказване на Джамбазки по отношение на евродепутати от парламентарната транспортна комисия.Поводът за разследването е, че българинът е акцентирал върху етническия произход на двама свои колеги от Франция и Германия, които са съответно от алжирски и турски произход. Обидените са Карима Дели от групата на Зелените/Европейски свободен алианс и Исмаил Ертуг от Прогресивния алианс на групата на социалистите и демократите настоя съпредседателят от групата на Зелените Филип Ламбертс.Към неговите думи се присъедини председателят на групата на социалистите и демократите Ираче Гарсия, която заяви, че ЕП е на всички европейци. „, добави тя.Джамбазки бе цитиран в български медии с думите, че председателят на парламентарната транспортна комисия Карима Дели е „французойката от алжирски произход“, а един от авторите на променените правила за международните пътни превози Исмаил Ертуг – „германец от турски произход“.Коментарът на Джамбазки бе свързан с усилията на двамата му колеги, довели до неокончателното одобрение на промени в ущърб на българските превозвачи.", "date": "2019.12.17", "title": "Изказване на Джамбазки възмути европарламента, започва проверка"}
{"url": "http://www.cross.bg/obama-sveta-po-dobri-1620557.html", "text": "/КРОСС/ Според него, повечето проблеми в света възникват заради хората в зряла възраст, най-вече мъжете, които не се отказват от властта. За ситуацията донякъде били виновни и медиите, които не се свенели да разпространяват неистини.Обама разказва, че по време на управлението си () често се питал как би изглеждал светът, ако бе управляван от жени. сподели първият цветнокож президент на Америка..“На въпрос дали обмисля да се върне в политиката, Обама отговаря, че лидерите трябва да се оттеглят, когато им дойде времето:„“.", "date": "2019.12.17", "title": "Барак Обама: Жените безспорно са по-добри лидери от мъжете"}
{"url": "http://www.cross.bg/vsichki-tazi-grigorov-1620547.html", "text": "/КРОСС/ \"Искам да кажа голямо благодаря не само на учредителите и на всички, които последваха идеята. Днес демонстрираме какво е единство. Всички заедно през тези 15 години успяхме да върнем над 17 000 ученици на училище и да им осигурим топъл обяд\", каза председателят на Българския Червен (БЧК) кръст акад. Христо Григоров по време отбелязването на 15-та годишнина от създаването на Партньорска мрежа за благотворителност и старта на програма „Топъл обяд“.\"Преди 15 години четири оперативни клиенти приеха идеята ни за тази благотворителна партньорска мрежа и положиха основата й. Освен тях, имаме още 20 корпоративни клиенти. Заедно показахме, че когато искаме да помагаме и да подадем ръка, тази ръка е много силна\", заяви Григоров. По думите му продължава работата в тази посока. Христо Григоров допълни, че за празниците ще бъдат дадени коледни подаръци на над 200 деца.\"БЧК е една национална институция, основана преди 140 години, за да служи на българския народ. Весели празници на всички и нека направим така, че децата ни и всички ние да живеем по-добре\", отправи пожелание председателят на БЧК.Специален музикален поздрав към всички гости ще отправят децата от СУ „Христо Ботев“ в Драгоман, които и през тази година получават безплатен обяд в училище. Те предоставят и свои картини, които присъстващите ще могат да закупят, а средствата от тяхната продажба ще бъдат предоставени на програма „Топъл обяд“.", "date": "2019.12.17", "title": "Христо Григоров: За 15 години, благодарение на програма \"Топъл обяд\" успяхме да върнем 17 000 деца на училище"}
{"url": "http://www.cross.bg/ninova-zhiteli-predsedatelya-1620576.html", "text": "/КРОСС/ След срещата днес на председателя на БСП Корнелия Нинова и депутата от левицата Кристина Сидорова с кмета и жители на габровското село Яворец- РИОСВ излезе с решение, че площадката за преработване на отпадъци няма да бъде разширявана.Припомняме, че преди решението на институцията Нинова получи подписката на местни жители срещу намерението на инвеститора за разширяване на дейността. Тя призова правителството за спешни мерки и за преглед на всички площадки за боклук в цялата страна.Кметът на селото Кольо Коев благодари на председателя на БСП за бързата реакция. ", "date": "2019.12.17", "title": "След намесата на Корнелия Нинова - площадката за отпадъци в с. Яворец няма да се разширява"}
{"url": "http://www.cross.bg/godina-aleksandur-yanyari-1620578.html", "text": "/КРОСС/ В Новогодишната нощ за поредна година зрителите на БНТ ще имат възможността да проследят на живо празничния концерт „Сцена под звездите\", който по традиция ще се проведе на площад „Княз Александър I\" в столицата. Началото му ще бъде дадено в 22:00 ч. и ще продължи половин час след полунощ на 1 януари.20-то издание на празничната инициатива съвпада с отбелязването на 140 години от обявяването на София за столица на България и 60-годишнината на Българската национална телевизия.Концертът „Сцена под звездите\" събра миналата година на площад „Княз Александър I\" повече от 30 000 души, а над милион зрители проследиха прякото телевизионно излъчване на музикалното събитие.Режисьор  и сценарист на спектакъла е Борис Радев, а на сцената на открито ще излязат Кирил Маричков, Иван Лечев, Дони, Славчо Николов и Венко Поромански от „Фондацията\", Братя Аргирови, кубинската изпълнителка Долорес Естрада, хитовата поп певица от 90-те Тони, провокативните таланти от Expose Team и брас бенд „Виво Монтана\". Водещи ще бъдат Райна Налджиева и Мирослав Димитров от предаването „Туризъм.бг\" на БНТ. Няма да липсват впечатляваща празнична заря, светлинни ефекти и още много изненади.По традиция всяка година на пл. \"Княз Александър І\" с БНТ празнуват хиляди хора и над милион зрители пред телевизионните екрани. Новогодишният концерт ще бъде излъчен на живо по БНТ1. ", "date": "2019.12.17", "title": "За поредна година посрещаме нова 2020 година със „Сцена под звездите”"}
{"url": "http://www.cross.bg/tantzite-narodniya-donkin-1620552.html", "text": "/КРОСС/ каза Мариус Донкин.Директорът на Народния обясни, че имат много оплаквания от посетители, че музиката се чува по време на представления. На въпрос опитвали ли са да водят диалог с организаторите на танците, Донкин отговори:По думите му, този порив . Донкин не е убеден, че танците пред Народния имат много общо с българския фолклор, дори видът на ентусиастите нямал общо с това.Попитан дали Общината трябва да се намеси, за да освободи площада, директорът на Народния отговори:Според него не е нужна специална жалба срещу танците на площада от тях като институция – публикациите в медиите са достатъчно основание, за да се самосезира Столична община.Чрез „Площад Славейков“ Мариус Донкин се обърна към хората, които танцуват пред театъра, с настояване за повече толерантност към работата на артистите:", "date": "2019.12.17", "title": "Директорът на Народния за хорото пред театъра: Пречи на работата ни"}
{"url": "http://www.cross.bg/malta-iioncheva-ybiva-1620544.html", "text": "/КРОСС/ По време на пленарната сесия на Европейския парламент в Страсбург, евродепутатът от Групата на социалистите и демократите в ЕП Елена Йончева участва в дебат във връзка с върховенството на закона в Малта след последните разкрития около убийството на малтийската журналистка Дафне Галиция.„Корупцията убива! И убива не само в Малта. Тя убива върховенството на закона, демокрацията и икономиката, но също така убива надеждите и живота на хората!“, заяви Йончева.Евродепутатът добави още, че това, което се случи в Малта, е огромна трагедия и трябва да се гарантира, че справедливостта ще възтържествува и Дафне Галиция няма да бъде забравена. Тя подчерта, че, трябва да се осъзнае, че много журналисти в Европа са редовно заплашвани и цензурирани от хора с власт.Депутатът отбеляза, че в България индексът на свободата на медиите е най-ниският в ЕС, истински медиен плурализъм почти липсва, корупцията е на всички нива, а доверието в институциите е много ниско.„Мисля, че е крайно време да спрем с политическите игри и да започнем да действаме. Не можем да се преструваме, че трагедията в Малта е изолиран национален проблем. Не е достатъчно само да осъдим убийството на журналистката Дафне Галиция с резолюция. Нуждаем се от напълно изграден европейски механизъм, който ще ни позволи да идентифицираме недостатъците в системата, преди да станем свидетели на следващата трагедия“, бе категорична Елена Йончева.Тя призова Комисията да не се крие зад полумерки, а да предложи конкретни решения.", "date": "2019.12.17", "title": "Елена Йончева към Европейската комисия: Да спрем с политическите игри и да започнем да действаме "}
{"url": "http://www.cross.bg/putyvane-velingrad-septemvri-1620539.html", "text": "/КРОСС/ В навечерието на предстоящите коледни и новогодишни празници БДЖ организира атракционно пътуване по теснолинейката между Септември и Велинград.На 21-и декември /събота/ всички клиенти на националния жп превозвач, които проявяват интерес към ретро подвижния състав и живописния маршрут, могат да се включат в специалното пътуване. Пътническата композиция ще бъде теглена от теснопътния парен локомотив № 609.76 – доставен у нас точно преди 70 години.Атракционният влак ще се движи в състав от шест вагона и ще потегли от гара Септември в 10:50 ч. В обратното направление композицията с ретро локомотива ще замине от гара Велинград в 15:55 ч.Ретро влакът ще бъде украсен от Сдружение „За теснолинейката”, които ще се погрижат и за доброто настроение на пътниците. За всички деца ще бъдат осигурени подаръци.Цената на билета за влака с парния локомотив № 609.76 между Септември и Велинград e  за пътуване в двете посоки (с включени запазени места).Децата до 7-годишна възраст ще пътуват безплатно без да ползват отделно седящо място, като при закупуване на билети е необходим документ, удостоверяващ тяхната възраст. Всички деца до 10 години задължително пътуват с придружител.Продажбата на билети и резервация на запазени места за пътуване с атракционния влак № АВ16291/АВ16292 стартира от . Билети могат да бъдат закупени онлайн на следния линк  и от билетните каси и железопътните бюра във всички гари в страната.", "date": "2019.12.17", "title": "БДЖ организира празнично пътуване с парен локомотив между Септември и Велинград"}
{"url": "http://www.cross.bg/detza-obyad-topul-1620546.html", "text": "/КРОСС/ Днес Българският Червен кръст официално отбеляза 15-ата годишнина от създаването на Партньорска мрежа за благотворителност и от старта на програма „Топъл обяд“.Председателят на БЧК акад. Христо Григоров награди членовете на мрежата с най-голям принос през годините. Специален музикален поздрав към всички гости отправиха децата от СУ „Христо Ботев“ в гр. Драгоман, които и през тази година получават безплатен обяд в училище. Те предоставиха и свои картини, които присъстващите имаха възможност да закупят, а средствата от тяхната продажба бяха предоставени на програма „Топъл обяд“.Партньорската мрежа за благотворителност на БЧК стартира през 2004 г. със съдействието на 5 корпоративни партньора. Първият випуск на програма „Топъл обяд“ е през учебната 2004/2005 г.. тогава програмата подкрепя приблизително 400 нуждаещи се деца от социално-слаби семейства, сираци, на безработни или самотни родители от 5 области в страната.Днес в Партньорската мрежа членуват 25 компании, а през тазгодишната учебна 2019/2020 г. 1663 деца от 24 области в страната получават всеки ден безплатна топла храна в училище.За 15 години с помощта на своите партньори и организираните съвместни фондонабирателни кампании, БЧК е предоставил над 1 300 000 безплатни обяда на 17 600 нуждаещи се деца.", "date": "2019.12.17", "title": "Вече 15 години БЧК раздава топъл обяд на деца в нужда"}
{"url": "http://www.cross.bg/megan-hari-nyama-1620548.html", "text": "/КРОСС/ Меган и Хари се наслаждават на шестседмична ваканция, по време на която ще са основно в Америка и далече от всякакви кралски ангажименти.Вече разбрахме, че за всеобщо разочарование няма да са заедно с останалите членове на британското кралско семейство за коледните празници и църковната служба в Сандрингам. Вместо това щели да са заедно с майката на Меган Маркъл.Двамата обаче прекъснаха за малко тишината и информационното затъмнение около себе си, за да отправят кратко коледно пожелание към всички.В профила си в Инстаграм, следван от близо 9.9 милиона души, Меган и Хари пуснаха вдъхновяваш цитат. А именно: „Without a sense of caring, there can be no sense of community“. Тоест – няма как да има усещане за общност, ако нямаме усещането, че ни е грижа един за друг. ", "date": "2019.12.17", "title": "Коледното послание на Меган и Хари"}
{"url": "http://www.cross.bg/stroi-stroezha-grazhdanite-1620549.html", "text": "/КРОСС/ Живея в центъра на София на улица \"Позитано\". Преди години пред нас имаше градинка, по-късно се появи паркинг, а после някой извади една голяма торба с пари (за да има за всички по веригата) и започна да строи небостъргач. Така се развива столицата през последните години и така ще продължи, след като преизбрахме градския кмет.Проектът на небостъргача е пълно инженерно недоразумение. Той се строи в гъсто населен квартал и ще причини пренаселеност и дискомфорт за всички.Поради липса на оперативно пространство началникът на строежа се провъзгласи за комендант на махалата и окупира околните улици, за да прехвърля материали към обекта.Тези улици вече не принадлежат на гражданите, тъй като общината ги продаде на небостъргача, а ние сме в синя зона и сме платили за винетки. Личните ни автомобили са арестувани и не могат нито да излязат от улицата, нито да се приберат. Така станахме безправна рая.Според Кант един закон е добър, когато се одобрява от гражданите. В случая това означава, че ако някой иска да строи небостъргач, трябва да пита околните жители дали са съгласни. Ако не са - строеж няма. За съжаление нашите управници смятат, че това е излишна глезотия, на която не трябва да се обръща внимание. Затова процедурата за разрешаване на строежа се извършва тайно и задкулисно, без участието и зад гърба на гражданите. Ето го заговора, който е идеална среда за корупция. Накрая в дебата натежава торбата с пари и комисията обявява, че строежът е законен и може да започне. За демокрация и дума не може да става. По същия начин утре могат да ни пробутат и завод за барут.Този геноцид дължим на една тайфа думбази, воглаве с кметовете на града и общината, архитекти, проектанти, общински съветници, министри и цялата политическа халтура. Те разрешиха и узакониха това строително престъпление.Някаква мистерия има около строежа на небостъргача. Той е с огромни размери в центъра на града, но никой не го вижда. Управници, профсъюзи, омбудсман се направиха на ни чул, ни видял. И журналистите се престориха на глухонеми, за да не ги пратят при Любомира Бенатова и Генка Шикерова. Както казват шопите, \"Жми градо\".Ето какво става, когато насред София се строи небостъргач - Чернобил и турско робство взети заедно. Защото ни отровиха живота и зорлем ни направиха гяури.А най-лошото е, че сме още в началото на строежа. Тепърва ни чакат 47 етажа ходене по мъките. Освен ако има Бог и правосъдие.А какво ни чака, ако небостъргачът бъде построен? Пред нас ще се озъби огромна стена, която ще закрие Витоша, слънцето и цялата околност. Ще ни сложат превръзка или перде на очите. За махалата това ще бъде стената на плача и псувните. А за квартала - поредната Годзила от местния Джурасик парк.Това е - жалко за хората, язък за хубавия град. ", "date": "2019.12.17", "title": "Софийските небостъргачи - заговор срещу гражданите"}
{"url": "http://www.cross.bg/dzhonsun-reiigun-naroda-1620550.html", "text": "/КРОСС/ \"Все още нищо не сте видели.\"Премиерът на Великобритания Борис Джонсън цитира бившия президент на САЩ Роналд Рейгън по време на първата среща на кабинета след проведените през миналата седмица парламентарни избори, пише \"Гардиън\".Консервативната партия спечели мнозинство на вота в четвъртък и сега като първа задача си поставя да извади Великобритания от ЕС.\"Скай нюз\" излъчи кадри от изказването на Джонсън по време на първата среща на кабинета.Той заяви пред министрите, че тази страна промени това правителство и Консервативната партия за добро и подчерта, че трябва да се отплатят за това добро с работа на пълни обороти за промяна на страната.Според него не трябва да се тревожат да казват, че \"ние сме правителство на народа, това е кабинетът на народа, и ние ще работим за изпълнение на приоритетите на британския народ. И точно това те искат от нас да направим\".Джонсън попита колегите си колко нови болници ще открият и те отговориха 40.Премиерът подчерта, че \"кабинетът на народа\" работи по \"24 часа на ден\". Фразата на Рейгън вероятно е използвана от Джонсън целенасочено. Рейгън промени политическата карта на САЩ със спечелване на подкрепа в райони, контролирани от демократите. \n\t\t\t\t\t", "date": "2019.12.17", "title": "Борис Джонсън цитира Рейгън: Все още нищо не сте видели (Видео)"}
{"url": "http://www.cross.bg/rysiya-siriya-tartys-1620551.html", "text": "/КРОСС/ Русия планира големи икономически проекти в Сирия, обяви руският вицепремиер Юрий Борисов, цитиран от АП.Борисов направи коментара след среща със сирийския президент Башар Асад в Дамаск. Той отбеляза, че Москва ще похарчи 500 милиона долара за модернизиране на търговското пристанище в Тартус.По думите му четиригодишната програма за модернизация предвижда ремонт на старото пристанище и строителство на ново в Тартус. Той добави, че също има план за строителство на железопътна мрежа в Сирия и Ирак, която ще свърже сирийското средиземноморско крайбрежие с Персийския залив.Русия има морска база в Тартус, единствената извън бившия съветски блок.През 2017 г. Москва сключи споразумение с правителството на Асад за удължаване експлоатирането на базата за 49 години. Сделката позволява на Русия да държи до 11 бойни кораба на пристанището, включително и ядрени подводници.Борисов каза още, че Русия е помогнала за възстановяване на завод за торове в Хомс и планира да инвестира 200 милиона долара, за да разшири капацитета му. Той отбеляза пред Асад, че Русия ще достави 100 000 тона зърно като част от хуманитарна помощ за Сирия. Доставките ще започнат този месец.През тази година правителството на Русия е предоставило близо 17 милиона долара помощ на Сирия.", "date": "2019.12.17", "title": "Русия планира големи икономически проекти в Сирия"}
{"url": "http://www.cross.bg/otpadutzi-tretirane-plastmasovi-1620540.html", "text": "/КРОСС/ Площадката за третиране на пластмасови отпадъци, която се намира на територията на село Яворец, община Габрово, област Габрово няма да разширява дейността си. На 16 декември 2019 г. операторът на площадката „ЛМ инсталации“ ЕООД е предоставил искане в РИОСВ – Велико Търново за прекратяване на започналата процедура по смисъла на Закона за опазване на околната среда ЗООС.На територията на селото има регистрирана площадка за третиране на пластмасови отпадъци. Дружеството притежава документ съгласно Закона за управление на отпадъците за третиране на пластмасови отпадъци. След третирането на отпадъците чрез сепариране и рециклиране получената фракция се предава съгласно сключени договори на дружества, които я използват като суровина в производствените си процеси.През 2019 г. от РИОСВ – Велико Търново са извършени 3 проверки, при които не са установени нарушения. Последната проверка е от 16.12.2019 г. Тогава е констатирано, че територията на площадката отговаря на нормативните изисквания, съгласно наредбата по чл. 43 от ЗУО – непропусклива повърхност, ограда, обозначение на отпадъците, които се приемат. Отпадъците на територията на площадката се съхраняват разделно.", "date": "2019.12.17", "title": "Площадката за преработване на отпадъци в с. Яворец няма да разширява дейността си"}
{"url": "http://www.cross.bg/nikolova-poseti-personala-1620542.html", "text": "/КРОСС/ Заместник-министър председателят по икономическата и демографската политика Марияна Николова посети два центъра за настаняване от семеен тип за деца и младежи с увреждания в София.Тя разговаря с персонала и се запозна с дейностите и условията, в които се полагат грижи за децата със специални нужди.„Центровете от семеен тип в България вече разполагат с необходимата материална база и са обезпечени с всичко, с което да покрият битовите нужди на своите обитатели. Единственото, което ние като общество трябва да дадем, е човешко отношение, топлина и съпричастност“ сподели вицепремиерът при разговора с персонала.По-късно заместник министър-председателят Николова посети домовете за стари хора в столичните квартали „Надежда“ и „Зона Б 5“. ", "date": "2019.12.17", "title": "Вицепремиерът Николова посети центрове за деца с увреждания и домове за възрастни хора в София"}
{"url": "http://www.cross.bg/yuroamerikan-ypravlenie-zastrahovatelya-1620577.html", "text": "/КРОСС/ На провелото се днес заседание на Комисията за финансов надзор бе решено, че се отнема лиценза за извършване на застраховане на „ЗК Юроамерикан\"АД с ЕИК 124634117.1.\tПо чл. 40, ал. 2, т. 2 от КЗ, тъй като застрахователят не е извършвал дейност за повече от шест месеца;2.\tПо чл. 40, ал. 2, т. 4, във връзка с чл. 31, ал. 1, т. 7 и т. 8 от КЗ, поради това че застрахователят е престанал да отговоря на условията за издаване на лиценз, а именно престанал е да спазва изискванията във връзка със системата на управление по глава седма на КЗ и не е представил доказателства, че лицата, изпълняващи ключови функции отговарят на изискванията за квалификация и надеждност;3.\tСъгласно чл. 40, ал. 2, т. 8 от КЗ, поради това че застрахователят е извършил груби нарушения на КЗ. Въз основа на извършена проверка на място на дейността на застрахователя и в резултат от осъществявания дистанционен надзор спрямо застрахователя са направени следните констатации:От периодично представяните в КФН от „ЗК Юроамерикан\" АД финансови справки и отчети, изискуеми съгласно чл. 126, ал. 1 от КЗ, е видно, че през периода януари - август 2018 г. застрахователят не отчита сключени застрахователни договори. В периода септември - декември 2018 г. дружеството е сключило общо 9 застрахователни договора.От извършената проверка е видно, че в периода от януари до август 2019 г., „ЗК Юроамерикан\" АД отново не е сключвало застрахователни договори, нито е завеждало претенции по действащи застраховки, съответно не е изплащало и застрахователни обезщетения.На 01.09.2019 г. застрахователят е сключил три броя застрахователни договори, които обаче са сключени с лица, които са акционери на „ЗК Юроамерикан\" АД, като две от застрахованите лица са и служители на застрахователната компания.Видно от представените в КФН от „ЗК Юроамерикан\" АД данни, дружеството не е извършвало застрахователна дейност за период от осем месеца (от януари до август) в рамките на последните две години - 2018 г. и 2019 г.„ЗК Юроамерикан\" АД не разполага с налична система на управление с адекватна, ефективна и прозрачна организационна структура, която да осигурява надеждно и разумно управление на дейността на дружеството.Една от основните отговорности на управителните и контролни органи на застрахователя е да прилага в своята дейност необходимата организация и правила, с които да гарантира спазването актовете на Европейския съюз, КЗ и подзаконовите актове по прилагането му. В тази връзка, застрахователят има задължението да спазва изискванията, свързани със системата на управление, в това число да разполага с такава, която да осигурява надеждно и разумно управление на дейността. Невъзможността на застрахователя да гарантира и поддържа ефективна система на управление е основание да се приеме, че същият не разполага с необходимия вътрешен капацитет за изпълнение на практическите задачи, реализирането на които да осигури ефективно и надеждно управление на дейността на застрахователя. Следва да се има предвид, че  В хода на проверката безспорно е установено, че считано, съответно от 07.02.2019 г. и 07.03.2018 г., в „ЗК Юроамерикан\" АД няма одобрени от КФН лица, които да изпълняват ключовите функции за съответствие и по вътрешен одит. Допълнително, застрахователят не е уведомил КФН за назначения на 09.08.2019 г. риск мениджър и съответно не е представил необходимите документи, с оглед извършване на преценка дали лицето отговаря на изискванията за професионална квалификация и надеждност съгласно чл. 89, ал. 2 във връзка с чл. 80, ал. 1, т. 3-9, ал. 3, 7 и 8 от КЗ. Изложеното представлява грубо нарушение на изискванията на чл. 76, ал. 1 от КЗ всеки застраховател да разполага непрекъснато с ефективна система на управление с цел осигуряване на надеждно и разумно управление на дейността. На основание чл. 76, ал. 3 от КЗ, изградената система на управление трябва да се основава на изискванията по чл. 77-100 и чл. 110 и 111 от КЗ. Съгласно чл. 78, ал. 1 и 2 от КЗ, създаването на функция по вътрешен одит, функция по съответствие и функция по управление на риска е задължение за всеки застраховател, с оглед осигуряване на вътрешен капацитет за изпълнение на практически задачи.В резултат от извършената проверка на „ЗК Юроамерикан\" АД е установено, че дружеството е извършило груби нарушения на Кодекса за застраховането.В конкретния случай се установява, че „ЗК Юроамерикан\" АД е извършило груби нарушения на императивната норма на чл. 76, ал. 1 от КЗ, който предвижда задължение на застрахователя да разполага с ефективна система на управление с цел осигуряване на надеждно и разумно управление на дейността. Липсата на ефективна системата на управление, която спомага за правилното развитие дейността на застрахователя и неспазването на изискванията на КЗ във връзка със системата на управление застрашава стабилността на застрахователя и неговото функциониране. При прегледа на системата на управление на „ЗК Юроамерикан\" АД са установени редица нарушения на императивни разпоредби на КЗ, извършени от застрахователя:- неуведомяване КФН от страна на „ЗК Юроамерикан\" АД при промяна в лицата, изпълняващи ключови функции в застрахователя;- назначаване на лица, които изпълняват ключови функции в дружеството, без КФН да е уведомена и без да е получено одобрение от страна на надзорния орган, удостоверяващо, че лицата отговарят на законовите изисквания за заемане на длъжността;- непредставяне на документи, доказващи, че лицето, определено за ръководител на функцията по управление на риска, отговаря на изискванията за професионална квалификация и надеждност;- липса на актуални вътрешни правила и политики по чл. 77, ал. 1 от КЗ, както и неизпълнение на задължението по чл. 77, ал. 2 от КЗ за представя пред общото събрание на акционерите годишен отчет за тяхното изпълнение, включително за изпълнението на програмата за дейността на застрахователя;- сключване на договор за прехвърляне на съществена дейност в нарушение на чл. 111, ал. 3 от КЗ и чл. 111, ал. 4 от КЗ;- нарушение на принципа за разумния инвеститор, в резултат на което активите на застрахователя не гарантират сигурност, качество, ликвидност и доходност на съвкупния портфейл.Системата на управление е един от трите стълба, изграждащи режима „Платежоспособност II\", а именно Стълб 2. Следователно, липсата на единия от стълбовете на Платежоспособност II в един застраховател категорично представлява грубо нарушение на европейското законодателство, на КЗ и актовете по прилагането му. Освен това, в хода на проверката е установено, че застрахователят не разполага с Информационна система.На основание чл. 114 от КЗ, застрахователят има задължението да създаде и поддържа в актуално състояние информационна система, която да инкорпорира, съхранява и обобщава цялостни данни за всички аспекти от дейността на застрахователната компания. Неизпълнението на това задължение от страна на „ЗК Юроамерикан\" АД представлява грубо нарушение по смисъла на чл. 40, ал. 2, т. 8 от КЗ, поради това че липсата на информационна система, уврежда както интересите на самия застраховател, който не разполага със средство, което ефективно да му позволи да упражнява съществена, реална и организирана застрахователна дейност, така и препятства предоставянето на заместник-председателя на КФН, ръководещ управление „ЗН\", на информация, необходима за постигане целите на надзора.Доказателство за затрудненията на „ЗК Юроамерикан\" АД при предоставяне на информация на КФН, необходима за целите на надзора, са съставените и връчените на застрахователната компания актове за установяване на административни нарушения и издадените въз основа на тях наказателни постановления за извършени нарушения на разпоредбата на чл. 126 от КЗ, касаеща представянето на справки и отчети за целите на надзора.Отчетността пред надзорния орган е един от трите стълба, изграждащи режима „Платежоспособност II\", а именно Стълб 3. Следователно, „ЗК Юроамерикан\" АД не изпълнява и правилата, залегнали в третия стълб на рамката по Платежоспособност II.Вследствие, с деншното решение на КФН, считано от 17.12.2019 г. се забранява:•\tсвободното разпореждане с активите на „ЗК Юроамерикан\" АД до започване на производство по ликвидация или несъстоятелност.•\tсключването на нови застрахователни договори по всички класове застраховки за срок от 6 месеца, считано от датата на издаване на настоящото решение.Комисията назначава Стефан Петров Стефанов за квестор на „ЗК Юроамерикан\" АД до назначаването от съда на синдик или до вписването на ликвидатор на дружеството. На същия са връчени задължителни предписания да възложи на съответните служители на „ЗК Юроамерикан\" АД, включително като ги упълномощи изрично, да извършват в срока на квестурата всички необходими правни и фактически действия, в рамките на закона, относно:•\tизвършването на плащания на ликвидни и изискуеми задължения на „ЗК Юроамерикан\" АД, произтичащи от застрахователни договори, •\tизвършването на плащания на публичноправни вземания към държавата и общините, като данъци, мита, такси, задължителни осигурителни вноски и други, по които задължено лице е „ЗК Юроамерикан\" АД•\tизвършването на плащания на битови сметки и други периодични задължения (ток, вода, парно, телефон, интернет и т.н.), както и дължимите възнаграждения на наетия персонал до размера на обичайното за извършване на нормалната дейност на застрахователя.Представителството на „ЗК Юроамерикан\" АД се осъществява от квестора. Действия, извършени от името на „ЗК Юроамерикан\" АД в нарушение на представителната власт на квестора, са нищожни.Решението ще бъде изпратено на Агенция по вписванията към Министъра на правосъдието на Република България за вписване на обстоятелствата, съответно за обявяване на актовете в Търговския регистър. Решението ще се изпрати за обнародване в Държавен вестник и за него ще се уведомят съответните компетентни органи на държавите членки на Европейския съюз и Европейското икономическо пространство и ще се отправи искане съответните органи да предприемат действия съгласно тяхното законодателство за забраняване на свободното разпореждане с активи на застрахователя, ако такива се намират на тяхна територия. След влизане в сила на настоящото решение ще бъде уведомен Европейският орган за застраховане и професионално пенсионно осигуряване. ", "date": "2019.12.17", "title": " КФН днес отне лиценза на застрахователна компания  „ЗК Юроамерикан“ АД "}
{"url": "http://www.cross.bg/petur-kunev-tyrizma-1620543.html", "text": "/КРОСС/ Председателят на Комисията по икономическа политика и туризъм в Народното събрание инж. Петър Кънев, бургаски народен представител от ПГ на \"БСП за България\", участва в тържествената церемония по връчването на четвъртите Годишни награди в туризма-2019. Събитието, организирано от Министерството на туризма, се състоя в зала „Концертна“ на Централния военен клуб в столицата. Домакин на церемонията бе министърът на туризма Николина Ангелкова.Инж. Петър Кънев връчи едно от престижните отличия, с което е удостоен петзвездния комплекс «Хелена Ризорт» в курортен комплекс Слънчев бряг.\"Всички кандидати за наградите се радваха на една наистина много силна подкрепа. Което е показателно за утвърждаването на България като предпочитана от туристите дестинация», коментира инж. Петър Кънев след края на церемонията.Сред официалните гости бяха председателят на 44-то Народно събрание Цвета Караянчева, министърът на младежта и спорта Красен Кралев, министърът на енергетиката Теменужка Петкова, бившият министър председател Симеон Сакскобургготски, спортните легенди Кубрат Пулев и Йордан Йовчев, депутати, кметове, видни общественици, представители на бизнеса и работодателски организации, медии.Победителите в Годишните награди в туризма се оценяваха в 16 категории на два етапа. Гласуването за финалистите започна на 7 ноември и продължи до 6 декември 2019 г., като в този период хиляди потребители подкрепиха своите фаворити. По традиция и в това издание онлайн вотът определи носителите на златни статуетки.", "date": "2019.12.17", "title": "Инж. Петър Кънев участва в церемонията по връчване на Годишни награди в туризма"}
{"url": "http://www.cross.bg/mrrb-pernik-bosnek-1620545.html", "text": "/КРОСС/ Министерството на регионалното развитие и благоустройството осигурява над 2 млн. лв. от бюджета си за изпълнение на част от първите спешни мерки за подобряване на водоснабдяването в Перник. Финансирането е извън предвидените 2,7 млн. лв., които утре Министерският съвет ще отпусне за подмяна на утаителите в пречиствателната станция за питейни води.Още утре по споразумение с областната администрация ще бъде подменена спирателната арматура в началото на главен клон от водопроводната мрежа за кв. „Изток“ след отклонението му за Промишлена зона.От бюджета на министерството са осигурени и 1 881 640 лв., с които ще се изгради временно аварийно съоръжение по трасето с. Чуйпетлово – с. Боснек – яз. „Студена“. Средствата ще бъдат предоставени на община Перник. В предложението й се предвижда изграждане на бетонен дънен праг за водовземане и разполагане на утаител и уредба за изпускане на задържани дънни наноси. Чрез премостването, което е съобразено с трасето на пътя Боснек – Чуйпетлово, р. Струма ще се захранва с допълнителни водни количества. С тези средства ще бъдат финансирани доставката на материали и изграждането, проектиране, комплексен доклад за оценка на съответствието на инвестиционните проекти, осъществяване на строителен и авторски надзор.В настоящата кризисна ситуация МРРБ ще финансира и мерки от аварийния план на инж. Атанас Русев. Те включват дейности за захранване на язовир „Студена“ от алтернативни или вече съществуващи водоизточници. Като следваща стъпка МРРБ ще осигури и финансиране на дейностите, предложени от проф. Костадин Щерев.", "date": "2019.12.17", "title": "МРРБ финансира с над 2 млн. лв. аварийни дейности в Перник"}
{"url": "http://www.cross.bg/kapitan-petko-voiivoda-1620541.html", "text": "/КРОСС/ На , сряда, държавният глава Румен Радев ще открие паметник на Капитан Петко войвода на „Алеята на бележитите българи“  президентът и върховен главнокомандващ на Въоръжените сили ще приеме почетния строй на Националната гвардейска част, след което ще произнесе слово.  ", "date": "2019.12.17", "title": "Президентът Румен Радев ще открие паметник на Капитан Петко войвода в Борисовата градина"}
{"url": "http://www.cross.bg/yredi-elektroenergiya-vreme-1620533.html", "text": "/КРОСС/ На 22 декември настъпва астрономическата зима и въпреки че температурите навън не са типично зимни, е разумно да помислим как да ограничим разходите си за електроенергия в сезона с повишено потребление. ЕНЕРГО-ПРО припомня някои от най-ефективните и доказали се начини за намаляване на сметките за ток, съобразени с нуждите на клиентите от отопление през зимата.Една от най-важните стъпки за понижаване на консумацията в студеното време е изследване на факторите за „изтичане“ на топлината от дома и предприемане на мерки за ограничаването им. Обикновено това са недобре уплътнена дограма; широки отвори за кабели в стените; навици често да отваряме към неотоплени помещения, като тераси, антрета и др.; използване на енергийно неефективни уреди тип „духалка“, които харчат много, но не задържат топлината задълго. Продължителното проветряване на стаите е друг фактор, който води до прекомерно охлаждане и съответно повишена консумация на ток при последващо затопляне.След ревизиране на вида използвани уреди за отопление и степента на изолация в дома, идва ред на оптимизирането на температурата в жилището. Най-ефективно е поддържането на около 21-22 градуса с уреди с термостат – тези градуси са и най-здравословни за организма. Тук в помощ на потребителите са различните еко или нощни режими, които предотвратяват резки температурни вариации и по този начин пестят електроенергия.Важен момент за добрата ефективност на електроуредите е и тяхното позициониране в помещенията – добре е да са разположени по-далеч от отваряеми врати и хладилници, за да не се включват прекалено често, както и да не бъдат преграждани от мебели, завеси, паравани, които стопират топлия поток и водят до неефективно отопление. В същото време вдигането на щорите и завесите през деня за използване на естественото слънцегреене, както и пускането им през нощта за запазване на топлината в дома помага допълнително за оптимизиране на месечните сметки за електроенергия.Използването на уреди за готвене, особено фурни, повишава температурата в помещението, което позволява по време на готвене да намалявате или изключвате отоплителните уреди. Съответно използването на абсорбатори на силна степен понижава градусите, което също трябва да бъде съобразено, когато се стремим да поддържаме постоянна и комфортна температура в жилището.ЕНЕРГО-ПРО провежда периодични кампании за повишаване информираността на своите клиенти и стимулиране на енергийно ефективното мислене, което освен че допринася за по-разумни разходи за електроенергия, понижава и вредните емисии в атмосферата.", "date": "2019.12.17", "title": "ЕНЕРГО-ПРО съветва как да намалим сметките за ток през зимата"}
{"url": "http://www.cross.bg/rishki-osushtestvyava-lenta-1620534.html", "text": "/КРОСС/ Временно движението по път II-73 Шумен – Карнобат през проход \"Ришки\" при км 43 се осъществява в една лента поради пътнотранспортно произшествие. Шофьорите е необходимо да карат с повишено внимание и съобразена скорост, като спазват указанията на \"Пътна полиция\".", "date": "2019.12.17", "title": "Временно движението по път II-73 Шумен – Карнобат през проход \"Ришки\" при км 43 се осъществява в една лента"}
{"url": "http://www.cross.bg/dvizhenieto-peshehodtzi-krustovishta-1620536.html", "text": "/КРОСС/ Лоша регулация на кръстовищата и пешеходните пътеки в столицата е една от причините за зачестилите инциденти с пешеходци. Това показва проучване на Института за пътна безопасност по повод последните тежки катастрофи с деца в София.Експертите заключават, че на много от натоварените кръстовища именно организацията поставя в риск както пешеходците, така и шофьорите.По подобен начин недобре изградената светлинна сигнализация често подвежда водачите на ППС, например при кръстовището на бул. \"Владимир Вазов\" и ул. \"Васил Кънчев\", където лятото поради объркване на шофьор заради светлинните сигнали друг водач изгуби управление над автомобила си и блъсна пет деца, напомнят от Института.Според тях фактът, че на подобни кръстовища някой шофьор може да се обърка и да тръгне, означава, че Столичната община, която е организатор на движението, не си е свършила работата. Експертите припомнят и инцидента от петък на бул. \"Никола Вапцаров\", при който едно дете загина, а друго беше тежко ранено.Отговорност на организатора на движението е така да го организира, че да не се допуска на оживени булеварди преминаването на пешеходци на червен сигнал, както и да се осигури достатъчно видимост за всички участници в движението, напомнят от Института", "date": "2019.12.17", "title": "Лоша регулация на кръстовищата е причина за честите инциденти с пешеходци"}
{"url": "http://www.cross.bg/sytrin-kafe-minyti-1620537.html", "text": "/КРОСС/За някои хора ставането сутрин е по-трудно от обикновено. Често се чувстваме недоспали, изтощени и демотивирани. Колкото и банално да звучи, да приемем фактите: освен ако наистина не разполагаме с допълнително време за поспиване сутрин, натискането на \"snooze\" бутона няма да ни помогне да се чувстваме по-отпочинали. Когато се налага да ставаме от леглото, за да изключим алармата си, биологичният ни часовник се синхронизира и помага на организма ни да разбере кога е дошло времето да се раздвижим. Възможно най-скоро след като сте се събудили, отворете пердетата или излезте навън. Естествената светлина събужда, помага на мозъка ни да реагира по правилния начин и ни подготвя за предстоящия ден. Ранното ставане, придружено от дълъг душ, отговаряне на имейли, планиране на тоалет за деня и тичане към автобусната спирка, не е най-добрият вариант за сутрешен старт. Не пропускайте да откраднете няколко минути за себе си. Прочетете новините в любимия си сайт в компанията на чаша кафе, разходете се преди началото на работния ден, просто направете онова, което ви доставя удоволствие. Така ще бъдете по-усмихнати и готови за предизвикателствата на новия ден. И закуска. Чашата вода с прясно изцеден сок от лимон е задължителна сутрин, но е добре да я комбинираме със закуска. Дори да нямате апетит за абсолютно нищо рано сутрин, не пренебрегвайте най-важното хранене за деня. Може да е сварено яйце с препечена филийка, кисело мляко с плодове или каквото друго пожелаете и имате възможност да комбинирате с хубаво кафе или чаша чай.  ​​​​​​Никога не ставайте от леглото преди да сте се разтегнали добре, а ако случайно сте от хората, които наистина умеят да планират времето си, не приемайте за даденост ефекта от физическото натоварване рано сутрин. Дори няколко упражнения, направени в рамките на 10-15 минути, са по-добрия вариант от липсата на такива.", "date": "2019.12.17", "title": "5 съвета за перфектната сутрин"}
{"url": "http://www.cross.bg/motrisi-dogovora-vlakove-1620538.html", "text": "/КРОСС/ „БДЖ - Пътнически превози” ЕООД подписа договора за ремонт и поддръжка на електрическите и дизеловите мотриси „Сименс” с избрания изпълнител „Алстом транспорт С.А.” по процедура: “Извършване на техническа поддръжка за 5-годишен период на дизелови мотрисни влакове серия 10 и електрически мотрисни влакове серии 30 и 31, собственост на \"БДЖ-Пътнически Превози\" ЕООД”.През първите 6 месеца след подписване на договора „Алстом транспорт С.А.” ще извършат подготовка за осъществяване на планираните ремонти, след което ще започнат възстановяването на няколко мотриси, които отдавна са спрени от експлоатация поради изключително тежкото им състояние.След като бъдат рехабилитирани 46-те мотриси, те ще бъдат експлоатирани безпроблемно в следващите 10 години.Стойността по договора, която е за изпълнение на мащабната процедура, е за близо 137 млн. лв. за срок от 5 години.", "date": "2019.12.17", "title": "БДЖ и Алстом подписаха договор за ремонт на мотрисните влакове"}
{"url": "http://www.cross.bg/reka-iskur-selo-1620519.html", "text": "/КРОСС/ Приключи проверката на РИОСВ-София по сигнал за замърсяване на река Искър.Припомняме, в неделя читател на news.bg сигнализира, че във водите на реката над ВЕЦ Кокаляне се събира гъста пяна и се усеща неприятна и задушлива миризма.Ден по-късно екоинспекцията извърши проверка, при която беше установено, че замърсяването е причинено от препарати.При проверката са били обходени местностите около ВЕЦ \"Кокаляне\", пада под изкуствения бенд преди включването на река Ведена в река Искър и по поречието на река Ведена до село Железница. Проверена е и мандрата в село Железница.На мандрата е дадено предписание да не се допуска изтичане на отпадъчни води, формирани от производствена дейност извън изгребните ями.Констатирано е нерегламентирано заустване на води след мандрата на село Железница. Взети са контролни водни проби. Резултатите от изпитването им ще бъдат готови след лабораторния анализ.Ако бъдат установени нарушения, ще се предприемат наказателни мерки, уверяват от екоинспекцията.", "date": "2019.12.17", "title": "Мандра замърсила река Искър"}
{"url": "http://www.cross.bg/tzurkva-boyanskata-yunesko-1620520.html", "text": "/КРОСС/ Боянската църква празнува в ЮНЕСКО 760 години от обновяването си, първият български монумент, вписан в световното културно наследство на Организацията отбеляза годишнината с концерт, предава .С концерт-изложба в централата на ЮНЕСКО отбелязаха 40 години от включването на Боянската църква  в списъка на световното културно наследство.\"В нашата история и култура има оргомни залежи от ценности и една от тези ценности е Боянската църква. Тя ни събра и направихме една малка изложба, един хубав филм и решихме да дойдем тук, в сърцето на Европа, докато братята французи стачкуват, за да припомним, че България не е от вчера\", каза доц. д-р Васил Гарнизов – антрополог и член на Настоятелството на НБУ.Създадена през 1259 година, Боянската църква впечатлява с най-старите средновековни стенописи в Европа.\"За мен ЮНЕСКО, що се касае с българското културно наследство, е свързан с Боянската църква. От много малка към разбрала какво представляват тези фрески заради баща ми, който беше свързан с реставрацията и с книгите за Боянската църква\", каза още проф. Сузана Клинчарова - арфист.Портрети на севастократор Калоян и съпругата му Десислава, на детето Исус и архангел Гавраил буквално оживяха под ангелските звуци на арфата на Сузана Клинчарова.\"Този проект веднага извика в съзнанието ми изображението на архангел Гавраил с неговите разкошни крила и втората ми реакция беше: \"Да, ангелите свирят на арфа!\". В нашия концерт може да се намери пътека и ангелското присъствие\", заяви Клинчарова.", "date": "2019.12.17", "title": "760 години от обновяването на Боянската църква"}
{"url": "http://www.cross.bg/mario-trifonov-rabotil-1620521.html", "text": "/КРОСС/ Известният журналист Марио Трифонов е бил открит мъртъв в дома му в София на 14 декември, съобщиха негови приятели. Причините за кончината на 52-годишния мъж не са известни, но близките му споделят, че последните месеци са били трудни за него, тъй като е бил уволнен и е търсел работа. Марио Трифонов е роден на 18 ноември 1967 година в София. Филолог по образование с журналистика започва да се занимава през 1995 г. Работил е в телевизиите \"Триада\", \"Евроком\" и \"7 дни\", в радиата \"Хит 7\", \"Атлантик\" и NET. Бил е главен редактор на списанията BEAUTY, \"Всичко за жената\", Mr. BiG и на сайта fashioninside.bg. Работил е и като административен директор на списанията FHM и Madame Figaro. Автор е на женския роман \"Най-добрата в играта\". От юли 2014 година е главен редактор на inlife.bg.Списва собствения си блог със закачаливото име „Шантиклер“ – дума, която се ражда през 30-те години на миналия век в Русе и е била използвана като шеговито намигване към всяка модна новост. Автор е на женския роман „Най-добрата в играта“.\"\", написаха бившите му колеги от \"In Life\". ", "date": "2019.12.17", "title": "Журналистът Марио Трифонов бе открит мъртъв в дома му"}
{"url": "http://www.cross.bg/pernik-kevr-kaschiev-1620522.html", "text": "/КРОСС/ Община Перник и Министерството на регионалното развитие и благоустройството (МРРБ) могат да не повишат цените на ВиК услугите в града, ако решат, коментира пред журналисти Ивайло Касчиев - директор на Дирекция \"Водоснабдителни и канализационни услуги\" в Комисията за енергийно и водно регулиране (КЕВР).Днес КЕВР разгледа на открито заседание предвиденото увеличение на цените на ВиК услугите от 1 януари 2020 г., като на 23 декември ще вземе окончателното си решение. От 1 януари 2020 г. се очаква цената на водата в Перник, който е на воден режим, да поскъпне с 3,29 на сто. По този повод Касчиев отбеляза, че Комисията за енергийно и водно регулиране утвърждава пределни цени.Ивайло Касчиев припомни, че ВиК дружеството в Перник е с ограничена отговорност. Община Перник също е собственик на част от неговия капитал и участва в управление му.Освен това МРРБ притежава 51 процента от капитала на ВиК Перник и е мажоритарен собственик. Затова регионалното министерство може да спре предвиденото от КЕВР увеличение на ВиК услугите с 3,29 на сто от 1 януари 2020 г., обясни директорът на Дирекция \"ВиК\" в КЕВР.\"Всяка асоциация трябва да си прецени дали цените на ВиК услугите да бъдат въведени и откога\", изтъкна Ивайло Касчиев.КЕВР е отправяла искане до МРРБ с предложение да се въведе лицензионен режим за ВиК дружествата. От министерството обаче са отказвали да се въведе такъв режим, смятайки, че не е правилно, каза още Касчиев. Според него въпросът дали да се дадат повече правомощия на КЕВР, за да може регулаторът да има по-голям контрол върху ВиК дружествата и да ги лицензира, трябва да бъде решен от Народното събрание.По-рано днес омбудсманът Диана Ковачева препоръча в районите с нарушено водоподаване, какъвто е случаят в Перник, да не се променя цената на водата. ", "date": "2019.12.17", "title": "Общината и МРРБ могат да не повишат цената на водата в Перник с исканите 3.29%"}
{"url": "http://www.cross.bg/igoto-godini-vazov-1620523.html", "text": "/КРОСС/ Издание на \"Под игото\", \"преведено\" на съвременен български език, разбуни духовете. В него архаични думи са заменени с такива, които използваме в езика днес.Оказа се обаче че сега романът на Иван Вазов се появява и като класически комикс.Необичайното издание е с твърди корици е в лимитиран тираж от 100 екземпляра.Рисунките са дело на французина Жак Наре и са от края на 60-те години на миналия век, когато Наре посещава България.Били са публикувани в продължение на половин година в 135 броя на френския вестник \"Юманите\".За да стигнат до съвременното издание, са сканирани, преработени и събрани в една книга.Съставител и издател на комикса е арх. Орлин Неделчев.Идеята му била подхвърлена от негов съратник – любител на комиксите, от Русе.\"Той беше споделил преди три години, че по време на някакво изследване е попаднал на интервю в списание \"БТА Паралели\" от 1970 г. с един френски художник, който видите ли, е бил нарисувал комикс по романа на Иван Вазов – \"Под игото\", разказа Неделчев пред bTV.Наре дори признава, че със съпругата му са дошли в България и няколко дни са пребивавали в страната, за да видят архитектурата, носиите, дори антропологичния типаж на героите, които Вазов описва в своя роман. И така по-късно измежду страниците на френския вестник – до илюстрациите за кучето Пиф и \"Мистериите на Лондон\", се появяват и сцени от Вазовия роман.Неделчев разказа, че начинанието му е срещнало много препятствия: \"Стана трудно, в продължение на три години бяха непрестанни кореспонденции. Разбрах, че всъщност \"Юманите\" не притежават рисунките. Художникът и съпругата му нямат преки наследници. Правата са оставени по европейското законодателство на разпореждане на министерството на културата на Франция\".Въпреки това успява да се добере до тях и днес всички рисунки на \"Под игото\" от септември 1969 г. до март 1970 г. са събрани на едно място.Това е кратката версия на романа и естествено е адаптиран, призна Неделчев, като в същото време се изказа критично за \"превода\" на романа.\"Аз считам, че текстът на автора не трябва да се принизява до нивото на читателя, а обратното\", коментира той. ", "date": "2019.12.17", "title": "След \"съвременния прочит\" – \"Под игото\" и като комикс"}
{"url": "http://www.cross.bg/goldman-saks-rastezh-1620525.html", "text": "/КРОСС/ Американската инвестиционна банка \"Голдман Сакс\" (Goldman Sachs) обяви днес плановете да инвестира 750 млрд. долара през следващото десетилетие в борбата срещу климатичните промени, предаде ДПА.Компанията уточни на сайта си, че сумата ще бъде предназначена за финансиране, инвестиране и консултативна дейност в девет области, свързани с климатичния преход и социално ориентирания растеж за социално незащитени хора.Предвижда се финансиране на усилията в областта на чистата енергия, устойчивия растеж, достъпното образование и производството на храна.Има не само спешна нужда да се действа, а също така сериозна бизнес и инвестиционна обосновка това да се направи, посочи главният изпълнителен директор на \"Голдман Сакс\" Дейвид Соломон в статия, публикувана във в. \"Файненшъл таймс\" в събота.", "date": "2019.12.17", "title": "\"Голдман Сакс\" ще инвестира $750 млрд. в борбата с климатичните промени"}
{"url": "http://www.cross.bg/otpadutzi-ninova-korneliya-1620524.html", "text": "/КРОСС/ Председателят на БСП Корнелия Нинова и народният представител Кристина Сидорова се срещнаха с кмета и с жители на габровското село Яворец, които им предоставиха подписка.Поводът е недоволството на местните хора от плановете за разширяване на съществуващия цех за преработване на отпадъци.В заявеното намерение е посочено, че за целта ще се ползва питейна вода, а отпадната ще се излива в реката.Според хората това създава опасност както за качеството, така и за количеството на водата.\"Друг проблем за местните е, че самият цех, където и в момента има бали с боклук, се намира само на 340 метра от къщите. От красива държава, с чиста природа, ни превърнаха в бунище на чужди отпадъци. Не само тук, но и на други места в България се складират и преработват отпадъци. Управляващи, спрете да давате разрешения за това. Искаме чист въздух, вода и храна за българите”, категорична бе Нинова.Тя добави, че от левицата настояват и за пълен преглед на местата за преработване на отпадъци в цялата страна.По думите й сметищата в много общини са цъкащи екологични бомби, тъй като са препълнени, а строителството на нови клетки вече е закъсняло.", "date": "2019.12.17", "title": "Корнелия Нинова: Правителството да не мълчи за боклука. Изискваме незабавни мерки "}
{"url": "http://www.cross.bg/barselona-real-mesi-1620527.html", "text": "/КРОСС/ \"Реал\" (Мадрид) идва с различна нагласа на \"Камп ноу\" и не смее да атакува \"Барселона\", когато е гост, това обяви капитанът на каталунците Лионел Меси ден преди голямото испанско дерби. В сряда \"Барселона\" приема съперника си от Мадрид в отложен мач от 10-ия кръг в Ла Лига.Срещата трябва да се изиграе на 26 октомври, но беше отложена заради безредиците в столицата на Каталуня.\"Когато играем на \"Бернабеу\", се отварят много повече пространства, защото съперникът атакува повече. На\" Камп ноу\" противникът идва с друга идея, затваря се повече. На \"Бернабеу\" играем лице в лице 90 минути. Тук срещата е по-затворена и е по-трудно\", каза Меси пред \"Марка\".През миналия сезон \"Барселона\" разгроми съперника си като домакин с 5:1. Тогава Меси не игра заради контузия.Според Меси треньорът на \"Реал\" Зинедин Зидан търпи неочаквано големи критки, а Еден Азар трудно ще замени Кристиано Роналдо.\"Еден Азар е много класен футболист, но е различен от Кристиано, разполага с различни характеристики. Много е трудно да се запълни празнината, оставена от Роналдо, но Азар също е страхотен футболист\", добави аржентинецът.Дербито между \"Барселона\" и \"Реал\" е в сряда от 21 часа, а двата тима са с равни точки - по 35, и делят първото място.", "date": "2019.12.17", "title": "Меси: \"Реал\" не смее да ни атакува на \"Камп ноу\""}
{"url": "http://www.cross.bg/suvmestni-generalniyat-yniversitet-1620528.html", "text": "/КРОСС/ Днес Генералният консул на Руската федерация в Русе – г-н Андрей Громов, беше на работно посещение в Русенския университет.По време на срещата с ректора чл.-кор. проф. д.т.н. Христо Белоев бяха обсъдени реализираните съвместни дейности през изминалата година и бяха очертани перспективите за нови съвместни инициативи.Срещата завърши с взаимни пожелания за ползотворна, здрава и щастлива Нова Година и решение за задълбочаване на партньорските взаимоотношения.", "date": "2019.12.17", "title": "Генералният консул на Руската федерация в Русе посети Русенския университет"}
{"url": "http://www.cross.bg/banka-parakids-vsichki-1620529.html", "text": "/КРОСС/ На 9-и и 16-и декември Банка ДСК и Експресбанк организираха поредица от благотворителни събития в най-големите си централни офиси в София и Варна. Стотици служители от двете банки се събраха заедно на коледни срещи, на които закупиха домашно приготвена от техни колеги храна, ръчно изработени бижута и празнични картички, и така събраха средства за децата от ParaKids.Всяка година екипът на Банка ДСК избира да подкрепи различна кауза след вътрешно допитване до всички служители. За 2019 година това е проект ParaKids на сдружение „Спортен клуб Шарк“, който популяризира и развива спортни занимания за деца с увреждания и гръбначни изкривявания. В програмата се организират курсове по адаптирано плуване, ски, лечебна гимнастика и се осигурява специална екипировка, за да могат децата с увреждания да спортуват наравно с техните връстници.„За всички нас в Банка ДСК и Експресбанк е важно да обръщаме внимание и оказваме подкрепа на уязвимите групи в обществото. Надявам се чрез нашите коледни събития и дарената сума, да допринесем макар и с малко за развитието на спорта сред децата с увреждания и да покажем силата на общността от хора, които са мотивирани за добри дела“, споделя г-жа Виолина Маринова, председател на УС и главен изпълнителен директор на Банка ДСК.„Голямата цел на ParaKids е да осигури пълноправен достъп на всички деца, независимо с увреждания или не, до методики и спортни съоръжения, адаптирани така, че да могат да се използват от всички тях. Вярваме, че е важно всяко дете да може да спортува, защото това укрепва не само физическото състояние, но и духа и желанието за борба и създаването на приятелства“, коментират г-жа Бояна Коцева и г-жа Даниела Садикова, основатели на проекта ParaKids.Паричните средства, събрани тази година от служителите на двете банки, бяха удвоени от мениджмънта на Банка ДСК и общата сума за дарение към ParaKids възлиза на 18 000 лева.В своята дейност Банка ДСК и Експресбанк са ангажирани с редица значими проекти в областта на корпоративната социална отговорност и устойчивото развитие.Следвайки своята мисия да подкрепят общността, двете банки са избрали четири основни фокуса в социалната сфера, които да развиват: иновации и подобряване на финансовото образование на деца и младежи, ранно детско развитие, развитие на млади таланти в областта на изкуството и инициирани от служителите проекти в областта на спорта и дарителството. Най-значимата за екипите на двете банки е каузата за децата и тяхното развитие.  ", "date": "2019.12.17", "title": "Банка ДСК и Експресбанк с благотворителни събития в подкрепа на ParaKids"}
{"url": "http://www.cross.bg/bulgari-otnovo-edni-1620509.html", "text": "/КРОСС/ \"Уважаеми медицински сестри, отново ви излъгаха. Помните ли онези 50 милиона за заплати, които след това се оказаха шест и накрая нито един лев не стигна до вас?Потънаха в увеличената цена на клиничните пътеки. И този път Борисов ви обеща още от същото. Така ще бъде, докато болниците са търговски дружества. И какво стана - влязохте с искане за реформа, излязохте с решение за проверки. Че има злоупотреби, има.Ще пошумят месец-два и след това отново постарому. Изиграха ви.Защото Борисов не иска да промени модела. Той му е удобен. Освен, че ви изиграха, ви разделиха и настроиха едни срещу други с лекарите. А вие знаете, че едни без други не можете, когато влезете в операционната. Сигурно има лекари, които получават 12000 лв. заплата.Но защо не му казахте колко лекари в провинцията получават по 2000 лв.А в колко райони на страната? Хората умират без медицинска помощ просто защото няма никакъв лекар. Десет години управление на ГЕРБ гледаме една и съща пиеса - ако има протестиращи, премиерът ги приема милозливо.Обещава неща, които знае, че няма да изпълни. За по-сигурно внася раздор и разделение между една група българи и друга група българи и ги оставя взаимно да се изтощават. А пациентите ще почакат. Докога така с некомпетентност, манипулации, разделение и омраза? Уважаеми българи, не се поддавайте на това. И не се примирявайте. И изисквайте вашите пари за вашето здраве.Не бъдете просто публика на поредната пиеска.\" Това написа председателят на БСП Корнелия Нинова във Фейсбук.", "date": "2019.12.17", "title": "Корнелия Нинова: Уважаеми медицински сестри, отново ви излъгаха "}
{"url": "http://www.cross.bg/maska-vuzdyh-navun-1620510.html", "text": "/КРОСС/ В последните дни замърсяването в София се е увеличило драстично. На някои места то преминава границата от 300 микрограма на кубичен метър, надхвърляйки 6 пъти допустимата норма, казва Air Sofia. Всички се затваряме в домовете си и се надяваме, че така ще избягаме от замърсяването и дробовете ни ще дишат спокойно.Но не си даваме сметка, че въздухът навън е и въздухът, който дишаме вкъщи. Трудно бихме променили въздуха в целия град, но можем да предприемем действия, които да ни предпазят вътре и дори навън.Ето няколко съвета от LG:Най-лесният и достъпен начин да се предпазим от лошия въздух е . С маските все пак също трябва да се внимава, защото не всяка маска ни предпазва от вредните вещества. Трябва да се купуват от аптеки и да са сертифицирани с етикет \"N95\", който доказва, че маската филтрира близо 95% от вредните частици във въздуха. Ако вземете несертифицирана маска, рискувате вредните частици да не се филтрират, а дори да се натрупат във вътрешната страна на маската и да дишате от тях в по-висока концентрация. Вторият начин, по който да се предпазим от лошия въздух поне у дома, е да купим .  е снабден с три нива на филтриране, което позволява пречистване дори на най-фините частици и в това замърсено време. Тъй като няма как да контролираме времето навън, трябва да се постараем поне вкъщи въздухът да е свеж.И последното, което е хубаво да правим, независимо от смога е да пазим въздуха чист. Можем да ползваме градски транспорт и да ходим пеша, вместо с колата и да ползваме енергоспестяващи удеди.", "date": "2019.12.17", "title": "Как да се спасим от мръсния въдух в столицата?"}
{"url": "http://www.cross.bg/dobrev-partiyata-kiril-1620511.html", "text": "/КРОСС/ „Първото нещо, което трябва да направим в следващите месеци, е да си подредим “къщата”, като обърнем внимание на състоянието на организациите и стабилизираме партията по места, където срещаме трудности. Изборът на председател на НС е функция от много по-важната работа, която трябва да се случи преди това”. Това каза зам.- председателят на НС на БСП Кирил Добрев по време на заседание на Областния съвет на партията във Враца.Според Добрев продължителните загуби в някои райони на местни избори обезверяват хората и маргинализират партията, но има шанс в тази отчетно-изборна кампания организациите да излъчат и представят ръководства по места, които да работят за промяна – да отворят БСП към периферията и да привличат повече гласове.„За тази цел първа и основна задача е да спрем с враждата помежду си”, подчерта Кирил Добрев. „Наши другари в последно време говорят за разцепление в партията. В БСП винаги сме били за вътрешнопартийната демокрация и свободното изразяване на мнение. Никой не е бил ограничаван, но в последно време тази свобода започва да прилича на свободия и то не в самата партия, а по медиите. Всеки един, който е говори за разделение в партията или работи за такова, или му се иска. Основания за такова твърдение няма”, допълни зам.- председателят на БСП. Добрев добави, че подобни приказки за разделение трябва да спрат, ако левицата иска да бъде решаващ фактор в политическия живот. „Отдавна трябваше да затворим и темата с разделението между поколенията в партията. Европейските и местни избори показаха, че все повече млади хора нямат притеснение да бъдат припознавани като част от отбора на БСП – доказателство за това са ни и младите кметове, които имаме в Русе, Перник, Нови пазар и т.н.”, подчерта още Кирил Добрев.Зам.-председателят на БСП коментира и резултатите от местните избори във Враца. „Стига сме живели със спомените от това какви резултати сме имали във Враца, време е да погледнем какво се случва сега”, обърна се към присъстващите Добрев. Той коментира, че част от причините за ниските резултати на областта в последните избори са вътрешнопартийни. „В тази тежка ситуация, в която БСП провеждаше избори, можеше да бъдем малко по-гъвкави и по-открити към хора извън твърдото ни ядро. Има места, където въпреки целия натиск от страна на ГЕРБ, успяхме да постигнем сериозен резултат, благодарение на качествата на кандидатите, на ясните послания и на усилената работа на самите структури”, напомни Кирил Добрев. “На този етап е важно да се държим един за друг и да затворим страницата с вътрешнопартийните дразги”, допълни той. ", "date": "2019.12.17", "title": "Кирил Добрев във Враца: Който говори за разделение в БСП, явно работи за такова"}
{"url": "http://www.cross.bg/elektroenergiya-energiya-zhilishteto-1620513.html", "text": "/КРОСС/ В началото на зимния сезон ЕVN България информира клиентите си за факторите, които влияят на потреблението на електроенергия, което традиционно се завишава през този период на годината. Някои от съветите са:Не покривайте и не преграждайте отоплителните уреди с мебели или тежки завеси, за да не спирате топлината, която отдават в помещението.Намалявайте градусите на отоплението през нощта и когато отсъствате от дома. Избягвайте да ги изключвате напълно, защото така стените на жилището изстиват и в последствие уредите консумират повече енергия, за да достигнат отново желаната висока температура.При закупуване на климатик съобразете мощността на уреда с големината на помещението, което ще отоплявате.Не поставяйте хладилник/фризер в близост до отоплителен уред или под пряка слънчева светлина.Използвайте пълния капацитет на пералнята.Използвайте енергоспестяващи крушки.В режим готовност за работа (stand-by) електроуредите продължават да консумират енергия. По възможност изключвайте ги напълно от щепсела.режим и интензивност на потребление при всеки клиент/всяко домакинствосъстояние на жилищната сграда/имот: външни стени, прозорци, врати, покрив, под и т.н. налице ли са енергийноефективни мерки в имота/сградатавъншна температура: понижението на външната температура с 1 °C увеличава потреблението на енергия за отопление с около 10%вид и брой на използваните уреди и техният клас на енергийна ефективностповедението при ползване на електроуредитеброй помещения в жилището, които се отопляват, брой живущи в жилището и др.Препоръчваме клиентите да обърнат внимание на начина си на потребление, което би дало директно отражение в стойността на фактурата за електроенергия. Важно е всеки периодично да следи своята консумация на електроенергия чрез сверяване данните от измервателния уред (електромер).   ", "date": "2019.12.17", "title": "ЕVN България със съвети за ефективно управление на разходите за електроенергия през зимата"}
{"url": "http://www.cross.bg/leva--live-1620512.html", "text": "/КРОСС/ Барселона – Реал Мадрид                                  Сингъл, Live, ТОП            „1“-1.72 „Х“-3.80 „2“- 3.90В следващите три дни предстоят вълнуващи двубои от Световното клубно първенство, Германия, Купата на лигата на Франция, Италия, Купата на лигата на Англия и Купата на Белгия. Ето ги и тях:Фламенго РЖ (Браз.) – Ал Хилал Рияд (С. Араб.)      Сингъл, Live, ТОП            „1“-3.45 „Х“-3.62 „2“- 1.80Дортмунд – РР Лайпциг                                          Сингъл, Live, ТОП            „1“-2.02 „Х“-3.55 „2“- 2.92   Монако – Лил                                                          Сингъл, Live, ТОП            „1“-1.95 „Х“-3.32 „2“- 3.26   Монтерей (Мекс.) – Ливърпул (Анг.)                      Сингъл, Live, ТОП            „1“-9.55 „Х“-5.75 „2“- 1.19Сампдория – Ювентус                                           Сингъл, Live, ТОП           „1“-5.55 „Х“-3.85 „2“- 1.47     Волфсбург – Шалке 04                                            Сингъл, Live, ТОП             „1“-2.22 „Х“-3.08 „2“- 2.89Евертън – Лестър сити                                            Сингъл, Live, ТОП            „1“-2.68 „Х“-3.28 „2“- 2.27Андерлехт – ФК Брюж                                              Сингъл, Live, ТОП           „1“-3.75 „Х“-3.34 „2“- 1.71 Русенец грабна 7 594,87 лева в неделя с 80 лева залог за 6 мача в права колонка, три от които с двоен знак. Също тогава старозагорчанин взе 6 388,42 лева за седем мача в права колонка, а жител на село Черноочене (обл. Кърджали) си тръгна с 4 354,40 лева, като 395,85 лева от тях са от бонус.Неговата прогноза е за седем мача в права колонка, а залогът му е 5 лева.Същият залог, но за три двубоя в права колонка донесоха на жител на плевенското село Опанец 2 934,80 лева. Понеделник се оказа късметлийски за хасковлия, който със 100 лева залог за девет срещи в права колонка, едната с троен знак, си тръгна с 2 455,74 лева, от които 409,29 лева са от бонус.Неделният ден също се оказа прекрасен за двама столичани, които взеха хубави печалби от Спортмакс. Първият заслужи 2940 лева за Сбор голове, а вторият – 2150 лева за Точен резултат. Уж фаталният петък 13-ти осигури на жител на Димитровград 2 439 лева за Първо полувреме/Краен изход.В събота разградчанин си осигури 2081,50 лева с 5 лева за 1-3 от Надбягвания с коне. В петък в Омуртаг бе регистрирана сумата от 1493,90 лева след предвиждане с 20 лева за Победител. Също тогава за Чирпан заминаха 1424 лева отново за Победител.Към 11.00 часа на 17.12.2019 г. сумата в Джакпот 13 е на стойност 17 513 лева, а срещите от него можете да видите . ", "date": "2019.12.17", "title": "Според \"Еврофутбол\" Барселона ще вземе първото за сезона Ел Класико "}
{"url": "http://www.cross.bg/pernik-vodata-mesta-1620515.html", "text": "/КРОСС/ „Жители на пернишкия квартал \"Църква\" и селата Кладница, Рударци и Драгичево ще почистват днес водосбор „Сива Грамада” във Витоша. Доброволческата акция е организирана от кметовете на четирите населени места съвместно с представители на ВиК, а целта е да се възстанови водосборът и да бъде включен във Витошкия водопровод.Участниците в почистването се събират тази сутрин на площада в Кладница, откъдето ще се тръгне към водосбора. Подсигурени са инструменти и техника, но кирки и лопати допълнително няма да бъдат излишни. Ще се работи на надморска височина над 1500 метра, затова хората трябва да бъдат добре облечени и екипирани.Кризата с водата в Перник се задълбочава. В сряда, когато ще влезе в сила и новият режим, при който водата ще се пуска и спира веднъж в денонощието по различно време в отделните части на Перник и населените места, се свиква Кризисният щаб. На заседанието кметът Станислав Владимиров покани и кметовете на населени места. В четвъртък ще заседава местният Общински съвет, а темата за водата е първа точка в дневния ред.Кметът на Рударци Богдан Богданов заяви в предаването \"Преди всички\", че около 16-20 човека ще се качат на височина над 1500 метра, над селата, за да почистят водохващането, което, по думите му, от години не се поддържа.Той коментира, че за населените места, които не се снабдяват с вода от язовир \"Студена\", въвеждането на режим е в знак на солидарност с подложените на строг воден режим в Перник, но има и хора, които са готови да протестират.Богданов прогнозира, че е възможно и въвеждане на бедствено положение в Перник, заради кризата с водата.Пред БНР Камелия Радева, която е част от хората, написали отворено писмо до премиера Бойко Борисов, в което се искат оставките на министрите на околната среда и водите и на регионалното развитие и благоустройството - Нено Димов и Петя Аврамова, както и на заместник регионалния министър Николай Нанков, заяви, че все още нямат отговор на изпратените въпроси и конкретни искания. Според нея перничани могат да радикализират действията си, но са отговорни хора. \"Ако администрациите продължават да са толкова неадекватни в действията си, разбира се, че и това ще се случи\", категорична бе тя. По думите на Радева трябва да се въведе кризисен план за действие - със срокове, отговорници, координатори, ежедневен мониторинг, \"нещо, което не се въведе от месец\". \"Министрите бяха заети да гасят пожара в медиен план, но това не се случи, дори изявите им нагнетяват положението, защото са неадекватни\", каза тя и добави: \"Институциите са длъжни да свършат работата, за която са определени\". Тя заяви, че перничани ще си търсят правата докрай.  ", "date": "2019.12.17", "title": "Жителите на Перник настояват да се въведе кризисен план за действие"}
{"url": "http://www.cross.bg/kaufland-detza-bulgariya-1620514.html", "text": "/КРОСС/ Kaufland България подкрепя благотворителната коледна кампания „Топъл обяд“, организирана от Български червен кръст (БЧК), за единадесета поредна година. Инициативата има за цел да осигури безплатен обяд на деца в неравностойно положение. Кампанията по набиране на средства започна този месец и ще продължи до 10 януари 2020 година. Във всички хипермаркети на Kaufland България са поставени дарителски кутии, в които клиентите на търговската верига имат възможност да дарят средства за безплатен обяд на деца в неравностойно положение – сираци, полусираци, от многодетни семейства, с трайно безработни родители. Дарение от 2 лв. осигурява обяд на едно дете.През учебна 2019/2020 г. кампанията „Топъл обяд“ ще осигури безплатна храна в училище на 1 663 нуждаещи се деца от 24 области в страната. За някои ученици осигуряването на храна по програмата „Топъл обяд” е стимул да посещават редовно учебни занятия.Вече над 10 години Kaufland България се включва в проекта. По време на дългогодишното партньорство компанията е спомогнала за набирането на 383 931 лв. или близо 200 000 безплатни топли обяда на нуждаещи се български деца.Повече за кампанията на БЧК можете да откриете в  на хуманитарната организация ", "date": "2019.12.17", "title": "Kaufland България подкрепя инициативата „Топъл обяд“ на Български червен кръст"}
{"url": "http://www.cross.bg/parizh-reforma-pensionnata-1620516.html", "text": "/КРОСС/ 13-ти ден на недоволство във Франция срещу предложената от президента пенсионна реформа. Демонстрации днес се провеждат в Париж и по-големите градове на страната, които продължават да са и в сериозна транспортна бокада, предава нашия кореспондент в Париж Юлия Талева.След 13 дни стачка днешните протестни демонстрации във Франция ще бъдат тест и за правителството, и за протестиращите срещу пенсионната реформа.Те се събират на демонстрации в Марсилия, Нант, Лион, а в Париж митингът е обявен за ранния следобед.Картината от Париж е неизменна от 13 дни: почти никакво метро и съкратен наполовина автобусен трафик, подобно е положението и из страната.Сутринта в Рен, Нант и Аленсон противници на пенсионната реформа са блокирали автобусни депа.Дирекцията за гражданска авиация е препоръчала да се съкратят 20% от полетите на летище \"Орли\".Днес стачкуват и много учители, университетите един след друг отлагат изпитните си сесии.Жп компанията SNCF уверява, че ще гарантира превоз за всички, закупили билети за празничните дни. Въпреки мъките си с транспорта 62% от французите подкрепят стачката, но се надяват на кратка пауза по Коледа. За нея обаче няма единодушие сред синдикатите.Макрон понесе тежък политически удар вчера, след като върховният комисар за пенсиите Жан-Пол Дьольовоа бе принуден да подаде оставка заради скандал за позиции, които е заемал извън правителството.Вчера, на 12-я ден от стачката срещу пенсионната реформа, шофьорите попаднаха в огромни задръствания, простиращи се на разстояние над 600 километра в района на Париж.По-умерените синдикати се присъединиха към по-крайните в призива за протести, разгневени от решението на правителството да вдигне пенсионната възраст до 64 години за пълна пенсия.Умерените синдикати посочиха, че обмислят нови протести през януари, а хардлайнерите заплашиха акциите да продължат и по Коледа.Очаква се днес националният жп оператор SNCF да обяви плановете си за периода на празниците.Транспортът в Париж остана блокиран и вчера. Осем линии на метрото бяха затворени, а влаковете в периферията на френската столица се движеха с нарушения на графика.", "date": "2019.12.17", "title": "Кризата с пенсионната реформа във Франция се задълбочава, отменени полети на летище \"Орли\""}
{"url": "http://www.cross.bg/toaletni-vodi-andreevo-1620517.html", "text": "/КРОСС/ Над 1200 парфюма и тоалетни води с логото на известни марки задържаха на МП Капитан Андреево, съобщават от Агенция \"Митници\".Стоката е открита при проверка на лек автомобил, с турска регистрация, управляван от българин. Пред митничарите пътуващия в колата мъж, също български гражданин, заявил, че е закупил ароматите от Турция, но не знаел, че са имитация на световноизвестни марки.Открити са 1212 парфюма и тоалетни води с логото на 15 различни световни марки сред които Hugo Boss, Dior, Lancome, Versace, Chanel, Armani, Paco Rabanne. За случая са информирани правопритежателите на търговските марки.От началото на месец декември до момента, митничарите на МП Капитан Андреево са задържали при 18 случая близо 5500 артикула, по голяма част от които парфюми и тоалетни води.", "date": "2019.12.17", "title": "Над 1200 контрабандни парфюма задържаха на \"Капитан Андреево\""}
{"url": "http://www.cross.bg/https-video-veseli-1620518.html", "text": "/КРОСС/ Времето навън не ни настройва за Коледа, но затова има и музика... Създаден с много любов, “Честито Рождество и Весели Празници” на Миро представя 2 класически, 2 авторски песни и 2 инструментала. Заедно с вечната “О, свята нощ” \n\t\t\t\t\t и нова версия на “Всичко, което искам” (с Невена Цонева), \n\t\t\t\t\t в EP-то е включена новата песен “Коледно писмо” \n\t\t\t\t\t както и красив прочит на новогодишната класика с шотландски корени “За старата любов” (с Мелинда Хари Христова и Анет Артинян) върху превода на Владимир Свинтила. \n\t\t\t\t\t “Честито Рождество и Весели Празници” вече е в:", "date": "2019.12.17", "title": "Да поканим Коледния дух в домовете си с  „Честито Рождество и Весели празници“ с Миро (Видео)"}
{"url": "http://www.cross.bg/dimitrov-stefan-skechove-1620504.html", "text": "/КРОСС/ Спомен за \"НЛО\" с песните на Стефан Димитров е концертът-спектакъл, който ще ни върне в 90-те години на 20 декември от 20 ч. в зала 1 на НДК. Песни и скечове ще прозвучат в изпълнение на познатите актьори от легендарната формация - Георги Мамалев, Антон Радичев, Катерина Евро и с участието на Камен Воденичаров, Тончо Токмакчиев и младата актриса Ева Данаилова.Идеята за спектакъла е на композитора Стефан Димитров, като освен с неговото лично участие на сцената, музиката му ще звучи в осъвременени аранжименти, направени специално от Евгени Димитров-Маестрото и Ку-ку бенд. Публиката ще се наслади на живото изпълнение на хитове като \"Канада\", \"Адвокате\", \"Свако Цако\", \"Партии любими\" и много други, с великолепните текстове на Живко Колев и Недялко Йорданов.Спектакълът е по сценарий на Димитър Стоянович и освен обичани скечове като \"Тримата в кухнята\", \"Професор Гучев\", \"Пресцентър на МВР\" и други, актьорите ще представят и нови актуални теми в специално написани за концерт-спектакъла актьорски етюди, режисирани от Лъчезар Аврамов.Димитър Стоянович разкри на специална пресконференция, че идеята е да се отдаде почит на едно голямо събитие в българския културен живот.Стефан Димитров, който е композирал, по неговите думи, над 60 песни за \"Клуб НЛО\", издаде, че е написал нова, която ще бъде изпълнена в края на концерта. Повечето песни са създадени преди 20 години с надеждата, че някога нещата в България ще се оправят, но се оказва, че те стават все по-актуални, отбелязва Георги Мамалев.Музиката на Стефан Димитров е основното в концерта, но ще играем и любими скечове, някои от които са актуализирани, допълва Антон Радичев.С този проект екипът се завръща във времето на качествените хумористични предавания, с които поколението на 90-те години и техните деца имаха щастието да израснат. Общата цел и мисия е да провокираме отново интереса към качественото забавление и свободните форми на изразяване, посочват организаторите на спектакъла.\"Спомен за \"НЛО\" се осъществява с подкрепата на Столичната община.", "date": "2019.12.17", "title": "\"Спомен за \"НЛО\" с песните на Стефан Димитров"}
{"url": "http://www.cross.bg/zemedelie-linii-elektronen-1620507.html", "text": "/КРОСС/ Горещи телефонни линии за животновъдите, кандидатствали по схемите за обвързано подпомагане за Кампания 2019, открива ДФ \"Земеделие\".Новите телефони са  и . Линиите се отварят заради големия брой обаждания на фермери, които останалите горещи линии не смогват да поемат.От ДФЗ съобщават, че по схемите на директните плащания продължават да са актуални действащите телефонни номера -  и.Информация във връзка с директните плащания се получава и на запитвания, подадени на електронен адрес - sepp@dfz.bg.За Мярка 10 \"Агроекoлoгия и климат\" и Мярка 11 \"Биологично земеделие\" земеделските стопани могат да получат информация на телефон  и електронен адрес .За информация стопаните могат да се обръщат и към областните дирекции на ДФ \"Земеделие\" и към общинските служби \"Земеделие\" към Министерството на земеделието, храните и горите.", "date": "2019.12.17", "title": "ДФЗ открива още горещи линии за въпроси от фермери"}
{"url": "http://www.cross.bg/karayancheva-tzveta-vruchi-1620502.html", "text": "/КРОСС/ Председателят на Народното събрание Цвета Караянчева връчи наградата „Студент на годината“.Знанията ни дават възможности да се усъвършенстваме, да бъдем конкурентни и да вървим напред, подчерта Цвета Караянчева и призова присъстващите млади хора винаги да се съизмерват с най-добрите, с най-знаещите и с най-можещите. Председателят на парламента връчи голямата награда на Иван Маринов – студент в Технически университет – София, специалност „Топлоенергетика и ядрена енергетика“. Цвета Караянчева пожела на победителя успешна реализация, защото индустрията на България се нуждае от подготвени инженери.Сред присъстващите бяха председателят на Комисията по образонието и науката Милена Дамянова, народни представители, представители на изпълнителната власт, експерти и общественици.Събитието се проведе под патронажа на министъра на образованието Красимир Вълчев и бе организирано от Националното представителство на студентските съвети.На церемонията бяха връчени награди в 15 категории, сред които докторант на годината, както и студент с българско гражданство, обучаващ се извън пределите на страната.", "date": "2019.12.17", "title": "Председателят на Народното събрание Цвета Караянчева връчи наградата „Студент на годината“"}
{"url": "http://www.cross.bg/metroto-slyzhitelite-slyzhitelite-1620492.html", "text": "/КРОСС/ Служителите на метрото в Атина организират днес петчасова предупредителна стачка, като ще спрат работа от началото на смяната си до 10 часа сутринта, съобщава в. \"Катимерини\". Профсъюзът им заяви, че стачката трябва да бъде възприемана от ръководството на компанията СТАСИ, която е оператор на метрото, като \"предупреждение\" за възможни бъдещи стачни действия. Служителите се противопоставят на решението на СТАСИ да прехвърли част от тях на други длъжности, за да се справи с недостига на персонал.Решението е взето без обсъждане със служителите, които са засегнати от него, \"едностранно и по най-груб и авторитарен начин\", подчертава профсъюзът на служителите в метрото.", "date": "2019.12.17", "title": "Служителите на метрото в Атина ще проведат 5-часова стачка"}
{"url": "http://www.cross.bg/ledove-vechnite-skali-1620506.html", "text": "/КРОСС/ Монблан и Матерхорн са два от най-известните планински върхове в Алпите. Изследователите обаче твърдят, че климатичните промени коренно ги изменят и нараства опасността от срутване на скали и преместване на ледници, информира ДПА.На местата, където обикновено спирахме за почивка, вече не може да се стои дълго време заради опасността от падащи скали, разказва Ян Бютел, планински водач и изследовател във Федералния технологичен институт в Цюрих.Според него планината винаги се е променяла, но без съмнение сега се срутват все по-големи скали.Една от причините за раздробяването на скалите е топенето на вечните ледове.Има тенденция към затопляне във вечните ледове, най-вече от 2010 година, заяви експертката от института за изследване на снега и лавините в Давос Жанет Ньоцли.През лятото най-горните слоеве на вечните ледове се топят и според Ньоцли има ясна тенденция това топене да става все по-голямо.Като допълнение към топенето на вечните ледове или пермафроста, както ги наричат учените, топенето на снега води до просмукване на вода в пукнатините, а това създава огромен натиск и може да причини мащабно раздробяване на скалите.От италианската страна на Монблан, на границата с Франция, местните жители са обезпокоени, защото в резултат на глобалното затопляне великолепният ледник Планпенсьо се движи по-бързо към долината. Върху ледника беше инсталиран радар, който да следи движението на ледените маси всеки ден.Някои изследователи обаче твърдят, че рискът от тонове лед, които се плъзгат надолу и затрупват жителите, е силно преувеличен.Според климатолога Масимилиано Фацини от университета във Ферара няма риск за Вал Фере дори, ако 250 000 кубически метра лед се плъзнат надолу. Според него жителите и туристите не са застрашени.", "date": "2019.12.17", "title": " Алпите стават все по-опасни заради климатичните промени"}
{"url": "http://www.cross.bg/bulgariya-elektroenergiya-treiid-1620508.html", "text": "/КРОСС/ „ЧЕЗ Трейд“ съдейства на „Нестле България“ да постига екологичните си цели, осигурявайки 5 000 МВтч. зелена електроенергия през 2019 г. Благодарение на сътрудничеството между двете компании в областта на продажбите на електроенергия „Нестле България“ намали въглеродните емисии от дейността си с 6 500 тона.„Това е партньорство между двама лидери в своите сектори, което носи ползи не само за българското общество, но и за екологичното бъдеще на света. За ЧЕЗ Трейд е чест, че помага на „Нестле България“ да постига своите цели за устойчиво развитие“, каза Кръстю Икономов, Директор корпоративни продажби и проекти в „ЧЕЗ Трейд България“ ЕАД, по време на връчването на зеления сертификат на Петър Стоилов, изпълнителен директор и Йордан Нешев, ръководител на „Здравословни и безопасни условия на труд“ в Нестле България. Дългосрочният ангажимент на компанията на глобано ниво е постигане на нулеви нетни емисии на парникови газове до 2050 г. Това е част от най-амбициозната цел на Парижкото споразумение – ограничаването на глобалното повишаване на температурата до 1,50 С.Сертификатът се базира на Гаранции за произход, издадени от Агенцията за устойчиво енергийно развитие . Той гарантира, че 5 000 МВтч. електрическа енергия, използвана от „Нестле България“ ЕАД, е 100% произведена от възобновяеми източници.Нараства броят на компаниите, желаещи да купуват зелена енергия. По-рано тази година ЧЕЗ Трейд връчи сертификат на най-големия дилър на Toyota в България, на българските дружества на белгийската банково-застрахователна група КВС Груп, на „ПроКредит Банк (България)“ ЕАД, на русенската печатница „Дунав прес“ и др.\"ЧЕЗ Трейд България\" ЕАД е един от водещите доставчици на електроенергия за индустрията и бизнеса. Дружеството има 15 години опит на свободния пазар, като е доставило 27 тераватчаса електроенергия и е реализирала продажби на стойност 2,5 млрд. лева. NESTLE е най-голямата компания за храни и напитки в света. Притежава повече от 2000 марки – от глобални икони като MAGGI®, NESPRESSO® и NESCAFÉ®, до локални фаворити като Мура®, LZ® и Житен Дар®. Вече 25 години Нестле България АД е стратегически инвеститор, надежден работодател, доверен партньор и социално-отговорна компания, която подкрепя значими обществени каузи.", "date": "2019.12.17", "title": "„ЧЕЗ Трейд“ съдейства на „Нестле България“ да постига екологичните си цели"}
{"url": "http://www.cross.bg/frantziya-predlagat-strani-1620497.html", "text": "/КРОСС/ В документ от декември Франция и още четири страни - Португалия, Италия, Гърция и Испания, предлагат отпускането на средства от бюджета на ЕС да бъде свързано с условието съответната страна да предлага \"справедливи възнаграждения, които осигуряват приличен жизнен стандарт\", да бъде установена среда, в която профсъюзите могат да играят реална роля, както и алтернативен доход, ако работникът е принуден да прекрати кариерата си.Сайтът Euroactiv.bg разкрива два работни документа, показващи, че Франция е начело на офанзива срещу нелоялната конкуренция с ниско заплащане в страни като България.Другото предложение би задължило фирмите, които изпращат командировани работници, да плащат осигуровки, равни с тези на приемащата държава.", "date": "2019.12.17", "title": "Макрон спира фондовете на Източна Европа"}
{"url": "http://www.cross.bg/sporta-lozana-igri-1620494.html", "text": "/КРОСС/На 18 декември посланичката на Швейцария Мюриел Берсе Коен и председателката на Българския олимпийски комитет Стефка Костадинова ще бъдат домакини на специално събитие за Лозана 2020, пожелавайки успех на уникалното състезание, съчетаващо спортно съревнование, култура и образование в автентичен празник на спорта с неповторима атмосфера.Български участници в Лозана, известни български спортисти, членове на парламентарната комисия и министерството на спорта, също дипломати и медии са поканени да се присъединят на срещата в Музея на спорта в София.И разбира се, Йодли, талисманът на Лозана 2020 също ще бъде там! Зимните младежки олимпийски игри включват 8 спорта, 16 дисциплини и 81 спортни събития. В Лозана 2020 ще участват 1 880 състезатели от цял свят, включително и 18 млади българи в осем спорта.Третите Зимни младежки олимпийски игри имат амбицията да насърчат младите хора да възприемат и разпространяват положителните ценности на спорта: уважение към другите, себе си и заобикалящата ни среда; приятелство между хора и култури; самоотдаване, както и да станат посланици на спорта по света.Младите български спортисти са талантливи, включително и тези с различни умения. Ще бъде чест гост на събитието да е Велико Великов, шампион по конен спорт. Златен медалист от Спешъл олимпикс в Лос Анджелис - 2015 и Абу Даби - 2019, Велико е пример за хората с увреждания, с които страната се гордее и е по-силна.Швейцарецът Рето Зайлер, капитанът на българския национален отбор по кърлинг, който спечели сребърен медал на Европейското първенство през 2018 (Б-група), ще поздрави събитието “София желае успех на Лозана 2020!”.Това обръщение e своеобразен символ на дългогодишните българо-швейцарски спортни отношения. В далечната 1894 година Луи Айер, „швейцарецът с българско сърце“, и неколцина швейцарски учители по гимнастика пристигат в България по покана на тогавашното Министерство на просвещението, за да положат основите на модерния спорт и физическото възпитание на новата независима държава.Те въвеждат бокс, вдигане на тежести, борба и други спортни дисциплини в България. Един от тях – Шарл Шампо, е първият представител на България, който участва в първите модерни Олимпийски игри през 1896!   ", "date": "2019.12.17", "title": "Трети Зимни младежки олимпийски игри в Швейцария"}
{"url": "http://www.cross.bg/limon-legloto-vuzdyha-1620503.html", "text": "/КРОСС/ Лимоните не са просто кисел плод. Според експертите в ароматерапията те са магическа съставка, която може да провокира физическа реакция на тялото. Богати на много хранителни съставки и витамини като витамин С, витамин А и В, калций, натрий, магнезий и куп антиоксиданти, те са полезни за кожата и организма.Доказано е, че ако поставите резенчета лимон до леглото си, можете да подобрите дишането си през нощта, качеството на въздуха и съня си.Лимонът е богат на антиоксиданти и има силни антибактериални свойства. Когато се вдишва по време на сън, той подобрява процеса на дишане и също така изчиства ноздрите. Хората, страдащи от астма или проблем със синусите, трябва да поставят лимон до леглото, тъй като той отваря и белодробните пътища.Детоксикиращите свойства на лимона го правят ефективно средство за подобряване на качеството на въздуха. Според изследователите плодът изпуска мощен аромат, който прави въздуха в стаята и около леглото по-приятен.Според експертите в ароматерапията вдишването на лимонен аромат по време на сън помага да се контролира главоболие и ревматоиден артрит. Изследване, проведено в Медицинския център на Университета на Мериленд, е установило, че бременни жени, които вдишват етерично масло от лимон, чувстват по-малко безпокойство и страх в сравнение с останалите бъдещи майки.И още! Експертите в сферата на ароматерапията смятат, че лимонът стимулира производството на серотонин, което помага за регулиране на тревожността и променливото настроение. Серотонинът е хормон на щастието, който помага да поддържате добро настроение и да стоите далече от депресията.Доказано е, че лимоните регулират кръвообращението и понижават кръвното налягане.Проучване показва, че мравки, комари и други насекоми мразят миризмата на лимон и цитрусови продукти. Втриването на лимонови кори в кожата или дори поставянето им близо до възглавницата, може да ви предпази от ухапване от насекоми.", "date": "2019.12.17", "title": "Защо да държите нарязани лимони до леглото си?"}
{"url": "http://www.cross.bg/izgrazhdaneto-tzentrove-tzentrovete-1620505.html", "text": "/КРОСС/ От БСП твърдят, че изграждането на кризисни центрове за мигранти в Елхово и Любимец е съпътствано както от финансови неясноти, така и от липса на прозрачност за предназначението на тези центрове, съобщава БНР.Предстои да бъде внесено питане по казуса към министъра на вътрешните работи, обяви в Ямбол депутатът от БСП Кристиан Вигенин.Обществената поръчка за изграждането на центровете беше прекратена в средата на април. Сега тя отново е обявена, но с други параметри.\"Прави впечатление, че сумата за изграждането на тези центрове е малко по-висока, но в същото време центровете вече са два, а не три - тоест с повече пари правим по-малко\", каза Вигенин.В настоящата обществена поръчка стойността на центровете е близо 8, 34 млн. лева, като е отпаднало изграждането на центъра в Малко Търново.Неяснота има и в друга посока: \"Връзвам го в някаква степен и с поредните заявления от страна на Германия, че трябва да се направят преразпределителни бежански центрове по границите на Европейския съюз\", допълни Вигенин.Той уточни, че актуалният въпрос към вътрешния министър Младен Маринов ще бъде внесен още утре.", "date": "2019.12.17", "title": "Вигенин: Въпросите около центровете за мигранти в Елхово и Любимец остават"}
{"url": "http://www.cross.bg/filma-holivyd-voiini-1620489.html", "text": "/КРОСС/ Пъстри дроиди и имперски щурмоваци стояха редом до холивудски знаменитости на снощната световна премиера на \"Междузвездни войни: Възходът на Скайуокър\", предаде \"Ройтерс\".\"Уолт Дисни\" затвори цяла пресечка в центъра на Холивуд, за да осъществи първата публична прожекция на дългоочаквания девети филм за майстора джедай. Филмът ще стане достъпен за широката публика в четвъртък.Служители, размахващи блестящи светлинни мечове, отведоха водещите посетители, включително актьорите Марк Хамил и Дейзи Ридли, до голямата палатка, приличаща на хангар на космически кораб. Над тях висяха реплики на космически изтребители от поредицата.На събитието присъстваше и Харисън Форд, чийто персонаж Хан Соло умира във филма от 2015 г., отбелязва \"Ройтерс\". Сред известните посетители, несвързани със създаването на филма, бяха режисьорите Спайк Лий и Стивън Спилбърг.", "date": "2019.12.17", "title": "В Холивуд показаха новия епизод от \"Междузвездни войни\""}
{"url": "http://www.cross.bg/godini-zatvora-hartberg-1620490.html", "text": "/КРОСС/ Австрийските власти са осуетили заговор за серия от терористични атаки във Виена, Залцбург и в други европейски градове, подготвяни за Коледа и Нова година.В терористичната клетка участват най-малко трима мъже. Те са на възраст между 25 и 31 години, етнически чеченци. Арестувани са в края на миналата седмица.Твърди се, че други възможни цели включват градове в Германия, Франция и Люксембург.Лидерът на групата е в затвора след два опита да стигне до Сирия и да се присъедини към \"Ислямска държава\". Той е поддържал връзка с предполагаемите си съучастници по мобилен телефон, въпреки разпоредбите на затворите, които забраняват това.  От съучастниците си той е искал и помощ, за да избяга на свобода.Австрийските електронни издания публикуват подробности за тримата чеченци. Основният заподозрян е 24-годишния лидер на групата, който от затвора в Хартберг, намиращ се недалеч от Виена, е поддържал контакт с другите двама свои сънародници, които в момента са следствени във Винер Нойщадт, град в близост с Хартберг.Планът на основния заподозрян е бил да избяга от затвора в Хартберг, за да извърши атентатите. Междувременно той е преместен в друг затвор с по-строг режим. По данни на австрийската информационна агенция АПА първият атентат е бил заплануван на най-големия базар пред кметството или на също много посещавания базар около катедралата Свети Стефан. Последващи атентати са били запланувани в Залцбург, Германия, Франция и Люксембург.Организаторът на терористичните действия е осъждан ефективно два пъти за участие в терористическите милиции \"Ислямска държава\".Първата си присъда е получил през 2015 г., тъй като заедно с майка си и с жена си е искал да се присъедини към терористичните милиции в Сирия.Случайно тримата са били открити от турски полицай и са върнати в Австрия. На съдебното заседание жената се е появила изцяло забулена и едва след разрешение на съпруга е разкрила лицето си. Чеченецът е осъден на две години затвор, но е пуснат преждевременно условно, въпреки, че е станало известно как е вербувал съзатворниците си и е успял да убеди един полски католик да приеме исляма.Месеци по-късно при нов опит да замине за Сирия служител на виенското летище открива, че пътникът е с фалшив паспорт. Следва повторна присъда две години ефективно, към които се прибавя и условната година от първата присъда.Двамата предполагаеми съучастници на 25 и 31 години са били включени в бягството от затвора и извършване на атентатите. Ссрещу двамата се води следствие.Анонимно съобщение е насочило вниманието на службите за сигурност и за защита на конституцията към тримата мъже.След прослушване на телефонни разговори и наблюдение подозренията се затвърждават, което води до арест на двамата съучастници.Полицията е проследила постоянните контакти между тримата дори след като 24-годишният е бил преместен в Хартберг, където е била забранена комуникация с външния свят посредством мобилен телефон.Адвокатът на 31-годишния съучастник е заявил, че неговият клиент няма нищо общо с терористичните милиции и че има данни за разследване и срещу други лица. Защитникът на другия съучастник е подчертал, че неговият клиент е водил единствено частни разговори с намиращия се в затвора в Хартберг чеченец. Освен това не е имало никаква подготовка за предстоящи атентати, е добавил адвокатът.Австрия досега беше пощадена от големите терористични атаки, които засегнаха други европейски страни, през последните години.Сравнително голям брой австрийски граждани обаче заминаха за чужбина, за да участват в групировки, отбелязват агенциите.", "date": "2019.12.17", "title": " Осуетиха серия от атентати на коледни базари в Европа"}
{"url": "http://www.cross.bg/pravitelstva-gradovete-standarti-1620491.html", "text": "/КРОСС/ Европейският съюз трябва да заобиколи националните правителства, които пренебрегват демократичните стандарти и да взаимодействат директно с общините, които могат да извършат „чудеса“ в сфери като климатичните промени. Около това мнение се обединиха вчера кметовете на столиците на страните от Вишеградската четворка - Полша, Словакия Унгария и Чехия, предаде Ройтерс.ЕС ги обвиняван, особено Полша и Унгария в ерозия на върховенството на закона през последните години и заплаши да прекрати правото на глас на двете източноевропейски страни членки.При стартирането на новия алианс днес, насочен към осигуряване на повече преки евросубсидии, кметовете на Братислава, Будапеща, Варшава и Прага заявиха, че могат да изразходват средствата по-ефективно от своите правителства, доминирани предимно от евроскептични националисти.„Въпросът е дали Европа може да излезе извън сянката си и да прави проекти директно“, заяви Гергей Карачон, либерал, чиято победа на кметските избори в Будапеща през октомври удари по доминацията на премиера националист Виктор Орбан.Според някои страни членки изразходването на еврофондове за инфраструктура и други проекти трябва да зависи от спазването на демократичните стандарти и върховенството на закона. Правителството на Орбан и управляващите консервативни националисти в Полша са обвинявани, че не се придържат към тези стандарти, а те на свой ред отричат това.Кметовете на столиците казват, че популистки правителства често са използвали еврофондове да укрепят позициите си и да обогатят приятелите си, поради което спешно е нужно помощта за развитие да отива пряко в градовете, където често са концентрирани най-належащите социални и екопроблеми.Според кмета на Варшава Рафал Тшасковски градовете създават непропорционален дял от БВП на страните, но имат и по-сериозен екологичен отпечатък.„Трябва да отделим пари за по-бедните региони, за да ни настигнат, но градовете са и двигатели на ръст“, каза той.Карачон, Тшасковски, кметът на Прага Зденек Хриб и кметът на Братислава Матуш Вало се събраха в Централноевропейския университет – учебната институция, която до голяма степен се пренесе във Виена след натиск от страна на Орбан. ", "date": "2019.12.17", "title": "Кметове от Вишеградската четворка в общ фронт срещу управляващите популисти"}
{"url": "http://www.cross.bg/korneliya-poseti-ninova-1620495.html", "text": "/КРОСС/ Председателят на БСП Корнелия Нинова ще посети с. Яворец, община Габрово, където ще се срещне с кмета и жители на селото.Местните хора са притеснени от инвестиционно намерение, с което се цели да се разшири дейността на завод за преработване на отпадъци. Срещата е насрочена за 11.30 ч. в кметството.", "date": "2019.12.17", "title": "Корнелия Нинова ще посети с. Яворец, община Габрово"}
{"url": "http://www.cross.bg/nova-instagram-potrebitelite-1620526.html", "text": "/КРОСС/ Instagram въвежда нова функция, която съвсем скоро ще помага на хората да забелязват нередните неща в постовете си, а именно наличието на обидни думи в описанието под дадена снимка или видео.\"Започвайки от днес, добавяме нова приставка към платформата, която ще известява хората, когато описанията на техните публикации съдържат нещо обидно и ще им даде шанс да спрат и да обмислят думите си преди да ги публикуват\", обявяват от компанията.При използването на думи, които изкуственият интелект на компанията припознае като сходни до тези, които по принцип се докладват за спам или злоупотреба, всеки ще има възможността да промени текста си преди да публикува съответния кадър в платформата.След като част от потребителите вече не могат да виждат харесванията на останалите, това е следващата глобална промяна, която социалната мрежа предприема в борбата с кибертормоза. Instagram се надява, че тази нова възможност на приложението ще даде стимул на повече хора да осмислят написаното и да станат част от една по-здрава и комуникативно отговорна среда, каквато се предполага да бъдат социалните мрежи. ", "date": "2019.12.17", "title": "Instagram въвежда нова функция в борбата с кибертормоза"}
{"url": "http://www.cross.bg/vuzdyh-vuzdyha-prechistvatelite-1620532.html", "text": "/КРОСС/ Пречиствателят е уред, който премахва определени замърсители от въздуха и подобрява качеството на въздуха в помещението. Най-често се използват в домове и офиси и са полезни за хора, които страдат от алергии, астма, химическа чувствителност и други симптоми, свързани с дихателната система.Съвременните домове са изградени така, че да бъдат енергийно ефективни и да задържат въздуха вътре. Въпреки че това е чудесно за намаляване на вашите сметки за енергия, не позволява на дома да „диша“. Замърсители като прах, плесен, домашен любимец и тютюнев дим след това се залавят и рециркулират на закрито, вместо да бъдат освобождавани навън по естествен начин.Пречиствателят за въздух извежда замърсен въздух от дадено пространство и го прекарва през няколко слоя филтриращи устройства. Частиците, алергените и замърсителите се улавят във филтрите и пречистеният въздух циркулира обратно в помещението.Шумът от пречиствателите за въздух е сравними със звука от вентилатор. Повечето пречистватели на въздух имат многобройни скорости, като най-високата настройка може да бъде сравнена с нивото на нормален разговор.За оптимални резултати, пречиствателят трябва да работи непрекъснато. Когато е изключен, замърсяването на въздуха в помещението се връща в нездравословни нива. Можете също да следите нивата на замърсяване през приложението и да го включвате, когато се увеличават.Препоръчително е да бъде поставен в стаята, в която прекарвате най-голямата част от времето си. Вече има и ново поколение пречистватели, които пречистват въздуха в цялото помищение, независимо къде са поставени. Такива са пречиствателите на . Големият вариант почиства помещени до 91кв.м.Пречиствателите на въздух с висока ефективност обикновено използват минимално количество електроенергия, тъй като са проектирани да пестят. Моделите от серията  са сертифицирани по ENERGY STAR. Проектирани са да пестят енергия, без да се нарушава ефективността. Според Американската агенция за опазване на околната среда, пречиствателите на въздух със сертификат ENERGY STAR са с 40 % по-енергийно ефективни от стандартните модели, спестявайки на потребителите около 225 киловатчаса годишно.", "date": "2019.12.17", "title": "7 често задавани въпроса за пречиствателите за въздух…"}
{"url": "http://www.cross.bg/zhyrnalisti-godina-ybiiistva-1620498.html", "text": "/КРОСС/ Изминаваща година е била фатална за живота на 49 журналисти по света. Толкова са убитите представители на медиите през годината, показва доклад на „Репортери без граници“. Повечето от загиналите са отразявали военните конфликти в Йемен, Сирия и Афганистан, но има и такива, станали жертва на поръчкови убийства в демократични държави.Журналистиката остава опасна професия, а смъртта на журналисти е на „исторически нива“ в световен мащаб, пише в доклада на базираната в Париж организация.През последните две десетилетия, средно 80 журналисти бяха загиваха всяка година.Директорът на „Репортери без граници“ Кристоф Делоар припомни, че убийствата на журналисти в държави, в които не се води война, остават притеснително много.Такава държава е Мексико, където са били убити 10 журналисти през 2019 година. Латинска Америка стана толкова опасна, колкото Близкия Изток. Общо 14 журналисти са били убити там, казва Делоар.Той отбеляза, че в конфликтните зони загиват по-малко колеги, но напоследък много репортери стават жертва на поръчкови убийства в демократични държави.А това е истинска заплаха за демокрацията. Расте и броят на тези, които са в затвора. През 2019 година в затвора са влезли 389 журналисти, което е ръст с 12 процента спрямо предишната година.Общо 57 журналисти по света са държани като заложници в момента, предимно в Сирия, Ирак, Йемен и Украйна.", "date": "2019.12.17", "title": "Все повече журналисти стават жертва на поръчкови убийства"}
{"url": "http://www.cross.bg/lager-palatkoviya-bolnitzite-1620493.html", "text": "/КРОСС/ Това стана ясно, след като приключи дългата над два часа среща на медицинските сестри и премиера Бойко Борисов.Сестрите са поискали отново 950 лв. заплати, а премиерът се е ангажирал там, където болниците не могат да достигнат желания размер, държавата да помогне.Те са се договорили да започнат засилени проверки в болниците за нарушения, информация за каквито те изнесоха пред него. В проверките ще участват МВР, БОП, Икономическа полиция.", "date": "2019.12.17", "title": "Медицинските сестри след срещата с Борисов: Ще решаваме тепърва дали да вдигнем палатковия лагер"}
{"url": "http://www.cross.bg/konstitytziyata-prezidentut-vuvede-1620535.html", "text": "/КРОСС/ Има ли системен проблем поради противоречив, неправилен прочит на Конституцията, който да води до остър дефицит на справедливост в нашето общество? Успя ли проектът, заложен в Конституцията, да изгради демократична, правова и социална държава и има ли защитни механизми срещу погазването на разделението на властите и срещу авторитарен произвол? Тези и още въпроси постави президентът Румен Радев на срещата си днес с Правния съвет към президента и с представители на академичната общност. Това бе първата от поредицата срещи, които държавният глава инициира във връзка с необходимостта от промени в Конституцията.Румен Радев припомни мотивите си за организаренота на широк дебат за конституционния модел на българската Прокуратура в съдебната власт. Тук очаквам да чуя вашето мнение по широк кръг от въпроси. Най-належащият е вашето мнение за предложения законопроект от Министерския съвет, доколко според вас той е целесъобразен, ефективен, има ли противоречия с Конституцията, ще може ли предложеният модел да работи рационално, обърна се президентът към участниците в срещата.И допълни, че би желал да разшири дебата в по-широк обхват - за структурата и ефективността на ВСС, самият модел на прокуратурата, самият модел на Съдебната власт. Защото, вие знаете по-добре от мен, от пет поправки в Конституцията четири са в Глава „Съдебна власт“. За да се събираме пак днес, хубаво е да има един анализ, доколко ефективно с тези поправки днес функционира съдебната власт, продължи Радев.Той поиска в дебата да се включи и въпросът за правата на гражданите - как можем да ги засилим, как можем да засилим тяхното участие, контрола върху управлението, върху обществените процеси, още в обръщението си към парламента споменах за евентуалното въвеждане на индивидуалната конституционна жалба в нашата Конституция.Искам да бъда много правилно разбран. Върху Българската конституция не може да се посяга и не бива да се посяга произволно, подчерта президентът. Той бе категоричен, че това е една демократична Конституция, една от първите в посткомунистическия период в цяла Източна Европа. Тази Конституция въведе демократичните принципи, въведе разделението на властите, въведе правата на гражданите, въведе устройството и функционирането на една демократична държава наред с ограниченията на обхвата на нейната дейност, допълни Радев.Но постави на масата и проблемните въпроси: \"Има ли в Конституцията достатъчно защитни механизми срещу погазването на разделението на властите и срещу авторитарен произвол? Имаме ли системен проблем поради противоречив, неправилен прочит на Конституцията, който да води до остър дефицит на справедливост в нашето общество? И ако има такъв – какви са причините, имаме ли системен проблем? Затова оттук произтича и самият дебат, който искам да отворим. Първо – трябва ли изобщо да обсъждаме някакви промени в Конституцията на Република България? Ако обсъждаме – защо и в какъв обхват?\".Аз лично, като държавен глава, съм отговорен към всички тези въпроси, защото те са на дневен ред на нашето общество и те искат отговор. Затова е и моята първа среща с вас, за да можем да дебатираме свободно по тези теми, които стоят на дневен ред, уточни президентът. И подчерта, че това за него е фундаментален въпрос, от който зависи дали България ще се развива като модерна демократична европейска държава, дали ще гарантираме истинско върховенство на закона, истинско разделение на властите и истински права на българските граждани за тяхното достойно бъдеще.", "date": "2019.12.17", "title": "Президентът: Гарантира ли Конституцията справедливост в нашето общество?"}
{"url": "http://www.cross.bg/neli-petkova-kalev-1620531.html", "text": "/КРОСС/ За коледните и новогодишни празници, Нели Петкова и Виктор Калев решиха да зарадват своите почитатели със специално празнично видео към първата им дуетна песен “Тук до мен”. \n\t\t\t\t\t Лиричната балада придоби огромна популярност.Според двамата артисти успехът на “Тук до мен” се дължи на темата на песента - за силата на истинската и споделена любов.Нели Петкова и Виктор Калев пожелават на всички светли и радостни празнични дни, изпълнени със здраве, обич, усмивки, топлина, незабравими изживявания, сбъднати очаквания и коледни чудеса!Нели Петкова и Виктор Калев ще изпълнят на живо “Тук до мен” в последното за тази година издание на моноспектакъла “Грамофонът” на 28.12.2019 в Драматичния театър “Сълза и смях”.", "date": "2019.12.17", "title": "Нели Петкова и Виктор Калев с празнично видео (Видео)"}
{"url": "http://www.cross.bg/dvama-nared-zaginalite-1620530.html", "text": "/КРОСС/  На площадка „Радиана”, където е станала аварията, се строи хранилище за ниско- и средноактивни радиоактивни отпадъци. Възложител на обекта е Държавната фирма „Радиоактивни отпадъци”. Изпълнител е германо-български консорциум „Национално хранилище за радиоактивни отпадъци“. Упражнява се строг контрол. От държавата. Всичко това показва, че няма как да станат грешки, затова никой от изброените няма вина. Все едно да има вина евродепутатът Ангел Джамбазки, че е пил, а след това подкарал кола. Също като него и контролиращите площадката „Радиана“ са се държали много възпитано и са оказвали съдействие. Пожарникари и спасителни екипи са извършили истински подвиг в мирно време. Благодарение на техните самоотвержени действия загиналите са само двама. Ранените също са само двама. Прокуратурата е заета със смяна на караула: Цацаров сдава, а Гешев приема. Поста сдадох! Поста приех! С инцидента ще се заемат по-късно, макар всичко да е ясно: виновни са работниците, които вероятно не са спазили мерките за безопасност. Или при заваръчни работи нещо е станало… Е, първо ще има разследване няколко месеца, после ще има второ разследване и така, докато риданията на близките на загиналите заглъхнат. В централата всичко е наред, защото трябва да бъде наред. И защото ще идват американски специалисти да се запознаят с разни неща. Ако се наложи, може да се окаже, че руски шпиони са причинили аварията, за да ни направят мръсно пред американците. Това го има в картите. Геополитическите карти. Нито една медия да не пита, дали загиналите и ранените са участвали в естрадния видеоклип послучай 45-годишнината от пускането на АЕЦ „Козлодуй“. Онова беше обществено-рекламно мероприятие за повишаване самочувствието на атом-козлодуйците, а случилото се на площадката за радио-активни отпадъци е производствен инцидент. Ще има комисия, тя ще напише доклад и т.н. МВР, ДАНС и всички останали служби са заети с по-важни неща. НСО също. А Отряд 28 чака нов самолет. Може точно печалбите от АЕЦ „Козлодуй“ да осигурят нужните 60-70 милиона. То е като да търкаш картончета, само дето тези на властта винаги печелят джакпота… И стига се дрънкали, че нещо в централата и ръководството не е наред. И в Чернобилската АЕЦ имаше авария, пък ей на – живи сме и сега четете тези редове. Радвайте се.Да припомним: на 20 ноември е проведено мащабно учение „Защита 2019“ целта на което е да се тренират действия за предпазване от аварии и действия при такива. Учението продължило два дни, след което главният секретар на МВР главен комисар Ивайло Иванов казал: От видяното в Националния щаб в София и на терен смятам, че държавата е готова да действа в такава ситуация. Впечатлен съм от възможностите и техниката, с които разполагаме.Ивайло е впечатлен! Но не казва нищо за превенцията и надзора. Дали са успели да го впечатлят и жертвите?А една журналистка от Нова на Домусчиев пита, защо не я пускат на площадката, където е аварията. Отговорете на женицата, бе хора. Щото тя иска да е в окото на бурята...Ей такива работи в татковината. *Източник: ", "date": "2019.12.17", "title": "Станала беля в АЕЦ „Козлодуй“, но не като в Чернобил и Фукушима, к'во толкова?"}
{"url": "http://www.cross.bg/sili-voenni-yuldashev-1620500.html", "text": "/КРОСС/ Военноморските сили на Русия и Сирия започнаха съвместни военни маневри в Средиземно море, съобщава \"Спутник\".Ръководителят на учението - руският контраадмирал Александър Юлдашев, поясни, че ще се упражняват различни тактически ситуации.\"Тактическите морски отряди на руските и сирийските военноморски сили ще извършат в морето няколко артилерийски изстрела и ще изпълнят различни маневри. На суша военните ще упражняват неутрализирането на дронове и на незаконни въоръжени групи\", обясни Юлдашев.В ученията ще участват военни кораби и самолети.Юлдашев посочи, че целта на маневрите е да подобри координацията между въоръжените сили на двете страни в борбата срещу международния тероризъм.", "date": "2019.12.17", "title": "Русия и Сирия започват съвместни военни учения в Средиземно море"}
{"url": "http://www.cross.bg/yankov-brexit-edno-1620501.html", "text": "/КРОСС/ Великобритания след Brexit ще на едно по-хубаво място. Това е държава, която е показала във вековете, че знае как да защитава собствените си интереси. Това каза Никола Янков, управляващ партньор и председател на Съвета на директорите на Expat capital, в предаването „Светът е бизнес“ с водещ Ивайло Лаков.Според Янков търговско споразумение до края на преходния период между Лондон и Брюксел ще бъде договорено, а ролята на Лондонското Сити ще остане непроменена.Янков обаче смята, че България, за разлика от Великобритания, трябва да се стреми към намиране на мястото си в европейското ядро.По думите на Янков страната ни изпраща добра фискална година, проблематичните фактори са липсата на реформи и натрупването на дългове в държавните предприятия. Той прогнозира препоръка за членство на България в ERM II от страна на Европейската централна банка.Друга тема, на която гостът се спря, е постигнатото търговско споразумение между САЩ и Китай на първа фаза. По негово мнение обаче това не променя цялостната картина, защото Щатите продължават да атакуват Китай по всякакъв начин, включително и чрез своите западни съюзници.„Сделката (между Вашингтон и Пекин) по-скоро е жест към американските фермери, които са основните избиратели на президента Доналд Тръмп“, отбеляза финансистът.", "date": "2019.12.17", "title": "Експерт: Великобритания ще е на едно по-хубаво място след Brexit"}
{"url": "http://www.cross.bg/lalova-ivet-zhena-1620499.html", "text": "/КРОСС/ Няма и месец, откакто на Ивет Лалова ѝ се наложи да захвърли настрана спортния екип и шпайковете в полза на елегантното облекло и обувките на висок ток, за да присъства на церемонията по връчването на наградите АБАФ в съседна Сърбия. Сега обаче най-бързата бяла жена на планетата отново демонстрира безупречен стил на още едно официално събитие.Спортистката беше избрана за \"Атлет на България\" за 2019 г. в традиционната анкета на сп. \"Атлетика\", приз, който тя получи за 5-ти път в своята кариера, като сега спечели статуетката с общо 309 точки от вота.Великият Карл Лагерфелд е казал: \"Една жена никога не е прекалено облечена или недостатъчно облечена с малка черна рокля\" и е бил напълно прав, като за думите му свидетелства тоалетът на Лалова. За специалната вечер тя избра рокля с дължина над коляното и презрамки през врата.Дрехата, която тя бе съчетала с обувки на висок ток, подчертаваше перфектната форма на тялото ѝ.Тя бе оставила дългата си коса да се спуска свободно върху раменете ѝ, а единствените аксесоари, на които бе заложила, бяха чифт деликатни обеци, кореспондиращи с нежното колие с блестящ камък на шията ѝ.До нея неотлъчно бе и съпругът ѝ Симоне Колио, който носеше класически черен костюм, а под него бе облякъл блуза с яка тип поло в същия цвят.\"\", написа любимият на Ивет към тяхна снимка от наградите, която публикува в официалната си Инстаграм страница.Съвсем наскоро те бяха на романтична почивка в остров Корфу, който посетиха веднага след визитата си в западната ни съседка. Двамата се върнаха от там със слънчев загар и широки усмивки.\"\", заяви Лалова на събитието, а в свое интервю допълни, че тази награда означава повече от всяка друга, която е получавала, защото изминалата година е била наистина прекрасна за нея.Тя каза, че в момента усилено работи, за да покаже най-доброто от себе си през 2020, когато ще се състезава на Олимпиадата в Токио.", "date": "2019.12.17", "title": "Ивет Лалова – лицето на българския спорт на високи токчета"}
{"url": "http://www.cross.bg/tema-smurtta-dvama-1620478.html", "text": "/КРОСС/  След трагедията в Козлодуй: какви са причините за инцидента, довел до смъртта на двама работници? Цената на водата и водната криза в Пернишко - позицията на регулатора; 2019-та в рейтинги - последните социологически данни на Алфа Рисърч;Директно от Подгорица: версии след взрива близо до българското посолство; София, Скопие и езикът - съпредседателят на съвместната комисия проф. Ангел Димитров; Какви са причините за инцидента, довел до смъртта на двама работници в Козлодуй?; Директно от АЕЦ „Козлодуй\" - Ясна ли е причината за инцидента, довел до смъртта на двама строителни работници?;  Какви са реакциите на хората от варненското село Бозвелийско след решението на съда да касира изборите за кмет?; Пада ли доверието в политическите лидери и каква е равносметката на българите за отминаващата 2019 г.?; Начало на консултациите при президента. Необходими ли са промени в конституцията? Коментар на проф. Пламен Киров;След инцидентите с ученици на пътя: Как ще се променят училищните програми за безопасност на движението?; „Под игото\" като комикс: Как романът на Иван Вазов е пресъздаден от френския художник Жак Наре?;    ", "date": "2019.12.17", "title": "Теми и гости в сутрешните блокове на телевизиите на 17 декември"}
{"url": "http://www.cross.bg/chasa-zala-provede-1620479.html", "text": "/КРОСС/ От 09.00 в Новата конферентна зала на СУ „Св. Климент Охридски“ ще се състои конференция на тема “Жените и репресивните режими на 20ти век: идеологии, политики и съпротиви“.От 10.00 часа в Българска търговско-промишлена палата, ще се проведе международната конференция „Устойчиво развитие и бизнес в България и Европа“.Oт 11.00 часа в централата на Държавно предприятие „Радиоактивни отпадъци” на бул. “Г. М. Димитров” 52 A, в залата на първия етаж, изпълнителният директор на предприятието Дилян Петров ще даде брифинг за медиите във връзка с инцидента на строителната площадка „Радиана“ в Козлодуй.От 11.00 часа в зала 5 на петия етаж на Столична община ще бъде представена Стратегията за дигитална трансформация на София на Столична община. Ще участват кмета Йорданка Фандъкова, председателят на СОС Елен Герджиков, изпълнителният директор на Агенцията Владимир Данаилов, представители на Европейската инвестиционна банка, партньори от IT сектора.От 11.00 часа в Зала 6 на НДК ще се проведе церемонията „Полицай на годината 2019 г.“От 11.00 часа в Централния военен клуб министърът на отбраната Красимир Каракачанов ще награди структурите, участвали в националната информационна кампания „Бъди войник“.От 11.00 часа в Аулата в Ректората, проф. Марк Гелер ще бъде удостоен с почетното звание „доктор хонорис кауза“ на Софийския университет „Св. Климент Охридски“.От 11.00 часа в София Тех Парк, сграда Лаборатории, зала 125, ще се проведе пресконференция, на която ръководството на „София Тех Парк“ АД ще отчете изпълнението на дейностите по проект „Научно-технологичен парк“-Фаза 2.От 11.30 часа в зала „Триадица“ на Гранд хотел София председателят на БЧК акад. Христо Григоров ще награди членовете на мрежата с най-голям принос през годините. Специален музикален поздрав към всички гости ще отправят децата от СУ „Христо Ботев“ в гр. Драгоман, които и през тази година получават безплатен обяд в училище.Oт 12.00 часа в Мраморното фоайе Столичната библиотека вицепрезидентът Илияна Йотова ще участва в церемонията по връчването на годишните награди на библиотеката.От 12.30 часа в централата на ПП АБВ на улица „Врабча“-23, ще се проведе пресконференция.От 14.00 часа, в СГС 25 състав, ще гледа дело НОХД № 5781/2018 г. срещу Румен Сергиев, обвинен за укриване на данъци в особено големи размери.От 14.30 часа в зала „Договори“ на Министерството на външните работи вицепремиерът и министър на външните работи Екатерина Захариева ще валидира юбилейна пощенска марка по повод 70-ата годишнина от установяване на дипломатически отношения между Република България и Китайската народна република.От 15.30 часа в галерия „УниАРТ“ на НБУ ще бъде представена изложбата „Възрожденски щампи“.От 18.00 часа в зала „Витоша“, хотел „Маринела“, ще се проведат годишните награди за културно-историческо наследство „Чудесата на България 2019“.От 18.00 часа в СГХГ ще бъде открита последната за 2019 година изложба: \"Галерия на 6-те.120 години от рождението на Дечко Узунов\".От 18.00 часа в Изложбена зала \"2019\" на ул. \"Гладстон\" №32 ще бъде открита изложбата \"100 на 100 пловдивчани\" на куратора Костадин Отонов.От 19.00 часа в зала „Скаптопара“ , където ще се състои традиционната церемония по награждаване на „Спортист на годината“ на Община Благоевград за 2019 година.От 11.00 часа Етнографският музей ще бъде посетен от малките коледари на СУ \"Епископ Константин Преславски\" - гр. Бургас.От 12.00 часа в ПГРЕ \"Г. С. Раковски\", ще се проведе благотворителен коледен базар \"Деца помагат на деца\".От 16.00 часа в зала „Петя Дубарова“ на Културен център „Морско казино“ ще се проведе Национален конкурс за православна поезия и проза „Рождество на Спасителя“.От 18.00 часа в зала \"Петя Дубарова\" на Културен център \"Морско казино\", школите и студията към читалище \"Св. Св. Кирил и Методий 1985\" ще се представят с голям коледен концертспектакъл.От 11.00 часа в конферентната зала на Областния информационен център ще се проведе работна среща с медиите за представяне на резултатите от дейността на центъра през 2019 година.От 15.00 часа на втория етаж в сградата на Общината ще бъде представена „От Коледа до Васильовден“ – изложба на сурвакници.От 17.00 часа в Изложбени зали „Рафаел Михайлов “ ще бъде открита „Натални рисунки“ – изложба на Костадин Млячков.От 17.30 часа в голяма зала на Общината започва „Заедно на Рождество“ – Коледен концерт на студио „Елита“. От 19.00 часа в МДТ „Константин Кисимов“ започва Коледен концерт на учениците от Средно училище „Емилиян Станев“.От 10.30 часа в заседателната зала на пл. „Бдинци“ № 2 екипът на Областния информационен център ще проведе среща на тема „Възможности за финансиране от ЕСИФ“.От 12.00 часа кметът на Община Видин д-р Цветан Ценков ще бъде гост на 100-годишния юбилей на ОУ „Св. Климент Орхридски“. Тържеството ще се състои в музей „Кръстата казарма“.От 17.00 часа в ресторант „Класик“, д-р Цветан Ценков ще присъства на Церемонията по награждаване на 10-те най-добри спортисти и треньор на 2019 г.От 18.30 часа в спортна зала „Фестивална“ започва благотворителният концерт-спектакъл „Шоу без име“ на Нешка Робева, с участието на Симфониета.От 10.00 часа в Заседателната зала на Общината ще се проведе пресконференция с кмета на Враца Калин Каменов.От 17.00 часа в Младежкия дом ще бъде открита изложба по повод 40 години Младежки дом.От 18.00 часа ще започне празничен концерт в рамките на празничната програма по повод 40- та годишнина на Младежкия дом.От 18.00 часа в НЧ \"Напредък - 1869\" започва празничен коледен концерт с участието на: ФА \"Сидер войвода\", Танцов фолклорен клуб \"Балканика\", Детсик танцов фолклорен състав и клас за народно пеене при читалището.От 18.00 часа в „Неврокоп арена“ ще се състои откриване на коледен турнир по футбол „Купата на Гоце Делчев“ 2019 в памет на Атанас Мълчанков.От 16.30 часа в Бизнес-залата на Общината, кметът на Добрич Йордан Йорданов Ви кани на среща по повод изминалата 2019 г.От 10.30 ч. в зала \"Струма\" на Областната администрация ще се проведе заседание на Областния съвет за правата на хората с увреждания.От 09.15 часа в зала 2 на Районния съд ще се проведе заседание по делото срещу Кристиян К., обвинен, че е спомогнал на Антония Л., да избегне наказателно преследване, без да се е споразумял с нея преди да е извършила самото престъпление, като заявил пред органите на МВР, че той е управлявал лек автомобил „Мазда“, модел „СХ -5“ след катастрофа.От 10.00 часа в зала 1 на Окръжния съд ще се проведе заседание по делото срещу Димитър Х., обвинен, че при управление на лек автомобил е нарушил правилата за движение, като по непредпазливост е причинил смъртта на велосипедист.От 10.00 часа в зала 1 на Апелативния съд ще се проведе заседание по делото, с което В. К., обвинен в убийството на родителите си, обжалва доживотната си присъда.От 11.00 часа в заседателната зала на Общината ще се проведе пресконференция с участието на тема „Културна програма на Община Пловдив за коледните и новогодишни празници и церемония по връчване на щафетата на следващата Европейска столица на културата“.В 11.00 часа в 6-а аудитория на Ректората на Пловдивския университет „Паисий Хилендарски“ ще се проведе научна конференция, на която ще бъде представено проучване за стреса при педагогическите специалисти.От 18.00 часа в зала \"2019\" на ул. \"Гладстон\" ще бъде представена изложбата \"100 на 100 пловдивчани\" на куратора Костадин Отонов.От 18.00 часа в зала „Съединение” на площад „Съединение” 1 ще се проведе рождественски концерт.До 20 декември във фоайето на ПБНЧ „Еленка и Кирил Д. Аврамови – 1856“ се провежда Коледен благотворителен базар.От 10.00 часа в СПГ „Алеко Константинов“ ще се проведе Коледно кулинарно състезание за децата от детските градини с учители, родители и ученици от СПГ „Алеко Константинов“.От 10.00 часа в Детския отдел на Градска библиотека започва „Коледуване“ с участието на деца от 4-та група при ДГ „Васил Левски“.От 11.00 часа в Детския отдел на Градска библиотека ще бъде представена„Бяла приказка“ с участието на ученици от 3-ти „В“ клас при СУ „Николай Катранов“.От 18.30 часа в салона на ПБНЧ „Еленка и Кирил Д. Аврамови – 1856“ Симфониета – Враца представя „Коледна приказка”, разказана от актрисата Деляна Хаджиянкова и солистите Валентина Корчакова, Марио Николов и др. Диригент: Христо Павлов. Спектакъл с коледни песни от цял свят. Вход с билети от касата на читалището.От 18.00 часа в Художествена галерия ще бъде представена пътуващата изложба на Второто международно триенале „Духът на акварела“.От 1000 часа в Областна администрация, ще се състои откриването на традиционния благотворителен базар, организиран от Областния управител Стефка Здравкова.От 10.00 часа в зала 203 на Общината кметът Любомир Христов ще даде последен за годината брифинг.", "date": "2019.12.17", "title": "Предстоящи събития в страната за 17 декември"}
{"url": "http://www.cross.bg/kazichene-tezhka-katastrofa-1620480.html", "text": "/КРОСС/ Тежка катастрофа е станала тази сутрин около 5:30 часа на Околовръстен път при Казичене посока Ботевградско шосе.Ударили са се два камиона, а по първоначални данни няма сериозно пострадали. Движението се пренасочва през Казичене - Кривина, съобщават от АПИ.", "date": "2019.12.17", "title": "Тежка катастрофа на Околовръстния път на София"}
{"url": "http://www.cross.bg/rodeni-na-dekemvri-1620481.html", "text": "/КРОСС/ , актриса;, режисьор;, посланик в Италия, бивш служебен премиер;, директор на Театър „Българска армия\";, директор на Институт по полимери към БАН;, министър на здравеопазването в периода 7 ноември 2014 - 27 януари 2017 година; ", "date": "2019.12.17", "title": "Родени на 17 декември"}
{"url": "http://www.cross.bg/prodanov-hristo-mnenie-1620483.html", "text": "/КРОСС/ „Всеки социалист може да се кандидатира на изборите за председател на БСП. За първи път цялата партия ще изкаже своето мнение. Това ще бъде доказателство, че БСП не е разделена”. Това заяви пред Нова телевизия зам.-председателят на ПГ на \"БСП за България\" Христо Проданов. Той изрази мнение, че Корнелия Нинова няма алтернатива като лидер на социалистите.„Различното виждане не значи разцепление. В БСП за разлика от доста от останалите партии в България, различното мнение не е забранено. Напротив, то винаги се чува. На събранието на парламентарната група решихме, че ако някой е за избирането на Цацаров за шеф на КПКОНПИ да заяви тази си позиция на парламентарната трибуна”, коментира Проданов.Социалистът обясни, че парламентарната групата е единна и това се е видяло и по време на гласуването на бюджета за 2020г.Той подчерта, че БСП не е променила своята позиция и продължава да смята, че председател на тази комисия трябва да бъде избиран от институция, която е отдалечена от изпълнителната власт.„Сегашната ситуацияпроверяваният да си назначи проверяващ не е ефективна”, каза народният представител.„Президентът цитира доклади на не една и две световни и европейски институции и организации, които казват какво е икономическото и социалното положение в България. Това, че премиерът иска да представи тези данни по друг начин е негов проблем”.Така Проданов коментира атаките на премиера Борисов срещу президента Румен Радев. „Българската икономика е стабилно на последно място в Европейския съюз. В момента ние сме изоставащи, а не догонващи всички други държави в ЕС. Пример е Румъния - преди 10 години ние бяхме против да ни обвързват с румънците, защото те бяха доста по-назад от нас. Сега и Румъния ни изпревари и финансово, и икономически”, завърши Христо Проданов.", "date": "2019.12.17", "title": "Христо Проданов : За първи път всички членове на БСП ще изберат лидера си"}
{"url": "http://www.cross.bg/katastrofa-na-trakiya-blokira-dvizhenieto-okolo-vakarel-1620484.html", "text": "/КРОСС/ Катастрофа затвори АМ „Тракия” в посока Бургас около Вакарел. По информация на АПИ инцидентът е станала в 5.30 часа на 19-ти км от магистралата. Трафикът се пренасочва през Равно поле.От пресцентъра на МВР съобщиха за NOVA, че става въпрос за катастрофа между два тира без сериозно пострадали.  ", "date": "2019.12.17", "title": "Катастрофа на „Тракия” блокира движението около Вакарел"}
{"url": "http://www.cross.bg/intzidenta-dvama-rabotnitzi-1620485.html", "text": "/КРОСС/ Очакват се подробности за причините за инцидента на площадката за радиоактивни отпадъци в Козлодуй, при който вчера загинаха двама работници.Площадката е в етап на изграждане. При инцидента част от арматурата пада върху строителните работници.На място загиват двама от тях, други двама са ранени. Единият е настанен в Плевенската болница и му предстои операция. Той е с фрактури на двете бедра, има и счупени ребра. Другият работник е освободен за домашно лечение.Днес брифинг ще даде изпълнителният директор на Държавно предприятие „Радиоактивни отпадъци“. То е възложител на обекта, а изпълнител е германо-български консорциум. Очаква се Инспекцията по труда да каже спазени ли са всички мерки за безопасност.", "date": "2019.12.17", "title": "Очакват се нови подробности за инцидента на площадката в Козлодуй"}
{"url": "http://www.cross.bg/voda-sofiiiska-chasa-1620486.html", "text": "/КРОСС/ Във вторник заради реконструкция на уличен водопровод на ул. „Димитър Тошков“ с. Локорско, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:ул. „Веско Веселинов“, ул. „Славе Турчов“, ул. „Христо Витков“, ул. „Илия Манов“, ул. „Благой Гердин“, ул. „Костадин Трайков“, ул. „Богдан Манолов“, ул. „Черковна“, ул. „Тодор Величков“, ул. „Илия Манов“, ул. „Димитър Тошков“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада пред кметството.След възстановяване на водоснабдяването е възможно временно повишаване мътността на водата.След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.Отново във вторник заради подмяна на сградно водопроводно отклоненние на ул. „Пирин“ вилна зона „Мало Бучино“ се налага спиране на водоподаването от 09:00 до 14:00 часа на клиентите на „Софийска вода”, живеещи в района на: ул. „Пирин“, ул. „Вит“ и ул. „Странджа“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пирин“ ъгъла с ул. „Вит“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121, напомнят от дружеството.", "date": "2019.12.17", "title": "Спират временно водата в Локорско и вилната зона на Мало Бучино"}
{"url": "http://www.cross.bg/platini-blater-prezident-1620487.html", "text": "/КРОСС/ ФИФА заведе искове в швейцарските съдилища в опит да възстанови 1.56 млн. паунда.„ФИФА днес заведе дела в съответните швейцарски съдилища срещу бившия президент на Международната футболна централа Йозеф Блатер и бившия вицепрезидент на ФИФА Мишел Платини, търсейки решение на казуса с двата милиона франка, незаконно платени на г-н Платини през февруари 2011“, се казва в изявление на ФИФА.Според централата, „подаръкът“ е определен като „незаконно плащане“, цитирайки решението на Швейцарския върховен съд. Блатер и Платини, които получиха забрана извън спорта през 2016 заради плащането, не бяха достигнати за коментар от Ройтерс.ФИФА обеща, че ако парите бъдат възстановени, финансовите средства и лихвите, начислени през последните осем години, ще бъдат изцяло разпределени за развитието на футбола, където първоначално е трябвало да инвестирани.Блатер бе президент на Международната футболна централа между 1998-2015, преди противоречието и в момента той изтърпява наказание извън спорта до 2022. Междувременно, Платини, първоначално обяви намерението си да се кандидатира за заместник на Блатер, но скоро след това се оттегли от борбата за нов президент.", "date": "2019.12.17", "title": "ФИФА съди Блатер и Платини за прибрани 2 милиона швейцарски франка"}
{"url": "http://www.cross.bg/sega-tryd-telegraf-1620488.html", "text": "/КРОСС/  - В половин България цената на водата скача над 3 лева;- България ще изгуби предимството на евтината работна ръка; - Само 1 закон, но нов, за да спрем да се убиваме по пътя; - \"Бонус-малус\" - Шанс за справедливост на пътя; - Спасиха 13 000 гуми от печките; - 70 на сто от БГ студентите в чужбина искат работа у нас; - Българите се дистанцират от партиите и институциите; - Новият шеф на КПКОНПИ пожела да му пазят прокурорско място; - МВР хвана 6600 нарушения на пътя за ден и половина; - 1,3 млрд. лева нужни, за да има цяла София канализация; - Телефон 112 се издъни, 50 млн. лв. харчат за нов; - Задължително образование за четиригодишните; - Борисов обеща проверки в болниците; - Билетите във влака двойно по-скъпи; - Партиите с подробно описание на харчовете си; - Двама строители на ядрено хранилище загинаха в АЕЦ; - Кирил Петков, визионер, университетски преподавател: Има много умни българи. Да не им пречим да станат и богати; - Виолина Маринова, председател на УС и главен изпълнителен директор на Банка ДСК, пред \"Труд\": Отрицателни лихви по депозитите са възможни при свръхликвидност; - Владимир Тодоров, шеф на Българската асоциация на пострадали в катастрофи: 300 камери биха спрели джигитите; - Константин Занков, експерт в Института за анализи и оценки в туризма: \"Избираме двудневни пакети в Сърбия и Македония за Нова година\"; - Жителите на градовете не искат бетон. А кметовете?; - Съдии с интересни биографии щурмуват ВАС; - Защо търсим най-много в гугъл болести; - Когато зад волана застане безотговорността; - Приемът в детска градина е игра на тото; - Цената на гурбетчийския път ", "date": "2019.12.17", "title": "Преглед на печата за 17 декември"}
{"url": "http://www.cross.bg/iskat-povecheto-svoboda-1620462.html", "text": "/КРОСС/ \"Повечето хора в действителност не искат свобода, защото тя предполага отговорност, а хората се страхуват от нея.\"Зигмунд Фройд", "date": "2019.12.17", "title": "Повечето хора в действителност не искат свобода"}
{"url": "http://www.cross.bg/zaedno-trimata-misail-1620463.html", "text": "/КРОСС/ Даниил - четвъртият от “големите” пророци (Исаия, Иеремия, Иезекиил, Даниил); произхождал от царски род и още като юноша бил отведен във Вавилон заедно с другите пленени иудеи. Надарен с прекрасни душевни и телесни качества, той изучил халдейския език и мъдрост и заедно с тримата си другари - Анания, Азария и Мисаил бил взет на служба при царския двор. Даниил изтълкувал на Навуходоносор неговите забележителни сънища; неведнъж се удостоил от Бога с видения, в които му били открити най-важни и забележителни свещени събития. При възкачването на Дария на престола той бил назначен за един от тримата управители на империята и по чудесен начин бил спасен от лъвовете, в чиято яма бил хвърлен за своята привързаност към вярата на отците (Дан. 6:10-24). Историята на неговия живот и на делата му е описана от самия него в свещената книга с неговото име. Светата Църква празнува паметта му на 17 декември.", "date": "2019.12.17", "title": "Св. пророк Данаил и трите момци Ананий, Азарий и Мисаил"}
{"url": "http://www.cross.bg/dekemvri-v-istoriyata-1620464.html", "text": "/КРОСС/  - Крал Тотила завладява Рим. - Папа Павел III отлъчва от църквата английския крал Хенри VIII. - Франция първа признава независимостта на САЩ. - На територията на испанското вицекралство Нова Гранада е образувана държавата Велика Колумбия. - След дипломатически скандал, под натиска на българските правителства в София и Пловдив, екзарх Йосиф I е приет от султан Абдул Хамид II и правата на Българската екзархия в Османската империя са възстановени официално. - Американските братя Райт осъществяват в рамките на един ден първите в историята успешни полети с конструирания от самите тях летателен апарат „Флайър-1\", двамата извършват няколко полета с продължителност до 59 секунди. - Изпълнено е смъртно наказание срещу Трайчо Костов, необосновано осъден за антипартийна и антидържавна дейност.- Влиза в действие третият реактор на АЕЦ Козлодуй. - Проведена е пресконференция за 150 чуждестранни и 130 български журналисти, пред които главният директор на БТА Боян Трайков отхвърля обвиненията за участие на Сергей Антонов в атентата срещу папа Йоан Павел II. - Стартира „Семейство Симпсън\". - Общото събрание на ООН одобрява резолюция, с която обявява 25 ноември за годишен Международен ден за елиминиране на насилието срещу жените. ", "date": "2019.12.17", "title": "17 декември в историята"}
{"url": "http://www.cross.bg/pytin-presslyzhbata-libiya-1620496.html", "text": "/КРОСС/ Разговорът е бил по инициатива на Меркел.„\"Северен поток-2\", съобщиха от пресслужбата на Кремъл.", "date": "2019.12.17", "title": "Путин и Меркел обсъдиха Украйна, „Северен поток-2“ и Либия"}
