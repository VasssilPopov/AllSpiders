{"url": "http://www.cross.bg/berzhe-loran-villa-1598284.html", "text": "/КРОСС/ Британският моден и интериорен дизайнер Джаспър Конран купува Villa Mabrouka в Танжер, Мароко, от Фондацията Jardin Majorelle в Маракеш, основана от Ив Сен Лоран и Пиер Берже, за неразкрита цена.Всички приходи от продажбата на имота ще бъдат насочени към фондацията Jardin Marjorelle, която е с нестопанска цел, според инструкциите на Берже преди смъртта му през септември 2017 г. Съосновател на модната къща Yves Saint-Laurent и спътник в живота на покойния френски дизайнер, Пиер Берже беше сред най-активните борци за правата на хомосексуалистите и движеща сила в управлението на наследството на Ив Сен Лоран. Съобщението за продажбата бе направено от наследника му, ландшафтният архитект Мадисън Кокс, който се ожени за Берже малко преди смъртта му и е президент на Фондацията Jardin Majorelle и Фондацията Pierre Bergé-Yves Saint Laurent в Париж.Фондацията Jardin Marjorelle отговаря за Musée Berbère и Musée Yves Saint Laurent в Маракеш. Открит през 2011 г., първият се помещава в ателие, замислено от архитекта Пол Синоир през 1931 г. за френския художник Жак Майореле. Докато мвторият музей - Musée Yves Saint Laurent, проектиран от Студио KO (Карл Фурние и Оливие Марти), бе открит през 2017 г. и включва постоянно изложбено пространство, посветено на работата и завещанието на Ив Сен Лоран. Печалбите на фондацията се използват за финансиране на културни, образователни и благотворителни инициативи в Мароко.Придобиването на Villa Mabrouka е вторият набег на Конран на пазара в Мароко след откриването на хотел в Медина на Маракеш преди три години. Представители на Конран \"не можеха да коментират\" плановете за Villa Mabrouka и колко е платено за придобиването.Сен Лоран и Берже купуват, а след това и реставрират Villa Mabrouka в края на 90-те години и през последните десетилетия от живота му, вилата служи като дом на Сен Лоран. Продажбата на вилата следва продажбата на колекцията на Пиер Берже, \"От един дом до друг\", в Париж миналия октомври. Някои от вещите бяха част от интериора на Villa Mabrouka, както и от апартамента на Берже на Rue Bonaparte в Париж, вила в Saint-Rémy-de-Provence и ваканционния дом \"Datcha\" в Нормандия. Цената на колекцията достигна 27.5 млн. евро, което далеч надхвърли предварителната оценка от 4.7-7.2 милиона. ", "date": "2019.03.05", "title": "Продават вилата на дизайнера Ив Сен Лоран"}
{"url": "http://www.cross.bg/avramova-byhovtzi-turgovishte-1598286.html", "text": "/КРОСС/ Строителството на автомагистрала „Хемус\" между п.в. Белокопитово и Буховци ще завърши през 2021 г. В момента се работи по трасе с дължина от 1.5 км. Участъкът е трасиран, отстранен е хумусният пласт, разчиства се строителната площадка, изпълнени са изкопни и взривни работи. Това съобщи в Търговище днес министърът на регионалното развитие и благоустройството Петя Аврамова при участието си в дискусията „Европа в нашия дом\".Очаква се изграждането на останалите около 15 км да започне до края на тази година, съобщи министър Аврамова. Тя обясни, че се водят общо 29 дела от собственици срещу решението за отчуждаване на земи. Всички първи заседания са насрочени през първата половина на 2019 г. С трима от собствениците на имоти текат споразумения за обезщетяване със земеделска земя. В момента агенцията подготвя обществената поръчка за избор на оценител, който да изготви доклада за стойностната равносметка между имотите - частна собственост, засегнати от трасето на АМ \"Хемус\", и предложените за обезщетение от Държавния поземлен фонд. Така за строителство ще бъдат освободени 51 имота в землищата на селата Макариополско, Черенча, Градище и  Буховци.Общата дължина на трасето от с. Буховци до п. в. „Белокопитово\" от приоритетната за правителството магистрала е 16,32 км. Стойността на проектирането и строителството е 119,8 млн. лв. без ДДС. Автомагистралната отсечка ще бъде с по две ленти за движение в посока, две ленти за спиране, средна разделителна ивица, водещи ивици и банкети. Предвидено е изграждането на пътен възел „Буховци\" при пресичането на АМ „Хемус\" с пътя Буховци - Макариополско, както и пътни връзки с п.в. „Белокопитово\" и с пътя Търговище - Варна. В рамките на проекта ще бъдат изградени също 7 виадукта, 10 селскостопански подлеза и мост над р. Пакоша.През 2018 г. в подобряване на пътната инфраструктура в област Търговище са инвестирани около 26 млн. лв. „Нашето желание е да направим всички пътища в България удобни и безопасни за пътуване, но все пак се налага да се съобразяваме с наличния финансов ресурс\", коментира Петя Аврамова.Като важни за общините министърът определи инвестициите по Оперативна програма „Региони в растеж\" 2014-2020, с които се облагородява градската среда, ремонтират се улици и булеварди, подобрява се транспортът, санират се училища и детски градини, здравни и социални заведения.На територията на област Търговище са сключени 15 договора по програмата за близо 33 млн. лв., които ще подобрят живота на хората. 12 от тях са проекти на общини на стойност над 28 млн. лв. Над 4 млн. лв. се инвестират по общо три проекта на министерствата на образованието и науката и на здравеопазването, с които се модернизират седем учебни заведения и се обновява здравната инфраструктура.В Търговище министърът съобщи, че административната област е една от шестте нови територии, които отговарят на условието в техните граници ВиК услугите да се предоставят от един ВиК оператор, което я прави допустима за получаване на безвъзмездна финансова помощ от фондовете на Европейския съюз.По време на срещата Петя Аврамова увери младите хора, че България има нужда от тях. Бизнесът се задъхва от липсата на технически кадри. Много млади хора не се ориентират към техническите специалности, а те дават по-широко поле за изява и развитие. Основният ни приоритет е образованието - правим добри училища, осигурихме по-високи доходи на учителите, работим и за модернизиране на инфраструктурата. Това, което държавата може да направи, го прави, защото всички големи инвеститори търсят инфраструктура и добре подготвени кадри. Затова - ориентирайте се към технически науки, те дават шанс за развитие и високи доходи, отбеляза Аврамова.  ", "date": "2019.03.05", "title": "Строителството на АМ „Хемус“ между Белокопитово и Буховци ще приключи през 2021 г. "}
{"url": "http://www.cross.bg/kloyz-toalet-glen-1598242.html", "text": "/КРОСС/ Последната седмица на февруари беше белязана от най-голямото филмово събитие за годината. В театър Долби раздадоха 91-вите престижни награди \"Оскар\".За поредна година по червения килим минаха куп знаменитости, а всички тръпнеха в очакване да видят тоалетите им. Не е изненада, че и този път известните попаднаха в две графи на най-добре и на най-зле облечените. В първата категория място намери Глен Клоуз.Актрисата не успя да спечели статуетката в категорията за най-добра актриса, в която беше номинирана, но от друга страна, спечели симпатиите на модните критици с избора си на облекло.Любопитен факт е, че роклята на Глен Клоуз от нощта на \"Оскар\"-ите тежи 19 кг.Високите токчета и тежкият тоалет не се оказаха проблем за 71-годишната холивудска звезда. Преди церемонията обаче тя се пошегува, че е малко изплашена от облеклото си.На въпрос дали е вдигала тежести, за да се подготви за тежката рокля, актрисата отговори \"Не и това вероятно ще ме убие!\".Невероятният тоалет на Клоуз е дело на Каролина Херера. По-късно на афтърпартито тя отново се появи с ефектен тоалет, този път в черно. ", "date": "2019.03.05", "title": "Жената, която носи 19-килограмова рокля на червения килим"}
{"url": "http://www.cross.bg/samba-ymeniya-zhaneiiro-1598280.html", "text": "/КРОСС/ Хиляди бразилци показаха своите умения по време на състезанието по самба в Рио де Жанейро. Турнирът е част от традиционния карнавал в града. Половината от школите по самба се състезаваха, като всяка една двойка е оценявана в 10 категории - от танцовите им умения до костюмите. Победителите ще бъдат обявени в сряда.\n\t\t\t\t\t", "date": "2019.03.05", "title": "Карнавал и самба в Рио де Жанейро (видео)"}
{"url": "http://www.cross.bg/netflix-stivun-spilburg-1598272.html", "text": "/КРОСС/ Филмът \"Рома\", продукция на Netflix, не можа да спечели топ приза за най-добър филм на Оскарите тази година, но беше на една ръка разстояние и това разтревожи големите играчи в Холивуд, съобщава Асошшиейтед прес.Крупните имена в бранша, сред които режисьорът Стивън Спилбърг, са обезпокоени от пробива на интернет портала в надпреварата за златните статуетки. Поради тази причина той и негови колеги възнамеряват да подкрепят подготвяните промени в правилата за кандидатстване за Оскарите. Тази тема ще се обсъжда на предстоящата среща на борда на управителите на американската филмова академия.Ясно изявената позиция на Стивън Спилбърг предизвика оживени дискусии в мрежата. Няколко авторитетни кинодейци обаче застанаха на страната на Netflix, като изтъкнаха ролята на стрийминг платформата в поддържането на кинодейци от малцинствата и реализирането на екран на свързаните с тях сюжети.", "date": "2019.03.05", "title": "Стивън Спилбърг ще се опита да спре Netflix по пътя към следващите Оскари "}
{"url": "http://www.cross.bg/makkleiin-kosmicheska-astronavtkata-1598271.html", "text": "/КРОСС/ Астронавтката на НАСА Ан Макклейн е пораснала с пет сантиметра за три месеца престой на Международната космическа станция (МКС), предаде ТАСС.\"Аз съм вече с почти два инча по-висока в сравнение с ръста ми при пристигането ми на МКС\", написа тя в профила си в Twitter. От Японската агенция за аерокосмически изследвания ДЖАКСА съобщиха по-рано, че заради липсата на гравитация в космоса човек обикновено увеличава ръста си с 1-2 сантиметра.Понастоящем на борда на МКС са руският космонавт Олег Кононенко и астронавтите Ан Макклейн и Давид Сен-Жак от Канадската космическа агенция.Те се отправиха към МКС с пилотирания кораб \"Союз МС-11\" на 3 декември миналата година.", "date": "2019.03.05", "title": "Астронавтката Ан Макклейн е пораснала с 5 сантиметра на МКС "}
{"url": "http://www.cross.bg/matera-plovdiv-instityt-1598241.html", "text": "/КРОСС/ Тайните и емоциите на емблематичния каменен град Матера - градът на Питагор - ще можете да откриете във фотографската изложба \"Матера - нюанси\" на италианката Дениз Мацарела. Проектът укрепва вече съществуващата връзка между двете Европейски столици на културата през 2019 г. Изложените фотографии подчертават детайли и изгледи от Матера и нейните обитатели, резултат от разходка на авторката, повлияна от духа на фланьора още от първата утринна  светлина.Организаторът - Италианският културен институт в София обявява и съпътстващ конкурс за заснемане красотите на Пловдив. Наградите са художествен семинар в Италия и няколкостотин евро за фотографска техника. Вернисажът (откриване на изложбата) ще се състои на 6-ти март от 18.00ч. в Балабанова къща, ул. \"К. Стоилов\" № 57, в Стария град, когато в присъствието на автора Дениз Мацарела и директора на Италианския културен институт - г-жа Луиджина Педди, ще стартира и конкурсът.Гражданите на Пловдив ще могат да изпратят най-добрите си снимки на детайли или на определени изгледи от техния град.Церемонията по награждаването на победителите в конкурса ще се проведе на 4 юни в Балабановата къща.Събитието се осъществява в сътрудничество Общински институт Старинен Пловдив. Изложбата е част от календара на „Пловдив - европейска столица на културата 2019\".", "date": "2019.03.05", "title": "Откриване на фотоизложба „Матера – нюанси“"}
{"url": "http://www.cross.bg/smolyan-polk-voennoslyzheshti-1598256.html", "text": "/КРОСС/ За помощта, оказана на община Смолян при преодоляване на последиците от обилния снеговалеж през втората половина на м.януари, 10 военнослужещи от  101 алпийски полк - Смолян бяха наградени днес, 5 март, със заповед на началника на отбраната генерал Андрей Боцев. За проявен професионализъм, отлично изпълнение на служебните задължения, висок боен дух, себеотрицание и за издигане авторитета на Българската армия командирът на полка полковник Димитър Кацаров им връчи предметни награди, като им пожела „здраве и все така достойно да служат на Родината ни\".", "date": "2019.03.05", "title": "Награждаване на военнослужещи от 101 алпийски полк на  Сухопътните войски"}
{"url": "http://www.cross.bg/medvedev-leva-valyta-1598285.html", "text": "/КРОСС/ \"Имам само една идея, която ми се мерна в главата - приравняването на лева към еврото . Има една друга хубава валута - китайският юан. Може би в тази посока би могло да се работи. И там пазарът е много голям\". Това каза през усмивка руският премиер Дмитрий Медведев при закриването на Руско-българския туристически форум.Шеговития коментар на Медведев дойде непосредствено след изявлението на Бойко Борисов, в което той изтъкна стабилността на националната ни валута, спазването на финансовата дисциплина и сподели очакванията си през юли да бъдем поканени в \"чакалнята на еврозоната\". ", "date": "2019.03.05", "title": "Медведев: Приравнете лева към китайския юан, не към еврото"}
{"url": "http://www.cross.bg/endometrioza-nadezhda-otkriva-1598247.html", "text": "/КРОСС/ На  7 март 2019 г. в МБАЛ „Надежда\" се открива специализиран кабинет по ендометриоза, в който момичета и жени със симптоми на заболяването ще могат да бъдат консултирани от водещи специалисти с богат опит в областта, начело с д-р Георги Стаменов. Направленията, в които ще работи кабинетът, са обвързани с най-честите проявления на заболяването като  болков синдром, проблемно забременяване, яйчникова ендометриоза (образуването на „шоколодави\" кисти в яйчниците), както и случаите на т.нар. дълбока ендометриоза, (когато ендометриозните огнища са се разпространили дълбоко по коремните органи, причинявайки сраствания и хронично възпаление.) Кабинетът ще бъде полезен и на всяка жена, която си задава въпроса: „Имам ли ендометриоза или не?\".  Даден навреме, отговорът на този въпрос  може да предотврати редица тежки усложнения и проблеми в бъдеще. Записване на час се осъществява на Регистратурата на МБАЛ „Надежда\", както и на тел. 02 441 79 70, 0882 193 970. Ендометриозата е гинекологично заболяване, което засяга 10-15% от жените в репродуктивна възраст по света. Най-често се установява между 25-35-годишна възраст, като причините за възникването ѝ все още са неизвестни. Поради неясно изразената симптоматика, а в голяма част от случаите поради липсата на такава, ендометриозата се открива твърде късно и води до сериозни усложнения.", "date": "2019.03.05", "title": "Специализиран кабинет за диагостика и лечение на ендометриоза отваря врати "}
{"url": "http://www.cross.bg/bulgariya-ninova-vupros-1598265.html", "text": "/КРОСС/ „Докладът на ЕК за България за 2019 г. е най-тежкият удар, който е нанасяла Европа върху българското правителство и то от партньорите на ГЕРБ\". Това заяви председателят на БСП Корнелия Нинова на пресконференция в централата на партията. Тя цитира данни от документа: „2/3 от докладите за съмнителни сделки, изпратени от финансовите институции към звеното за финансово разузнаване, касаят местни видни политически личности. Но по тези случаи правоприлагащите органи не са предприели подходящи последващи действия\". Според Нинова това е оценка на ЕК за България. „Кои са местните политически личности, за които в България не се водят разследвания за финансови злоупотреби?\", попита председателят на БСП. Тя припомни изказване на прокурора Гешев за КТБ, според което български политици са получавали нерегламентирано пари от Цветан Василев в куфарчета. „Тогава питахме- кои са тези български политици. До ден днешен нямаме отговор на този въпрос. Същият въпрос седи и сега и ще го отправим към ЕК и към главния прокурор на България\", категорична е Нинова. Тя припомни и как правителството на Борисов се бори с прането на пари - като кара детски учителки, читалищни дейци да се редят в ДАНС на опашка и да подават декларации за пране на пари. „Като кара счетоводители и адвокати да доносничат за своите клиенти, но си затваря очите пред констатациите на Европа, че в големите злоупотреби и кражби стоят местни видни политически личности. Искаме да ги знаем- кои са и защо върху тях има чадър и Комисията казва, че не се разследват тези съмнителни сделки?\", попита Нинова. По нейните думи това поставя големия въпрос за борбата с корупцията и справедливостта. „Във връзка с това поставяме и следващ въпрос на правителството - на какво основание, с какви мотиви, с чие решение правителството на България гласува избора на бъдещия европейски прокурор\", подчерта тя и допълни, че двете неща са свързани. „Ние настояваме европейската прокуратура по-бързо да се формира, да заработи и да започне реални разследвания за злоупотреби с европейски средства в България\", каза още Корнелия Нинова.   ", "date": "2019.03.05", "title": "Нинова: Докладът на ЕК за България е най-тежкият удар, който е нанасяла Европа върху българското правителство"}
{"url": "http://www.cross.bg/todor-aleksandrov-mart-1598281.html", "text": "/КРОСС/ Поради авария на магистрален топлопровод по ул. „ Отец Паисий\" между бул. „Тодор Александров\" и ул. „Пиротска\" се въвеждат промени в организацията на движение, съобщиха от Столична община.От 4.30 часа на 6 март до 24 ч на 8 март ще бъде затворено за преминаване на моторни превозни средства пътното платно на ул. „Отец Паисий\" между бул. „Тодор Александров\" и ул. „Пиротска\".Трамвайна линия 20 ще се движи по скъсен маршрут от Депо Искър до Младежки Театър.Екипите на „Топлофикация\" са започнали работа и ще продължат и през нощта. ", "date": "2019.03.05", "title": "Затварят улица в София заради авария на топлопровод "}
{"url": "http://www.cross.bg/zatvorite-pravosudieto-mestata-1598283.html", "text": "/КРОСС/ Министърът на правосъдието Цецка Цачева и заместник-министър проф. Николай Проданов проведоха днес работна среща с германска делегация в състав: Николаус Сабино Алвино от Федералното министерство на правосъдието и защита на потребителите, Томас Юнге - старши прокурор в  Главна прокуратура Берлин, Дирк Тесмер - съдия в Главния провинциалния съд във Франкфурт и Ян Кристоф Немиц - експерт по наказателно право в Министерството на външните работи на Германия. Акцент в разговорите в Министерството на правосъдието бяха действията по подобряване условията в местата за лишаване от свобода и принципът за настаняване в тях, както и взаимодействието между двете страни при прилагането на Европейската заповед за арест. По време на срещата министър Цачева отбеляза високото ниво на сътрудничество между българските и германските съдебни органи и заяви увереност, че то ще продължи и ще се задълбочава.  Проф. Проданов запозна подробно делегацията с направените значителни стъпки към подобряване на материалните условия в местата за лишаване от свобода и действията, които предприема българската страна за привеждане на жилищните, битовите и общите помещения в съответствие с международните стандарти относно местата за задържане и Европейските правила за затворите. Министър Цачева заяви, че усилията на българското правителство в тази насока не са еднократен акт, а процес, който продължава и в момента. Бяха посочени конкретни примери за периода 2017 г.-2018 г., а именно: цялостни ремонти на спалните и битовите помещения в затворите в Бургас, Варна и Сливен, до края на 2019 г. ще приключат ремонтите в затворите Пазарджик, Бобов дол и затворническо общежитие от закрит тип „Черна гора\" към затвора в Стара Загора. От своя страна германските гости изказаха задоволство от доброто сътрудничество с България в областта на екстрадиционното производство и ни поздравиха за постигнатия напредък по отношение на условията в местата за лишаване от свобода. Гостите изразиха увереност в задълбочаването на тесните професионални контакти между двете страни.  Работната визита у нас на представителите Федералното министерство на правосъдието и защита на потребителите, на Главна прокуратура Берлин, на Главния провинциалния съд във Франкфурт и на Министерството на външните работи на Германия продължава със срещи в други институции, утре те ще посетят затворите в Белене и в Плевен.  ", "date": "2019.03.05", "title": "Министър Цачева обсъди с експерти от Германия условията в затворите у нас"}
{"url": "http://www.cross.bg/stefanov-levski-slaviya-1598279.html", "text": "/КРОСС/ \"Славия\" отнесе имуществена глоба от 10 000 лв. заради обиди към длъжности лица от страна на ръководството, стана ясно от доклада на Дисциплинарната комисия към БФС. Причината за сериозната финансова санкция са нападките от страна на Венцеслав Стефанов към главния съдия Станислав Тодоров при загубата на \"белите\" от \"Левски\" с 0:3.Освен това носителите на Купата на България бяха глобени с още 1000 лв. заради обидни и нецензурни скандирания.На своето редовно заседание Комисията \"Етика и феърплей\" на БФС разгледа предоставените документи след провелите се срещи от 24-ия кръг в Първа лига и порица поведението на боса на \"белите\".\"След края на първото полувреме на срещата \"Славия\" - \"Левски\", при прибиране на съдийската бригада в тунела г-н Стефанов отправя обидни и заплашителни думи спрямо главния съдия. След края на двубоя, пред средствата за масова информация, г-н Стефанов отправя необосновани предположения за бъдещо тенденциозно съдийство в полза на ПФК \"Левски\" София).Комисията \"Етика и Феърплей\" намира действията и поведението на г-н Стефанов за неетични в качеството му на ръководител на футболен клуб и на член на Изпълнителния комитет на Българския футболен съюз. Комисията подчертава, че подобни прояви са в разрез с етиката и феърплея в спорта\", пише в съобщението на сайта на БФС. ", "date": "2019.03.05", "title": "Венци Стефанов донесе на \"Славия\" глоба от 10 000 лв."}
{"url": "http://www.cross.bg/kaloyan-transport-pargov-1598282.html", "text": "/КРОСС/ В последните дни кметът Йорданка Фандъкова обърна внимание на проблемите в Столичния градски транспорт, но не виждам никакъв резултат от тази нейна извънредна активност. Това коментира председателят на БСП - София и на групата на социалистите в СОС Калоян Паргов по повод срещата на кмета миналия петък с представителите на синдитаките в транспортните дружества и днешния й отговор на писмото на протестиращите шофьори.\"В общите приказки на кмета личи опит за замазване на проблемите. Не виждам никакви решения да произлизат от действията й, каза Калоян Паргов, който е заместник-председател на Комисията по транспорт и туризъм в СОС. - Ако наистина искаше да да направи нещо полезно за шофьорите, щеше да обещае срок, в който да бъдат подобрени санитарно-битовите условия за шофьорите на последните спирки. Щеше да обещае срок за промяна на разписанията на колите така, че да има нормално време за почивка на шофьорите, щеше да обещае оптимизация на маршрутната мрежа... Има достатъчно ясни и конкретни проблеми, по които може да започнем работа в Транспортна комисия, заедно с ръководството на ЦГМ и на транспортните дружества, за да ги разрешаваме. Това симулиране на дейност от страна на управляващите в Столична община, с цел бавене и поредно замитане на проблема под килима, за никого не е полезно\".Калоян Паргов добави, че ще поиска официално от заместник-кмета по финанси и транспорт Дончо Барбалов подробна информация от всички депа в Столичните транспортни дружества за неизпълнените курсове от графика поради липса на шофьори. \"Искам да знам дали е вярно, че шофьори от градския транспорт са наказвани с глоби заради самоотлъчка, ако откажат да се явят на работа в определения им по график почивен ден, заяви Калоян Паргов. - Така ли смятат управляващите да решат проблема с недостига на шофьори? След активизирането на кмета Фандъкова по въпросите на градския транспорт не разбрах най-важното - как ще отстрани проблема с извънредния труд?\".Председателят на БСП - София настоява да получи отговор и на въпроса как ще бъдат защитени правата на протестиращите шофьори, които не са членове на двата синдиката. \"Защо кметът отказва да се срещне с тях? Въпросът за социалния диалог с тези хора стои без отговор, коментира Калоян Паргов. - Те поставиха своите искания на заседанието на Комисията по транспорт и туризъм преди седмица. И тогава всички, в присъствието на заместник-кмета Барбалов, приехме те да получат отговори на въпросите си на следващото заседание, на 13-и март. Затова очаквам тогава да поставим ясни срокове за работата по решаване на проблемите - подобряване на санитарно-битовите условия на крайните спирки, оптимизация на разписанията и достатъчно време за почивка на шофьорите между отделните курсове, подобряване на работата в сервизите, месечни и седмични графици за работа и почивка, осигуряващи задължителните по Кодекс на труда междусменни и седмични почивки\".Калоян Паргов добави, че все още очаква и се надява преди заседанието на Комисията по транспорт и туризъм на 13-и март да получи поисканата информация за това колко часа извънреден труд е положен от шофьорите от депата в София за първите два месеца от годината. ", "date": "2019.03.05", "title": "Калоян Паргов: От извънредната активност на Фандъкова не видях решение на нито един транспортен проблем"}
{"url": "http://www.cross.bg/syhi-trevi-i-sturnishta-goryat-na-am-trakiya-1598275.html", "text": "/КРОСС/ Пожар на АМ „Тракия\" край септемврийското село Виноградец, алармират зрители на bTV в рубриката „Аз, репортерът\".Огънят е възникнал около 72 км на магистралата, преди разклона за с. Церово от подпалени сухи треви и стърнища.Към мястото на инцидента са насочени четири противопожарни автомобила.Към момента няма задимяване на платното за движение и намаляване на видимостта. На място екип на „Пътна полиция\" следи ситуацията и при необходимост ще съдействат на водачите. ", "date": "2019.03.05", "title": "Сухи треви и стърнища горят на АМ „Тракия”"}
{"url": "http://www.cross.bg/na-blini-i-chaii-kanyat-za-maslenitza-ot-rkitz-1598276.html", "text": "/КРОСС/ В неделя, на 10 март от 12.00 ч. на площадката пред Руския културно-информационен център ще бъде отбелязан руския обичай Масленица, съобщиха от РКЦИ.В програмата за възрастни и деца ще има: празничен концерт, игри, конкурси, хороводи, куклен театър, творчески ателиета, сладък базар и разбира се - главният символ на Масленицата - блини (палачинки). Кулминацията на празника ще бъдат превземане на снежна крепост и изгаряне чучелото на Масленица.", "date": "2019.03.05", "title": "На блини и чай канят за Масленица от РКИЦ"}
{"url": "http://www.cross.bg/otpadutzi-ploshtadkata-tretirane-1598274.html", "text": "/КРОСС/ Пожар избухна на единствената площадка за третиране на строителни отпадъци в пловдивска област. За кратко смогът засегна близкия квартал „Коматево\" и село Първенец. Пушекът се е забелязвал още от пътя край Пазарджик.По думите на местните, се е усещала неприятна миризма на изгоряла пластмаса и гума. Подвижната лаборатория на регионалната екоинспекция обаче не откри отклонения от нормите.Няма отклонения от нормалните данни по отношение на качеството на атмосферния въздух, опасност за хората няма\" каза Десислава Георгиева, РИОСВ-Пловдив.Сигналът за пожара е подаден малко след 5 ч. сутринта. Според концесионера на площадката за третиране на строителни отпадъци - горят остатъци от старо сметище.„Не е умишлен палеж. Не мога да си го обясня как е станало\", коментира Иван Пенчев, управител на фирмата, стопанисваща площадката за третиране на отпадъциПо обяд регионалната инспекция по околната среда и водите затвори площадката до изясняване на причините за пожара. ", "date": "2019.03.05", "title": "Пожар в депо за отпадъци обгази пловдивско село "}
{"url": "http://www.cross.bg/stroiteli-otkriha-bomba-pod-varnenski-bylevard-1598278.html", "text": "/КРОСС/ Бомба беше открита при строителство в старата част на варненския бул. „Васил Левски\" в района на пазар „Левски\", сигнализираха зрители на bTV.Полицията отцепи обекта, като трафикът се пренасочва по обходен маршрут.Очаква се пристигането на специализирана техника и сапьори. ", "date": "2019.03.05", "title": "Строители откриха бомба под варненски булевард"}
{"url": "http://www.cross.bg/prihodite-razmer-sreden-1598277.html", "text": "/КРОСС/ В бизнес плана за 2019 г. на БДЖ е заложено капиталовите инвестиции за подобравяне на предлаганата услуга за превоз на пътници да бъдат в размер на над 71 милиона лева. От тях 65 млн. лв. са планирани само за подобряване на състоянието на подвижния състав.Предварителните данни за 2018 г. в „БДЖ - Пътнически превози\" ЕООД показват, че през 2018 г., приходите на дружеството се формират от 51 млн. лв. продажби, 10.4 млн. лв. компенсации и 175 млн. лв. субсидия, или общо 236.4 млн. лв., което е с 2.7 млн. лв. под планираните. Оперативните разходи са в размер на 215.2 млн. лв., с 10 млн. лв. по-малко от предвидените, като реализираната икономия е от разходи за външни услуги и енергия.Като резултат дружеството за първи път от 6 години ще излезе на нетна печалба, в размер на близо 1 млн. лв.Броят на превозените пътници се задържа за трета поредна година на нивото около 21 милиона (най-ниското за последните 10 години), с леко увеличение от 184 хил. пътника, като разпределението на пътникопотока е в следните направления:•\tДълги линии (транснационални маршрути): 26 влакови маршрута, които превозват 16% от пътниците и осигуряват 49% от приходите при среден приход от билет 9.64 лв. •\tКрайградски линии до 100 км (обслужвани от мотрисни влакове ДМВ и ЕМВ): 343 влакови маршрута, които превозват 38% от пътниците и осигуряват 12% от приходите при среден приход от билет 0.34 лв.•\tОстаналите 197 влакови маршрута превозват 46% от пътниците и осигуряват 38% от приходите, при среден приход от билет 1.27 лв.Капиталовата програма през 2018 г. изостава силно - от планирани над 46 млн. лв., за ремонтна дейност са изразходвани малко повече от 8 млн. лв., което е довело до добре известните проблеми с осигуряването на Графика за движение на влаковете.За 2019 г. капиталовите инвестиции са в размер на над 71 милиона лева, от които 65 млн. лв. само за подобряване на състоянието на подвижния състав. Тук са включени обществени поръчки за изпълнение на подемни ремонти на 20 локомотива и капитални ремонти на още 30 локомотива, както и стартиране на ремонта на дизеловите и електромотрисните влакове „Сименс\". Предстои и оптимизиране на текущата програма за ремонт на вагони като е предвидено през годината да бъде извършен капитален ремонт на общо 61 вагона и среден ремонт на още 98 вагона.През 2019 г. е планиран ръст на превозените пътници с 2,6% (545 хил.), което ще доведе до увеличение на директните приходите от продажби с почти 2 млн. лв. Субсидията по договора за обществената услуга с държавата се запазва в същия размер от 175 млн. лв. Планираните оперативни разходи също се увеличават с 3 млн. лв. до 218 млн. лв., основно поради увеличението на минималната работна заплата и цените на енергоносителите.Намалението на печалбата се компенсира от увеличението на приходите от продажба на неоперативни ДМА и отпадъчен скрап, в резултат на което нетната печалба се подобрява от 910 хил. лева за 2018 г., на 3.730 млн. лева по бюджет за 2019 г. ", "date": "2019.03.05", "title": "БДЖ ще инвестира 71 млн. лв., за да подобри пътуванията"}
{"url": "http://www.cross.bg/potok-tyrski-ykraiina-1598273.html", "text": "/КРОСС/ Сериозна метаморфоза претърпя буквално за часове официалната руска позиция по отношение на газовия пренос в т.ч. и към България. След като премиерът Дмитрий Медведев обяви в София, че очакваните преди визитата му новини за „Турски поток\" през България ще дойдат само след гаранции от Брюксел, отново в рамките на посещението се разбра, че в Москва са против фундамента на проекта.„Газпром\" не участва в проекта за хъб „Балкан\", тъй като всичките ни ресурси са дългосрочно договорени\", обяви шефът на руския газов монополист Алексей Милер, цитиран от ТАСС. Това означава, че компанията планира да доставя синьото гориво директно на крайните клиенти в Централна и Източна Европа, а не да използва лансираната от правителството платформа за търговия.В същото време обвързването на „Турски поток\" с газовия хъб (а не просто обикновен транзит) беше условие Европейската комисия да подкрепи проекта. Ресорният еврокомисар Марош Шефкович категорично подчерта в интервю за „ЕЮобзървър\", че вижда газопровода по-скоро като „политически инструмент\".Междувременно, в интервю за изданието „Люксембургер Ворт\" преди визитата си в херцогството Дмитрий Медведев обяви, че строежът на „Турски поток\" и „Северен поток 2\" не означава, че Москва се отказва от съществуващата инфраструктура в Украйна.„Ние не се отказваме от действащите тръбопроводи. Нито „Северен поток 2\", нито „Турски поток\" не предполагат подобно решение по отношение на Украйна или другите страни\", подчертава премиерът. РИА Новости припомня, че Москва и Киев трябва да решат при какви условия да продължи транзитът през Украйна след 2019 г. И двете страни твърдят, че е нужно предоговаряне.През Украйна минава инфраструктура, която стига до Австрия, Словакия, Унгария, която пък има връзка със Сърбия - все потенциални потребители на газ от разширението на „Турски поток\", от което България очаква транзитни такси. ", "date": "2019.03.05", "title": "\"Газпром\" не искат хъб \"Балкан\", може да запазят транзита през Украйна"}
{"url": "http://www.cross.bg/-godishen-chasa-plevensko-1598267.html", "text": "/КРОСС/ Застреляха 64-годишен мъж в Плевенско. на 2 март, в полицията е постъпил сигнал, че около 15.30 часа в село Ставерци, 87-годишен мъж е стрелял с пушка срещу 64-годишен. Пострадалият е починал на място.Оръжието е предадено на служителите на реда и предстоят експертизи. Повдигнато е обвинение на мъжа и с постановление на наблюдаващия прокурор е задържан за 72 часа. ", "date": "2019.03.05", "title": "Застреляха 64-годишен мъж в Плевенско "}
{"url": "http://www.cross.bg/leva-tzvetya-mart-1598261.html", "text": "/КРОСС/ Пролетните цветя в Бургас поскъпнаха с 20-30 стотинки за стрък дни преди осми март, показва проверка на БТА. Търговците на пазарите в морския град казват, че цените са завишени, защото борсите, които внасяли цветята, продавали вече по-скъпо. Най-много цветя идвали от Холандия, Гърция и Турция.Малки букетчета с ароматни пролетни зюмбюли например се търгуват на пазара \"Велека\" между 2,50 и 3 лева. Фрезията и нарцисът също с нови по-високи цени. Лалето \"върви\" по 2.00-3.00 лева. С 1-2 лева е поскъпнала розата, която вече се продава на цена от 5 лева. Тя наред с пролетните стръкове също остава най-предпочитана за осми март. Аранжиран букет започва от 10.00 лева, горна граница на цената няма. На самия празник се купуват и цветя в саксия.Служители на регионалната инспекция по околната среда и водите /РИОСВ/ще проверяват през следващите дни в Бургас пазари и търговски обекти за търговия на цветя, които са защитени по Закона за биологичното разнообразие. Редица пролетни растения като някои видове кокичета, минзухари, иглики, перуники, синчец са защитени от Закона за биологичното разнообразие. Те са забранени за бране, изкореняване и продажба, тъй като това води до загуба на естествените им местообитания.Извършваме регулярни проверки. До този момент няма установени нарушения и не сме забелязали в магазините да се предлагат диви пролетни цветя, казаха от РИОСВ-Бургас. Експертите напомнят, че е незаконно да се продават малки букетчета или части от защитени растения за украса на букети, направени с видове от дивата природа. При констатирани нарушения се налагат глоби - на физически лица от 100 до 5000 лева, а на юридически - от 500 до 10 000 лева.От НАП-Бургас съобщиха, че всички търговски обекти за продажба на цветя на осми март ще бъдат под стриктно наблюдение и напомнят за задължителното издаване на касови бележки. ", "date": "2019.03.05", "title": "Пролетните цветя поскъпнаха предпразнично"}
{"url": "http://www.cross.bg/bulgariya-ninova-potok-1598264.html", "text": "/КРОСС/ \"Оценяваме много високо и положително визитата на руския премиер Дмитрий Медведев. Това е стъпка за диалог и подобряване на отношенията между нашите две страни. От нея, обаче, няма конкретни резултати за България и стратегическите ни енергийни проекти\". Това каза председателят на НС на БСП Корнелия Нинова на пресконференция в централата на партията. Тя припомни, че позицията на БСП по енергийните проекти, които бяха основната тема при посещението, винаги е била ясна. \"България има нужда от тях и от АЕЦ \"Белене\", и от Южен поток. Подкрепихме и преминаването на \"Турски поток\" през България\", каза още лидерът на левицата. Нинова коментира, че е добре, че премиерът Борисов е претърпял развитие по тези теми и от първоначалната оценка за „гьол\", вече оценява  АЕЦ „Белене\" като стратегически важен обект за България. Тя добави, че от спирането на \"Южен поток\" той стигна до необходимост от преминаване на трасето на \"Турски поток\" през България. \"Правителствата на Борисов загубиха много време и възможности за България през тези години. От срещата между двамата премиери стана ясно, че руската страна няма да се ангажира с проекта \"Турски поток\" през България, докато не получи гаранции от ЕК. Затова имаме въпроси към правителството на България\", каза още лидерът на социалистите. Нинова попита- поискал ли е кабинетът такива гаранции? Ако да- получил ли ги е, ако не е- защо не го е направил? \"Какви стъпки ще предприеме кабинетът оттук нататък да получим такива гаранции от ЕК, за да може да стартира целият процес? Ако не направи нещо, би изглеждало, че правителството на България е само на етап добри пожелания, предизборен ПР преди европейските избори и нищо конкретно - като подписано споразумение и договорки между двете страни\", коментира още Корнелия Нинова.  Тя заяви, че оттук нататък на ход е премиерът Борисов. \"ЕС се управлява от неговите партньори, затова искаме той да отправи към ЕК питане за гаранции и да ги получи в интерес на България\", подчерта председателят на БСП. Корнелия Нинова посочи, че левицата е дала подкрепата и положителното си мнение и за газовия хъб \"Балкан\" и обяви, че вече е изтекла информация, че г-н Алексей Милер е заявил, че \"Газпром\" не планира да участва в проекта газов хъб \"Балкан\" в България.  ", "date": "2019.03.05", "title": "Нинова: Правителството поискало ли е гаранции от ЕК за Турски поток"}
{"url": "http://www.cross.bg/ezik-dnes-izpiti-1598263.html", "text": "/КРОСС/ От днес до 18 март 2019 г. бъдещите зрелостници могат да подават заявления за участие в държавните зрелостни изпити. През тази година матурата по български език и литература е на 21 май, а по избираем предмет - на 23 май.В документите си учениците трябва да посочат предмета, по който ще положат втория задължителен зрелостен изпит. И тази година могат да избират между 13 предмета -  математика, география и икономика, биология и здравно образование, история и цивилизация, физика и астрономия, химия и опазване на околната среда, философски цикъл, английски език, немски език, френски език, руски език, италиански и испански език. Освен това могат да се явят и на изпити по желание, които ще се проведат в периода от 28 май до 31 май. Броят на допуснатите до матурите ще бъде ясен до 17 май.Резултатите ще бъдат оповестени до 13 юни 2019 г. ", "date": "2019.03.05", "title": "От днес се подават заявленията за матурите"}
{"url": "http://www.cross.bg/zhivota-opasnost-godishno-1598266.html", "text": "/КРОСС/ 9-годишно момче е с опасност за живота, след като се простреля с пистолет. Инцидентът е станал на 1 март, в 13:45 часа в Пордим на улица \"Александър Стамболийски\".Пистолетът е законно притежаван, представена е фактура за закупуването му, но е без издадено удостоверение за уведомление. Пострадалото дете е откарано в болница, с опасност за живота. Извършен е оглед на местопроизшествието и е проведен разпит на свидетел. ", "date": "2019.03.05", "title": "9-годишно момче е с опасност за живота, след като се простреля с пистолет "}
{"url": "http://www.cross.bg/vetoto-komisiya-prezidenta-1598270.html", "text": "/КРОСС/ Правната комисия в Народното събрание отхвърли ветото на президента, наложено върху текстовете на Изборния кодекс. Представителите на БСП отсъстваха от заседаниетоОще в началото на днешното заседание от ГЕРБ препотвърдиха намерението си да предприемат законодателна инициатива за връщане на старото положение при преференциите веднага след гласуването в комисия, но от ДПС ги посъветваха да изчакат да стане ясна „съдбата на закона\" в пленарна зала. Депутатът от движението Хамид Хамид обяви, че ДПС ще внесе свое предложение „на първата минута\" след гласуването на ветото в зала.За да защити мотивите на президента, на заседанието присъстваше неговия секретар по правни въпроси проф. Емилия Друмева. В изказването си тя подчерта, че завишеният праг на преференциите е „отстъпление от постиженията в нашето изборно право\", защото изборите са реална форма на участие на гражданите в политическия живот на страната. ", "date": "2019.03.05", "title": "Правната комисия отхвърли ветото на президента върху Изборния кодекс (обновена)"}
{"url": "http://www.cross.bg/trump-razsledvaniya-smehotvorni-1598269.html", "text": "/КРОСС/ Кремъл определи американските разследвания по твърдения за руско влияние върху президента Доналд Тръмп като смехотворни, предаде ДПА.\"Има толкова много такива разследвания, че значението им девалвира\", заяви Дмитрий Песков, говорителят на руския президент Владимир Путин, цитиран от ТАСС. Правната комисия в Камарата на представителите в Конгреса на САЩ започна ново разследване във връзка с твърдения за сговор между щаба на Тръмп за президентските избори през 2016 г. и РусияКомисията каза, че в рамките на разследването, което ще се фокусира също върху потенциална корупция и злоупотреби с власт, ще изиска документи от 81 физически и юридически лица, включително Доналд Тръмп-младши.Никое от предишните разследвания не даде каквито и да било сериозни, а само смехотворни резултати\", каза Песков и отказа за коментира конкретно разследването на Камарата на представителите. \"Това е изцяло американски въпрос\", допълни той.Тръмп и негови сътрудници са обект на няколко разследвания. Най-значителното от тях е това на специалния прокурор Робърт Мълър, съсредоточено върху намесата на Русия в президентските избори в САЩ през 2016 г. и нейните евентуални връзки с кампанията на Тръмп, припомня ДПА.Конгресът на САЩ иска информация за разговори на четири очи между Тръмп и ПутинКога ще приключи разследването на Мълър остава неясно, макар то вече да доведе до обвинителни актове срещу хора от близкото обкръжение на Тръмп, в това число срещу неговия бивш личен адвокат Майкъл Коен и бившия шеф на кампанията му Пол Манафорт. ", "date": "2019.03.05", "title": "Кремъл нарече \"смехотворни\" американските разследвания за руско влияние върху Тръмп "}
{"url": "http://www.cross.bg/rysiya-medvedev-petkov-1598260.html", "text": "/КРОСС/ Председателят на ПП АБВ Румен Петков и министър-председателят на Русия Дмитрий Медведев се  срещнаха и разговаряха за отношенията между ПП АБВ и „Единна Русия\". От името на АБВ-Младежи, Петков подари на Медведев Патриотичния календар, вече традиционен и дело на младежите от партията. Първата дата в календара е 3 март - началото на съвременната българска държава и проследява и отбелязва всички исторически за България събития. АБВ-Младежи поддържа изключително близко партньорство с младежите на „Единна Русия\" - „Млада гвардия\", за които Румен Петков изпрати поздрави чрез руския министър-председател. Като подарък от Румен Петков Дмитрий Медведев получи и писалка от серията, издадени по повод 140 години от установяването на дипломатически отношения между България и Русия. Тя е с инкрустация на поименен списък на посланиците на Руската федерация, служили в България. Медведев прие подаръците с благодарност и изрази надежда, че в бъдеще с юбилейната писалка ще подписва само документи, които подпомагат динамиката в развитието на отношенията между България и Русия", "date": "2019.03.05", "title": "Румен Петков и Дмитрий Медведев разговаряха за отношенията между ПП АБВ и „Единна Русия“"}
{"url": "http://www.cross.bg/vidin-geshev-politziya-1598250.html", "text": "/КРОСС/ Двама мъже са се опитали да проникнат в Граничното полицейско управление във Видин и да го подпалят. Видин можеше да гори една седмица. Това обяви на извънреден брифинг зам.-главният прокурор Иван Гешев.По думите му, благодарение на разположени секретни постове из целия град обаче палежът е бил предотвратен.Гешев разказа, че през миналата седмица видински криманилисти получили информация, че в града се готви голямо престъпление, но неясно какво. Заради това били предприети извънредни мерки и били разположени секретни постове.\"Във вторник през нощта е констатиран опит да се проникне на територията на Граничното полицейско управление. Ня мястото най-вероятно е щял да бъде извършен палеж. Там е имало цистерна с нефтени продукти, през улицата има бензиностанция. Както каза един колега, ако този палеж се бе случил, Видин щеше да гори една седмица\", категоричен бе зам.-главният прокурор.Задържани са двама мъже, които не са родом от Видин, а в автомобила им са намерени около 10 туби с бензин. Към тях било прикрепено пликче със запалително вещество, а отделно били намерени спринцовки с друго вещество, което трябвало да се инжектира в пликчето. Бензинът в комбинация с двете вещества се превръща във взривоопасна смес.Арестуваните не са криминално проявени. Те са оставени в ареста с постоянна мярка за неотклонение от Районния съд във Видин. Според криминалистите, случаят може да има връзка и с предишни палежи, тъй като има сходство на почерка.\"В края на миналата година бе запалена колата на разследващ полицай от граничното управление. Бе направен и опит да бъде подпален апартамента му, но тогава бандитите объркали жилището му\", съобщи главният секретар на МВР Ивайло Иванов. Той уточни, че не са ясни мотивите за посегателството срещу полицая, но най-вероятно са свързани с неговата работаИменно това станало повод главният прокурор Сотир Цацаров да възложи на заместника си Иван Гешев анализ на случващото се, по който работили и от националната полиция\"Благодаря на денонощнта работа на Национална полиция и на прокуратурата във Видин. Благодарение на тяхната работа се предотврати подпалването на града. Това е истината. Гражданите на града може да се гордеят с местната си полиция и прокуратура\", каза още Гешев. ", "date": "2019.03.05", "title": "Иван Гешев: Предотвратихме палеж на ГПУ-Видин"}
{"url": "http://www.cross.bg/protzenta-hora-rysnatzite-1598253.html", "text": "/КРОСС/ В Санкт Петербург по обедно време: певица започва да пее съветски песни, а двама танцьори танцуват пред около 50 седнали по масите пенсионери. Ресторант \"Добродомик\" предлага храна за възрастните хора, силно засегнати от предизвикващите все по-голямо недоволство в Русия социални трудности.През последните седмици улиците на втория най-голям град в Русия са покрити с лед и затрупани с няколко метра сняг, което затруднява придвижването. Въпреки това ресторантът продължава да е пълен.\"Цените се покачват постоянно. По тази причина това кафе е една изключително добра идея\", казва 72-годишната Рима Анциферова.Нейната месечна пенсия е 10 000 рубли, което се равнява на 135 евро. Като се приспаднат местните данъци и лекарствата, й остават около 40 евро, с които да живее.\"Наскоро се покачиха цените на транспорта\", добавя тя.\"Добродомик\" бе отворен тази зима в центъра на Санкт Петербург от бизнесдамата Александра Синяк и съпруга й Евгений Гершевич с цел \"да се отблагодарят на възрастните хора\". Вечер той е нормален ресторант, но между 12:00 на обяд и 16:00 ч. близо 300 възрастни хора (преобладаващо жени) идват от всички краища на града, за да се нахранят с топла храна и да си поговорят.След напредъка от първото десетилетие на този век, покупателната способност на руснаците от пет години постоянно намалява и тенденцията продължава, въпреки икономическото възстановяване след рецесията от 2015-2016 г.При преизбирането си за четвърти мандат преди една година президентът Владимир Путин обеща да намали наполовина ширещата се в страната бедност. Малко по-късно обаче правителството му обяви увеличаване на размера на ДДС и покачване на пенсионната възраст, което бе посрещнато изключително негативно на фона на недоимъка, в който живеят възрастните хора.\"Никога ситуацията не е била толкова тежка за населението като днес. Във всички сфери финансовото бреме става все по-тежко\", казва икономистът Игор Николаев, директор на Института за стратегически анализ ФБК Грант Торнтън.В една страна, където средната пенсия е по-малка от 200 евро, отчаянието проличава в резултатите от социологическите проучвания.Според независимия център Левада 61 процента (в сравнение с 56 процента през 2015 г.) от руснаците се срамуват от \"вечната бедност и несигурност\" в страната им. Броят на руснаците, които гледат песимистично на положението в страната (45 процента), за първи път от края на 2013 г. е по-голям от този на оптимистите.По данни на Левада изключително високият през последните години рейтинг на Владимир Путин се е понижил през януари до 64 процента, което е най-ниското му ниво след анексията на Крим през 2014 (за сравнение: преди година той бе 80 процента).\"Недоволството се възцари в провинцията\", която обикновено е по-лоялна, отбелязва директорът на Левада Лев Гудков. \"То е свързано с отказа на държавата да предостави социални гаранции, с намаляването на предназначените за населението фондове с цел осъществяването на геополитически проекти и с понижаването на реалните доходи\", .Последните са спаднали, според него, с от 11 до 14 процента след 2014 г. и провокираната от анексията на Крим \"еуфория\". \"Това създава затруднения за хората със средни доходи\".По време на обръщението си към парламента в средата на февруари Владимир Путин изрази безпокойство от бедността, засегнала близо 19 милиона души, и обяви отпускането на социални помощи от над 1,3 милиарда евро, обещавайки на руснаците подобряване на положението им \"още тази година\".В краткосрочен план обаче руснаците стават свидетели единствено на увеличаването на цените, особено на тези на хранителните стоки, и на повишаването на ДДС от 18 на 20 процента от 1 януари.Инфлацията достигна през януари 5 процента на годишна основа, а при плодовете и зеленчуците - дори 7,3 процента.В ресторант \"Добродомик\" в Санкт Петербург Галина Михалина сочи към пенсионерите, които като нея се възползват от безплатния обяд: \"Вижте, всички тези хора изобщо не приличат на маргинали\".73-годишната бивша инженерка получава месечна пенсия от 12 000 рубли, равняващи се на около 160 евро. Наскоро пенсията й е била увеличена с 1000 рубли.\"\"Благодаря, но цените растат два-три пъти по-бързо. Тъжно е да си работил цял живот и да си принуден да се радваш на благотворителен обяд\", казва с огорчение пенсионерката, която \"се колебае понякога дали да си купи хляб\". - \"Нашето поколение има комплекси, не се чувствам много приятно, че ям благотворителна храна: предпочитам да давам, а не да взимам, но такъв е животът\". ", "date": "2019.03.05", "title": "В Русия се надига гняв срещу \"вечната бедност\""}
{"url": "http://www.cross.bg/zavurshvane-sustoyanie-pokazaha-1598254.html", "text": "/КРОСС/ „Еделвайс райд\" е борба да превъзмогнеш трудностите, да преминеш цялото разстояние от повече от 40 км, носейки тежката 25 кг раница в допълнение към оръжието, ските и екипировката за бивакуване. На 27 и 28 февруари във военния лагер Лизум на 2000 метра надморска височина в австрийските Алпи в това изпитание на мъжеството, силата, волята и желанието да победиш участваха 24 отбора от 12 страни - Австрия, Германия, Франция, Полша, Русия, САЩ, Испания, Словения, Италия, Черна гора, Румъния и България. Всичките те са известни със своите отлични способности при изпълнението на задачи в пресечена планинска местност.Осем състезатели трябва да стартират и да завършат като отбор. Вятърът, умората и ниските температури оказват пряко влияние върху физическото и психическото състояние на всеки един участник. В рамките на един час се менят четири сезона. На места от около 3000 м. надморско равнище влажността на въздуха започва да се променя драстично, а кислородът намалява.Слънцето и вятърът правят кожата чувствителна. Спускането по стръмни склонове през нощта също крие своите рискове. Участник от българския отбор, при достигане на бивака, се оказа в крайна дехидратация и по преценка на лекарския екип, бе спрян от участие за да се избегнат последващи усложнения за здравословното му състояние. Така отборът ни остана със седем участника, което по регламент не пречи на цялостното завършване на състезанието.Нашите състезатели показаха силна воля, огромно себераздаване, желание да представят себе си и Българската армия, несломим дух за стигнат до финала, въпреки всички трудности. Така те достойно заслужиха знака „Сребърен еделвайс\", който се дава само за успешно завършване на състезанието.С постигнатите успехи, българите показаха, че са част от европейската планинска общност. А тази общност им засвидетелства своето огромно уважение и респект.", "date": "2019.03.05", "title": "Отборът на Сухопътните войски завърши състезанието „Еделвайс райд“ в австрийските Алпи"}
{"url": "http://www.cross.bg/dushterya-nasilie-domashno-1598255.html", "text": "/КРОСС/ Състав на Варненския районен съд уважи искането на Районната прокуратура и взе мярка за неотклонение „Задържане под стража\" спрямо 45-годишния Христо Х. Мъжът е обвиняем по досъдебно производство за извършено домашно насилие над родната си дъщеря, която в момента е в болница с телесни повреди от побоя.На 1 март тази година между бащата и 14-годишната му дъщеря започнал скандал по повод изчезнала сума пари от дома. За липсата на парите бащата обвинил момичето и му нанесъл побоя. Христо Х. е баща на три деца. Голямата му дъщеря и пострадалото 14-годишно момиче живеят при него, а синът му - при майка си. Заради упражнено домашно насилие над по-малката дъщеря и сина му съдът е издал заповед за защита от домашно насилие през 2018 год. С нея му е било забранено да доближава двете си деца и да се въздържа от домашно насилие. Въпреки това 14-годишното момиче решило да заживее при бащата си и се пренесло при него.Ограничителна заповед да не доближава бившата си съпруга има и в предишни години. Христо Х. е осъждан два пъти - за закана с убийство и за нарушаване на ограничителната заповед, на пробация.Определението на Варненския районен съд подлежи на обжалване пред Окръжния съд в града.Снимки: Булфото ", "date": "2019.03.05", "title": "Оставиха в ареста бащата, провесил дъщеря си от балкона"}
{"url": "http://www.cross.bg/borisov-otnosheniya-rysiya-1598251.html", "text": "/КРОСС/ В условията на санкции успяваме да поддържаме прагматични отношения с Русия. Не бива да се делим на русофили и русофоби, нека да си гледаме важните български решения. Това заяви премиерът Бойко Борисов, съобщава БГНЕС.\"Има какво да предложим в културния, историческия и ако щете религиозния туризъм\", каза Борисов.\"Въпреки трудните международни отношения ние успяваме да запазим един добър тон помежду си\", посочи още той.\"В 59 града имаме центрове за издаване на визи, за да се облекчат максимално туристите. Обсъждаме пускането на ферибота между Бургас и Новоросийск, която ще позволи на хората да идват с автомобилите и да карат дори покъщнина\", каза Борисов.Премиерът подчерта, че за да удържим на конкуренцията на Гърция и на Турция, трябва да се изчисли как да се подпомогне браншът за организираните туристи. \"Неслучайно на нашите спортни бази се подготвят и руски спортисти. Ще се постараем да сме по-гъвкави. При тази конкуренция туристът избира най-добрата дестинация\", каза Борисов.\"Нашата балансирана външна политика дава до голяма степен и сигурността на туристите, защото поддържаме добри отношение с различни държави\", посочи българският премиер. С полицейските служби работим много преди да започне сезонът, за да обезпечим тази сигурност, обясни българският премиерът.Борисов каза още, че страната ни стотици милиони заради санкциите срещу Русия в селското стопанство. ", "date": "2019.03.05", "title": "Борисов: В условията на санкции успяваме да поддържаме прагматични отношения с Русия"}
{"url": "http://www.cross.bg/bilo-plovdiv-morbili-1598257.html", "text": "/КРОСС/ Регистрирани са първите случаи на морбили в областите Пловдив и Бургас. 47-годишна жена от морския град и 1-годишно дете от Първомай са заразени с морбили.Детето не е било имунизирано, защото първата ваксина се поставя след 13-месечна възраст, засега няма яснота относно имунизационният статус на жената.Взети за кръвни проби на всички нейни близки и хора, с които е контактувала и са изпратени за изследване в лаборатория в София.Детето е било прието в Инфекциозна клиника в Пловдив на 26 февруари с картина на вирусна инфекция и обрив. На 2 март диагнозата е била потвърдена от Националната референтна лаборатория, съобщават от \"Фокус\".„Детето е било обгрижвано много внимателно от семейството си, тъй като има други здравословни проблеми, били са избягвани всякакви контакти с деца и възрастни\", каза д-р Моника Троянчева от РЗИ-Пловдив.Родителите на детето твърдят, че то не е било в контакт с други деца или възрастни. По думите им, бебето е било разхождано само в първомайския квартал „Дебър\".„В епидемиологичен аспект най-вероятно заразата е предадена по въздуха, защото вирусът е доста агресивен и това може да е причина детето да се зарази\", допълни д-р Троянчева.Детето вече е здраво и е изписано. Предприети са всички мерки и се издирват близки и контактни с него и семейството му. ", "date": "2019.03.05", "title": "Първи случаи на морбили в Пловдив и Бургас"}
{"url": "http://www.cross.bg/godini-vesela-toteva-1598252.html", "text": "/КРОСС/ Внезапно почина журналистката и продуцент на сутрешния блок на Нова телевизия през уикенда \"Събуди се\" Весела Тотева, съобщиха от медията.\"След нея остава споменът за изключителния колега и професионалист, за човека, изправил се и успял да преодолее най-тежките житейски изпитания. За майката, посветила се на двете си прекрасни деца. За активистката, отдала се на каузата да спасява децата от изкушенията на дрогата и насилието\", пишат колегите й.45-годишната Весела Тотева е била зависима от хероин в продължение на 8 години. Посяга към дрогата, когато е едва на 21 години, след развод и с 3-годишна дъщеря. След тежка борба успява да се спаси. От 1 януари 2002 г. е чиста. Описва всичко това в книгата си \"Падение и спасение\", след което стартира свой проект. Ходи по училищата и разказва на учениците за наркотиците.\"За мен никога не е било проблем да разказвам за периода от 8 години, в който съм била наркоман. Винаги съм вярвала, че истината е нещото, което ни прави свободни и ни прави способни да вземаме решения. Написах тази книга и след написването и започнах да обикалям градове. Не мислех, че наркотиците са такъв проблем. Мислих си, че в момента никой не взима наркотици, защото не е модерно. Аз нямах в обкръжението си деца в тийнейджърска възраст и изобщо не очаквах това, с което се сблъсках. От всички разговори с деца и учители разбрах, че проблемът е много грамаден. Много по-голям, когато аз вземах преди 15 години\", каза в интервю преди година Весела Тотева.Поклонението ще се състои в четвъртък, 7 март, от 11.30 ч. на Централните софийски гробища.Поклон пред паметта й!  ", "date": "2019.03.05", "title": "Внезапно почина журналистката Весела Тотева"}
{"url": "http://www.cross.bg/plovdiv-grebane-kanal-1598258.html", "text": "/КРОСС/ Камерън Алън - мениджър на FISA за Световната купа по гребане даде оценката си, след тридневна проверка  на гребния канал и на подготовката на Организационния комитет.  Той бе категоричен:  Пловдив е готов да приеме първото за годината голямо състезание от календара на Световната федерация по гребане. „За състезателите по гребане пловдивският канал е известен като един от най-добрите и най-бързият в света. Трите кръга за световната купа са от най-важните регати преди квалификацията за олимпиадата в Токио. Очакваме много оспорвано състезание, на което националните федерации по гребане  ще направят последните фини настройки в своите отбори за олимпиадата\" - заяви Камерън Алън.е много добро. Допълнителните дейности, за които община Пловдив е заделила финансиране, са свързани с обновяване на контролните кули по гребното трасе, частична хидроизолация на финалния комплекс и допълнителна временна ограда за безопасност по време на състезанията. На 5 май община Пловдив затваря трасето на гребния канал и той ще бъде на разположение само за участниците в регатата. От 8 до 12 май съоръжението с прилежащата инфраструктура ще бъде затворено за граждани и автомобили, а на 9 май ще бъдат тествани абсолютно всички съоръжения. Състезанията от Световната купа по гребане ще се излъчват от БНТ и ще бъдат транслирани в Европа. „За съжаление Пловдив остана един от малкото качествени канали в света, които нямат зона за загряване и разпускане.\" -  каза Светла Оцетова.Имаме богат опит в организацията на големи състезания по гребане, затова смятам, че отново ще бъдем отлични домакини на това голямо международно състезание, каза Георги Титюков - зам. кмет на Пловдив. Неговата прогноза е, че след годините на съдебни спорове, които Пловдив спечели окончателно, предстои да бъде строително разрешение за екопарк „Марица\", част от който е и новото водно съоръжение. То ще бъде използвано и като дублиращ канал при големи състезания. Осигурено е финансиране на стойност 4 милиона лева.  След избор на изпълнител строителството ще продължи около 12 месеца. Организационният комитет е подготвил пакет от кандидатури за големи състезания по гребане от 2021 година до 2024 година. В олимпийската 2024 година Пловдив иска да стане домакин на световно първенство за юноши и девойки, младежи до 23 години, мъже и жени в леките категории, които нямат олимпийско представяне.Призовите места в състезанията от Световната купа носят точки на най-добрите гребци. Победителите получават по 7 точки или общо 21 точки при три победи от трите състезания в Пловдив, Познан и Ротердам. Вторият в класирането ще впише 5 точки в актива си, а седмият  се задоволява с 1 точка. Всяка държава може да участва в състезанията с два отбора. България все още не е оповестила официално с колко лодки ще участва в Пловдив, но със сигурност ще има български гребци на регатата в Пловдив, каза Светла Оцетова - технически директор на FISA. Около 80% от квотите за следващата олимпиада ще се определят на световното първенство по гребане в Линц. ", "date": "2019.03.05", "title": "Пловдив е готов за световната купа по гребане"}
{"url": "http://www.cross.bg/medvedev-patriarh-sreshtna-1598259.html", "text": "/КРОСС/ В Синодната палата патриарх Неофит се срещна с премиера на Русия Дмитрий Медведев, съобщиха от Светия синод.По време на приема са били подчертани традиционно добрите взаимоотношения между Българската патриаршия и Руската православна църква, както и са повдигнати въпроси от църковния живот на двете страни.Дмитрий Медведев предаде поздрави от името на руския патриарх Кирил. Приемът завърши с благопожелания за бъдещи успехи и добри плодове в трудовете. \n\t\t\t\t\t ", "date": "2019.03.05", "title": "Медведев се срещна с българския патриарх Неофит (видео)"}
{"url": "http://www.cross.bg/godina-albym-godini-1598237.html", "text": "/КРОСС/ Със специална безплатна прожекция на филма на Димитър Митовски \"ФСБ след 20 години\" ще бъде почетена паметта на басиста Ивайло Крайчовски в сряда, 6 март от 18 ч. в Дома на киното, обявиха от \"София филм фест\".Ивайло Крайчовски, наричан още Пифа, бе дългогодишен музикален директор на \"София филм фест\" и скъп приятел на фестивалния екип, допълват организаторите. Музикантът почина на 21 август 2018 г. на 57 години.Пълнометражният филм от 1997 г. по сценарий на Росен Елезов, Димитър Митовски и Стефан Китанов е разказ за историята на прочутата българска рок група - \"Формация Студио Балкантон\".Тя е основана от Румен Бояджиев, Константин Цеков и Александър Бахаров в София през 1975 година. В началото на своята история ФСБ е студиен проект и записва предимно кавъри, а първият им албум Non Stop е издаден през 1977 година. Две години по-късно следва втори студиен албум - \"ФСБ-II\", който съдържа оригинални композиции. Тогава в състава се присъединяват барабанистът Петър Славов и китаристът и цигулар Иван Лечев.Първия им албум като квинтет - \"Кълбото\", е издаден през 1980 година. Следващият студиен албум \"78 оборота\" се появява година по-късно и постепенно \"ФСБ\" започва да изнася концерти в страната.През 1983 година излиза следващият студиен албум \"След десет години\", който съдържа втори вариант на песента \"След десет години\", а също \"Пак ще се прегърнем\" и \"Ако спреш\". През същата година Александър Бахаров емигрира в Германия и е заместен от Ивайло Крайчовски, наричан още Пифа. Музикантите го избират, защото на прослувашването е единственият басист, който си настройва баса, преди да започне да свири.На следващата година на музикалния пазар излиза \"ФСБ VI\". Сред песните в него са \"Зимна къща\", \"Не така\" и \"Завръщане\". През 1985 година \"ФСБ\" прави първите си издадени концертни записи, за които не е използвана многопистова техника.Две години по-късно излиза и седмият, последен студиен албум на ФСБ - \"Обичам те дотук\". През 1988 записват песента \"Протегнах две ръце\", през 1989 г. - \"Няма как\" и \"Високо\", както и песента \"Времето е наше\" с участието на Орлин Горанов, Лили Иванова, Ваня Костова, Васил Найденов, Елвира Георгиева и Богдана Карадочева. ", "date": "2019.03.05", "title": "Специална прожекция ще почете паметта на Ивайло Крайчовски от ФСБ"}
{"url": "http://www.cross.bg/mall-ring-sofia-1598244.html", "text": "/КРОСС/ „Осми март не трябва да е само един ден в годината\", убедени са мнозина. И Sofia Ring Mall напълно споделя тази максима! Затова женския празник в мола в полите на Витоша ще продължи не един, а цели 12 дни, с безброй специални изненади и неустоими оферти за дамите.От 6 до 17 март Sofia Ring Mall се превръща в истинско женско царство, в което дамите са на специална почит и могат да сбъднат всичките си модни, бюти и релакс мечти. В чест на празника, много от магазините в търговския център са предвидили специални, ексклузивни оферти за всички жени. Те включват сензационни намаления до 80% и неустоими предложения, част от които ще са налични само и единствено в любимия на столичани мол в полите на Витоша.Всички подробности за това какви ще са специалните изненади и оферти в Sofia Ring Mall по време на близо двуседмичния женски празник там, можете да намерите на , както и на фейсбук-страницата на търговския център.Свежите пролетни изненади затвърждават мисията на Sofia Ring Mall да организира ексклузивни събития и да предоставя неповторими преживявания за своите клиенти. Следвайки уникалната си концепция за \"one-stop-shop\" - с едно идване посетителите да задоволят всичките си нужди за пазаруване, с обогатения избор от ресторанти и първокласни магазини, търговският център в полите на Витоша се налага като предпочитана дестинация за добър начин на живот и за перфектно прекарване на свободното време на цялото семейство.", "date": "2019.03.05", "title": "12 дни женско царство в Sofia Ring Mall"}
{"url": "http://www.cross.bg/evropa-modelut-kolata-1598230.html", "text": "/КРОСС/ Първият изцяло електрически модел на Ягуар спечели наградата Автомобил на годината в Европа преди началото на големия автосалон в Женева, пише Евронюз.Моделът, който носи името I-Pace се пребори с другите финалисти - последните поколения на Форд Фокус, Мерцедес А-клас и Пежо 508. Наградата е основана през 60-те години на 20 в. от най-престижните издания за автомобили в Европа.За да се класира даден модел, той трябва да е бил в продажба в Европа през изминалата година и да са били продадени поне 5000 автомобила. Миналогодишният победител беше Волво XC40. Моделът на Ягуар I-Pace е необичаен за фирмата кросоувър, задвижван изцяло от електромотори. Въпреки че тежи повече от 2 тона, колата се ускорява от 0 до 100 км/ч за по-малко от 5 секунди. Според различните методи за стандартизация, батерията е достатъчна за изминаването на 370 до 460 км. Около 40% от цената на колата са огромните, модерни батерии, произвеждани от корейския гигант LG. ", "date": "2019.03.05", "title": "Електрическият „Ягуар“ стана Кола на годината в Европа"}
{"url": "http://www.cross.bg/makron-evropa-priziv-1598239.html", "text": "/КРОСС/ Френският президент Еманюел Макрон разпространи безпрецедентен призив за \"европейски ренесанс\". От Елисейския дворец публикуваха посланието с превод на всички езици от ЕС. В авторската статия Макрон призовава гражданите на Съюза да защитят Европа и бъдещето ѝ на европейските избори. Според него Старият континент е изправен пред заплаха, каквато не помни от Втората световна война.По думите му Брекзит е символ на проблемите, сполетели ЕС - лъжи и безотговорност, довели до решението на Великобритания да напусне. Макрон се обявява и против популистките и националистическите партии и приканва европейците да гласуват, за да не продължава възхода на крайнодесните. Френският президент отправя и няколко предложения, с които, по думите му, Европа да изживее своя нов Ренесанс. ", "date": "2019.03.05", "title": "Макрон с призив за \"европейски ренесанс\" "}
{"url": "http://www.cross.bg/tyristi-rysiya-medvedev-1598249.html", "text": "/КРОСС/ Работим за улесняване на визовия режим за туристи от всички страни. Що се отнася до туристическия обмен с Европейския съюз - готови сме за най-модерни визови решения. Това каза при откриването на Българо-руския туристически форум премиерът на Русия Дмитрий Медведев.Според думите му, Русия е на първо място по брой Национални паркове в света, а сега целта й е да развива и исторически туризъм.\"Природата ни е надарила богато затова предвиждаме да улесним достъпа на туристи до нашите природни забележителности\", допълни руският премиер.Той посочи, че в разговорите с Бойко Борисов е било отделено сериозно внимание на комуникациите между градовете с морски пристанища в Черно море.\"Туризмът е дейност с икономическа насоченост. Сега пред всички нас се откриват големи възможности и ние смятаме, да се придържаме към нестандартни подходи. Всеки, който предложи интересен туристически продукт, ще спечели\", посочи Медведев.Той съобщи, че всяка година около 500 000 руски туристи посещават България и определи това като \"добро ниво\". 30 000 руснаци са закупили и имоти в България, а българите, посещавали Русия за година са около 50 000 души.Според Медведев, за Русия сега най-важното е да предложи високо ниво на обслужване на туристите и призна, че това все още не е така на много места.Руският премиер посочи, че България предлага на руските туристи добра инфраструктура, климат и сигурност, така че тук е добро място и за семеен туризъм. ", "date": "2019.03.05", "title": "Дмитрий Медведев: 500 хиляди руснаци идват у вас, 30 хиляди имат имоти"}
{"url": "http://www.cross.bg/transport-stolichniya-shofyorite-1598236.html", "text": "/КРОСС/ Шофьорите в столичния градски транспорт призоваха Фандъкова да спре с рекламата и политиканстването на техен гръб и я поканиха на среща в средата на март. Това става известно от писмо, изпратено до медиите.\"Титлата на кмет на столицата не е само чест, но и отговорност. Вие сте призвана да защитавате интересите на гражданите на София, както и нас водачите, наети на работа в управляваните от Вас администрация и общински транспортни дружества \"Столичен автотранспорт\" и \"Столичен електротранспорт\". Благодарение на труда ни Вие обещавате на милион и триста хиляди софиянци една добра, надеждна и \"развиваща\" се транспортна услуга\", започва позицията им.Те напомнят, че от близо месец се настоява за разговори, но такива е имало само със синдикатите. \"Недопустимо е да продължавате и затвърждавате противопоставянето между синдикатите и изразяващите недоволството си служители. На провелото се на 27 февруари заседание на транспортната комисия заявихме, че не одобряваме работата на синдикатите и че не припознаваме техните интереси като наши\" посочват шофьорите и изразяват разочарованието си, че не са били поканени.Представителите на столичния \"Градски транспорт\" канят Фандъкова на заседанието на транспортната комисия към Столичния общински съвет на 13-ти март за \"адекватен, открит, но и много закъснял диалог\". Писмото им гласи, че в медиите се тиражират неверни твърдения, а цитираните като \"приемливи\" суми включват както незаконния извънреден труд, така и \"липсата на почивки и нечовешкия стрес\".Шофьорите завършват с покана към кмета в депата и гаражите, където да илюстрират твърденията си. В края на февруари стана известно, че работещите в четирите дружества на столичния градски транспорт ще получат увеличение с 10% на заплатите. За него са предвидени 10 млн. лв.  ", "date": "2019.03.05", "title": "Шофьорите в столичния \"Градски транспорт\" искат кметът да спре с пиара на техен гръб"}
{"url": "http://www.cross.bg/danuchni-dryzhestva-bili-1598245.html", "text": "/КРОСС/ Окръжна прокуратура-Пловдив привлече като обвиняеми 42-годишен мъж, за изпиране на пари чрез тежко умишлено престъпление, извършено чрез избягване на плащане на данъчни задължения, в съучастие на 38-годишен мъж и 38-годишна жена, както и за избягване на плащане на данъчни задължения в големи размери - 1 млн. лв.На 1 март 2019 г. под ръководството на Окръжна прокуратура-Пловдив, съвместно със служители от сектор „Икономическа полиция\" при ОД на МВР-Пловдив и на ГДБОП-София, е проведена специализирана операция за извършени данъчни престъпления и пране на пари на територията на градовете Пловдив, София, Разград и Велико Търново.Извършени са били множество претърсвания и изземвания от офиси и жилища, при които в трезори и други помещения са открити общо около 600 000 лева, в различна валута, както и документи, компютърни конфигурации и други вещи, имащи отношение към престъпната дейност.Образувано е досъдебно производство, като за срок от 24 часа по Закона за МВР са задържани девет лица. На трима от тях са повдигнати обвинения. До момента е установено, че от месец март 2017 г. до 1 март 2019 г. чрез седем търговски дружества, регистрирани в България, са били извършени парични преводи в брой, в размер на общо 5 млн. лв, към търговски дружества в Полша и Италия. Управителите на българските дружества, които са били подставени лица с нисък социален и финансов статус, са поръчвали стока - козметика, перилни препарати и дугуи., от Полша и Италия. Пратките формално пристигали на името на тези фирми, а реално стоките получавало друго търговско дружество у нас, чийто управител е 42-годишния обвиняем, със съдружник 38-годишната обвиняема. Стоката била разпространявана в магазинната мрежа у нас, като парите от продажбите не били декларирани и по този начин е избегнато плащането на данъчни задължения в размер на около 1 млн. лв.Установено е още, че съучастник при изпращане на парите от България към търговските дружества в чужбина е бил 38-годишният мъж, който ги е предоставял на управителите на седемте фирми у нас, а те от своя страна ги изпращали по банков път към фирмите в Полша и Италия.Днес Окръжна прокуратура-Пловдив внесе искане в съда за определяне на мярка за неотклонение „задържане под стража\" спрямо двамата обвиняеми мъже. Спрямо жената е взета мярка за неотклонение „парична гаранция\" в размер на 10 хил. лв.Разследването по случая продължава. ", "date": "2019.03.05", "title": "Прокуратурата в Пловдив обвини трима в пране на пари и данъчни престъпления за над 1 млн. лв"}
{"url": "http://www.cross.bg/leva-live-kolonka-1598248.html", "text": "/КРОСС/ „Еврофутбол\" счита, че отбора на Реал Мадрид ще победи Аякс Амстердам в среща-реванш от 1/8-финалите на Шампионската лига по футбол. Двубоят е довечера от 22.00 часа на „Сантяго Бернабеу\":Реал Мадрид (Исп.) - Аякс Амстердам (Хол.) тук\t\tСингъл, Live, ТОП „1\"-1.57 „Х\"- 4.00 „2\"- 4.30Ето и срещите от Шампионската лига и Лига Европа следващите дни:Дортмунд (Гер.) - Тотнъм Хотспър (Анг.) тук\t\t\tСингъл, Live, ТОП „1\"-1.84 „Х\"- 3.52 „2\"- 3.40Пари Сен Жермен (Фр.) - Ман. Юнайтед (Анг.) тук\t\tСингъл, Live, ТОП „1\"-1.40 „Х\"- 3.98 „2\"- 5.45Порто (Порт.) - Рома (Ит.) тук\t\t\t\t\tСингъл, Live, ТОП „1\"-1.85 „Х\"- 3.28 „2\"- 3.28Севиля (Исп.) - Славия Прага (Чех.) тук\t\t\tСингъл, Live, ТОП „1\"-1.27 „Х\"- 4.15 „2\"- 6.50Динамо Загреб (Ит.) - Бенфика Лисабон (Порт.) тук\t\tСингъл, Live, ТОП „1\"-2.75 „Х\"- 2.82 „2\"- 2.16Зенит СТП (Рус.) - Виляреал (Исп.) тук\t\t\t\tСингъл, Live, ТОП „1\"-1.75 „Х\"- 2.96 „2\"- 3.70Айнтрахт Фр. (Гер.) - Интер Милано (Ит.) тук\t\t\tСингъл, Live, ТОП „1\"-2.10 „Х\"- 2.96 „2\"- 2.74Рен (Фр.) - Арсенал (Анг.) тук\t\t\t\t\tСингъл, Live, ТОП „1\"-3.34 „Х\"- 3.06 „2\"- 1.80Наполи (Ит.) - Залцбург (Авс.) тук\t\t\t\tСингъл, Live, ТОП „1\"-1.36 „Х\"- 3.84 „2\"- 5.45Валенсия (Исп.) - ФК Краснодар (Рус.) тук\t\t\tСингъл, Live, ТОП „1\"-1.32 „Х\"- 3.84 „2\"- 6.20Челси (Анг.) - Динамо Киев (Укр.) тук\t\t\t\tСингъл, Live, ТОП „1\"-1.20 „Х\"- 4.42 „2\"- 8.20След като миналата седмица бе регистрирана най-голямата печалба в историята не само на „Еврофутбол\", но и на спортните залози от 956 892,41 лева, няколко дни по-късно шуменец повтори успеха на врачанина с 18 мача в права колонка. Това стана на 02.03., а залогът от 10 лева му донесе 2710,08 лева. Също тогава в Боровец бяха осъществени две значителни печалби. Първата е в размер на 15826,89 лева с 200 лева залог на 10 мача в права колонка, а втората е на стойност 4080,75 лева отново с 200 лева за 8 срещи отново в права колонка. На връх националния ни празник - 3-ти март, пак в Боровец сумата от 8453,86 лева бе заслужена с 200 лева за 8 сблъсъка в права колонка.Враца, Сливен, София и Бургас са отличниците от печалби от Спортмакс. Ето и по-интересните суми: 2665 лева, 2497лева, 2389,20 лева, 2444,40 лева, 3142,80 лева, 2470 лева, 3004 лева, 3139,85 лева и 3139,85 лева.„Еврофутбол\" желае успех на всички участници! ", "date": "2019.03.05", "title": "„ЕВРОФУТБОЛ“ – Реал Мадрид ще победи Аякс Амстердам"}
{"url": "http://www.cross.bg/webauthn-paroli-vreme-1598240.html", "text": "/КРОСС/ На фона на постоянно развиващите се технологии и заплахите за тяхната сигурност, една от най-популярните защити си остава непромена. Класическите пароли със символи са широко използвани, но и са сред най-уязвимите защити. World Wide Web Consortium (WWWC) и FIDO Alliance искат да променят това с въвеждането на WebAuthn - нов, официален стандарт за онлайн идентификация без пароли.Двете организации съобщават, че откраднати или слаби пароли са в основана на 81% от пробивите и течовете на информация. Освен това те са бавни, не достатъчно сигурни и хабят време и ресурси. Затова е време за промяна и използване на новите технологии.Те въвеждат WebAuthn като официален, единен стандарт, чрез който онлайн услугите могат да добавят допълнителни методи за идентификация и влизане в профилите. Така, вече няма да е нужно потребителят задължително да измисля и използва традиционни пароли със символи.Вместо това ще могат да се използват вече наличните в много смартфони сензори за пръстови отпечатъци, както и други биометрични системи. Стандартът позволява и използването на хардуерни FIDO ключове. Има и възможност за използване на мобилни устройства, като второ ниво на сигурност, за да се потвърди достъпът до профила. Данните се криптират и намаляват риска от прихващане от хакери или заобикалянето им чрез фишинг атаки и други методи.По време на Световния мобилен конгрес в Барселона, Google обяви, че внедрява поддръжка за WebAuthn в Android 7 и нагоре. Освен това стандартът се поддържа и от Windows 10, Google Chrome, Mozilla Firefox, Microsoft Edge, Apple Safari и др.Организациите се надяват, че след като WebAuthn вече става официален стандарт, това ще увеличи интереса към него и повече онлайн услуги и мобилни приложения също ще започнат да го поддържат. Това обаче е въпрос на доброволно решение, защото няма как те да бъдат задължени да поддържат технологията. ", "date": "2019.03.05", "title": "Интернет с нова важна стъпка към края на паролите"}
{"url": "http://www.cross.bg/razvitie-yubileiinata-bulgarskata-1598246.html", "text": "/КРОСС/ Плетеница от елементи, които съчетават символиката на българска шевица, буквата Б за означаване на банковата група и стрелки, показващи посоките и възможностите за развитие, ще бъдат съчетани в новото лого на Българската банка за развитие.  Негов автор е дизайнерът Антон Робов.   С обновяването на корпоративната визия стартират честванията по повод 20- годишнината на банката, която навлезе в юбилейната си година с рекордни в историята си резултати. През 2018-та ББР активизира кредитната си дейност,  отпускайки над 3 пъти повече директни кредити за българския бизнес и 4 пъти повече по он-лендинг програми,  отчете значително увеличение на печалбата си, а активите й надхвърлиха 3 млрд. лв. Подписването на  рамково споразумение за 1.5 милиарда  евро с Китайската банка за развитие беше сериозен  успех не само за институцията, но и за целия банков сектор в България. Финансовата й група  нарасна и включва вече пет дъщерни дружества - Микрофинансиращата институция „Джобс\", Националният гаранционен фонд, новосъздадените Фонд за капиталови инвестиции и дружествата „ББР Лизинг\" и „ББР Факторинг\".Под знака на новото лого Българската банка за развитие ще бъде домакин на  годишната среща на акционерите на Европейския инвестиционен фонд и на банките за развитие от региона - в рамките на втория международен ББР Форум „Пътища за партньорство\". Продължавайки мисията си на корпоративна отговорност, през юбилейната година банката  подготвя  и две ценностни кампании съвместно с Регионалния исторически музей и Българската национална телевизия за опазване на културното ни наследство и на историческата памет на нацията.  ", "date": "2019.03.05", "title": "ББР стартира честванията на юбилейната си годишнина "}
{"url": "http://www.cross.bg/machove-evrofytbol-leva-1598238.html", "text": "/КРОСС/ В.З. Благодаря ви! Основното, което почувствах беше удовлетворението, за това, че съм познал крайните изходи на толкова мачове, което за мен е едно голямо удоволствие. Това е мое хоби! Когато играя „Еврофутбол\" го правя, защото това ми доставя удоволствие, без да ме напряга и без да се притеснявам от евентуалния краен изход на всеки един от мачовете. В.З. Разбира се, късметът е огромна част от всяко едно постижение, от всеки един успех в „Еврофутбол\", както и във всички останали игри. Но, за да се стигне до него, е необходимо човек да има и доста познания. При мен това се изразява в едно неангажиращо запознаване с резултатите на всички мачове на планетата. Имам около 25 спортни програми, които дават всички мачове по света. Обикновено си избирам най-интересните, които проследявам изцяло, а другите ги следя повече като резултат. Но, винаги в основата стои, че съм се запознал със състоянието на двата отбора, което се изразява в моментната им форма, в отсъствието на определени важни фигури, които понякога имат незаменим характер, като наказани, контузени и т.н. Следя изявите на всеки един отбор как се представя като домакин, съответно като гост. Въобще правя обстоен анализ на двата отбора. Важно е  да отбележа и целите - кой какво преследва в играта и това също има влияние на моята преценка.В.З. Аз имам чешки спортен телевизионен канал, както и румънски. В печелившото предвиждане  имам и мач от Дания. Това е един мой любим отбор Мидтиланд, където играе Божидар Краев, който е врачанин. Той е бивш играч, израснал в Ботев - Враца, после премина в Левски. Следя ги и тях, защото и там има интересни мачове и резултати.В.З. Във всеки един мач може да има изненада! Следя ги всичките, както и Испания. Барселона е моята слабост, където играе, бих го нарекъл - най-великият в нашата епоха футболист - Лео Меси. Направо е излишно да се споменават неговите качества. Тъй като той вече мина 30-те, с тъга очаквам деня, в който той ще напусне футбола, защото футболът ще загуби част от своя чар с неговото отсъствие.В.З. Не съм ходил до сега, но е възможно да го направя. В.З. Да, така е. В.З. Основното е, разбира се да са живи и здрави децата, семейството и да се успява!В.З. За сега още не съм сигурен, но мисля, че ще се справя някак (смее се).В.З. Голям!В.З. Следя го и залагам от време на време. Тогава, когато намеря своя мач. Действително във Враца се изгради един много добър отбор, който като новак в Първа професионална футболна лига се представя на едно доста добро равнище. Смятам, че ръководството на клуба положи много добри усилия в тази насока. Кметът, който е председател на футболния клуб, е бивш заместник министър на спорта и е спортен човек. Това нямаше как да не се отрази и върху организацията, която той създаде.В.З. Рядко съм слагал знакът „Х\", тъй като за мен специално това е рисков знак. Преценявам възможностите на двата отбора с оглед един радикален резултат - или 1-ца или 2-ка. Трудно ми е да посоча „Х\", освен когато знам много добре, че мачът е без значение за двата отбора и е съвсем нормално да го изиграят формално.В.З. Следях и гледах част от европейските мачове на големите първенства. Специално за другите - Чехия, Румъния и Дания не ги гледах. В интерес на истината, за да разбера, че имам печалба, ми се обади букмейкърката. Тя ме информира и няма да скрия, че я очаквах да ми се обади. В.З. В зората на моята дейност като участник в игрите, организирани от „Еврофутбол\", когато погледнех стотиците мачове все ми се струваше, че поне на половината от тях можех да позная резултата. И когато така наивно започнах да играя, установих, че именно „най-лесните\", най-трудно излизат. Ключът към успеха е да се успее да се подбере от тези няколко стотици на вид лесни мача точно тези, които ще излязат, което е изключително трудно като задача. В.З. Пожелавам разбира се успех, да се запознават със състоянието на всеки от отборите за всяка една среща, да играят понякога и с риск, но разумно!В.З. Благодаря и аз на всички!", "date": "2019.03.05", "title": "Победителят, грабнал близо 1 милион лева от „Еврофутбол\" : „Това е сбъдната мечта“"}
{"url": "http://www.cross.bg/magistrala-katastrofa-trakiya-1598232.html", "text": "/КРОСС/ Катастрофа блокира частично магистрала \"Тракия\", съобщиха от полицията. Инцидентът е станал около 8.30 ч. на 110-ти километър, посока Бургас.Според информацията пикап със старозагорска регистрация ударил отзад пловдивски таксиметров автомобил, който се завъртял и блъснал в разделителната мантинела.Въпреки че таксито е със значителни материални щети, никой от пътуващите в него не е пострадал сериозно. Всички участници са прегледани на място от екип на Спешна помощ.Движението е ограничено и се извършва в средната лента. Водачите да бъдат внимателни и да се съобразяват с разпорежданията на полицейските служители.", "date": "2019.03.05", "title": "Катастрофа затапи магистрала \"Тракия\""}
{"url": "http://www.cross.bg/varna-dushterya-momiche-1598234.html", "text": "/КРОСС/ Изчезнали пари са причината 14-годишното момиче от Варна да бъде пребито от баща си. На 1 март между 45-годишният Христо Христов и дъщеря му избухнал скандал по повод липсваща сума от дома, който прераснал в побой над детето. То в момента е в болница с телесни повреди от побоя.  Христов е баща на три деца. Голямата му дъщеря и пострадалото 14-годишно момиче живеят при него, а синът му - при майка си. Заради упражнено домашно насилие над по-малката дъщеря и сина му миналата година съдът е издал заповед за защита от домашно насилие.С нея му е било забранено да доближава двете си деца и да се въздържа от домашно насилие. Въпреки това 14-годишното момиче решило да заживее при бащата си и се пренесло при него, съобщават от пресслужбата на Апелативната прокуратура във Варна.Срещу Христов има издадена и ограничителна заповед да не доближава бившата си съпруга. Той е осъждан два пъти на пробация - за закана с убийство и за нарушаване на ограничителната заповед.Районната прокуратура във Варна внесе искане за определяне мярка за неотклонение „задържане под стража\". Съдебното заседание е насрочено за днес в 11:55 ч. ", "date": "2019.03.05", "title": "Изчезнали пари са причината баща да пребие дъщеря си във Варна "}
{"url": "http://www.cross.bg/vreme-chlenki-godina-1598235.html", "text": "/КРОСС/ Комисията по транспорт в Европейския парламент гласува вчера да се отмени смяната на зимно и лятно часово време от 2021 година, предадоха \"Асошиейтед прес\" и ДПА, цитирани от БТА.Страните членки сами ще трябва да определят сами кое време да приемат - лятното или зимното. През 2020 година ще има консултации с Еврокомисията, като ще трябва да се остави време на отделните сектори, например въздушния транспорт, да се подготвят за новите слотове.Много страни членки въведоха промяната на часовото време по време на петролната криза през 70-те години. От 1996 година всички страни от ЕС сменят часа едновременно два пъти в годината.Обществена консултация в ЕС миналата година показа, че 84 на сто от европейските граждани са против промяната на часовото време. В България също имаше анкета, която показа, че повечето българи искат да се прекрати тази смяна. Сега предложението предстои да се гласува от целия Европарламент и от страните членки.През септември 2018 г Европейската комисия предложи ЕС да сложи край на смяната на времето още през март 2019 г. Ускореният график, предвиждан от Еврокомисията, обаче беше поставен под въпрос още през октомври, тъй като някои страни членки предупредиха, че те няма да могат да вземат необходимите мерки да се приспособят в области, като въздушния транспорт например. ", "date": "2019.03.05", "title": "Евродепутати искат да се прекрати смяната на зимно и лятно време през 2021 г."}
{"url": "http://www.cross.bg/pistolet-gazov-samonaranil-1598233.html", "text": "/КРОСС/ Мъж се е самонаранил с газов пистолет. На 3 март, в 23:06 часа в полицията е получен сигнал, че в бистро на улица „Волга\" в областния град се е самонаранил мъж.Полицаите са установили, че е пострадал 41-годишен димитровградчанин, боравещ с газов пистолет „Зораки\", кал.9 мм, от който е получил нараняване на лявата длан отвътре. Оръжието е регистрирано на 26-годишна хасковлийка, която го е оставила без надзор.Пистолетът и 30 боеприпаса за него са иззети. Пострадалият е прегледан и освободен за домашно лечение. ", "date": "2019.03.05", "title": "Мъж се простреля с газов пистолет в Хасково "}
{"url": "http://www.cross.bg/dzheksun-maiikul-yinfri-1598217.html", "text": "/КРОСС/ Опра Уинфри направи специално токшоу в защита на Майкъл Джексън, пише Ройтерс. Предаването на телевизионната звезда се излъчва в понеделник вечерта американско време по Ейч Би О и телевизионния канал на самата Уинфри.Телевизионната програма беше провокирана от предизвикалия много коментари документален филм \"Да напуснеш Невърленд\", който е базиран на показанията на двама мъже, които твърдят, че са били насилвани многократно от поп звездата, докато са били деца. В извадки от своя документален филм, Опра Уинфри показа части от интервю, което е направила с двамата мъже. Тя пита единия защо е продължил да има контакти с Майкъл Джексън, след като описаните сексуални посегателства са се случили. Въпросът към другия мъж е защо не е свидетелствал за насилието срещу него, когато е имал възможност за това.Наследниците на Майкъл Джексън отхвърлят всички обвинения, отправени в \"Да напуснеш Невърленд\" и се изказаха негативно за автора на филма Дан Рийд.", "date": "2019.03.05", "title": "Опра Уинфри подготвя телевизионно предаване в защита на Майкъл Джексън "}
{"url": "http://www.cross.bg/alepy-mestnostta-kontrol-1598243.html", "text": "/КРОСС/ От Регионалната дирекция за национален строителен контрол в Бургас не установиха нарушения на строителния обект в местността Алепу, по-известна като Шофьорския плаж. В момента там строителна фирма изгражда укрепително съоръжение за спиране на свлачищните процеси.Строежите край къмпинг \"Арапя\" в местността Алепу трябваше да трябваше да бъдат спрени със заповеди на общинските администрации в Созопол и Царево след проверка на Дирекцията за Национален строителен контрол преди седмица заради установени нередности в техническата документация и неспазване на последователността на проекта.Строителните дейности обаче продължават дори и през празнични дни с аргумент, че се извършват укрепителни дейности на плажа, твърдят хора от региона. Тази сутрин в местността Алепу отидоха инспектори от Районната дирекция за национален строителен контрол в Бургас заради сигналите за възобновено строителство. На 3 места по места по Южното Черноморие в най-студения месец януари започна строителството на ваканционни селища и строителни бази. Това бяха местностите Алепу и Арапя. Бетон се изля и в района на село Синеморец. Също през януари на къмпинг \"Смокиня\" бяха заравнени пясъчните дюни.Огромно възмущение предизвикаха поредните строителни безобразия по морето. Едно от тях - изграждането на 3 жилищни сгради на метри от брега в местността Алепу на шофьорския плаж, също стана през януари. Преди 3 години пътят за този плаж в разгара на летния сезон беше затворен с бариери по разпореждане на кмета на Созопол Панайот Рейзи, тогава той категорично заяви, че в района не се предвижда никакво строителство, но 3 години по-късно се оказа не само че там ще се строи, но и че общината участва в проекта.Инженер Иван Несторов - директор на Дирекция на Националната дирекция за строителен контрол, каза преди месец:\"Инвеститорът твърди едно, документите ще покажат в понеделник  какво е допуснал като нарушение, защото аз благодарение на вашия видеоматериал - се вижда с просто око, че е изградена част от конструкцията на една от сградите, което е недопустимо\". \"Бетонната плоча е геозащитно съоръжение\", каза Цветанка Павлова, технически експерт на фирмата-инвеститор. ", "date": "2019.03.05", "title": "РДНСК - Бургас: Не са установени нарушения на строежа край Алепу"}
{"url": "http://www.cross.bg/chichen-anda-peshterata-1598216.html", "text": "/КРОСС/ Археолози откриха пещера със стотици ценни артефакти под руините на града на маите Чичен ица, пише АФП. Специалистите нарекоха намереното \"невероятно\" и \"съкровище за науката\".Според мексиканският археолог Гиермо де Анда, който участвал в откриването на пещерата, предметите в нея ще позволят на учените да разберат по-добре произхода, живота и вярванията на жителите на Чичен ица.Каменният град на полуостров Юкатан е бил основан около 750 г., но когато са пръв път са го видели испанските конкистадори, вече е бил в руини.Пещерата с ценните предмети била открита на около 1,2 км от храма Кукулкан - голямата, стъпаловидна пирамида, с която най-често се асоциира Чичен ица днес. Пещерата била на дълбочина 24 м и имала много галерии. Досега учените са навлезли около 460 м и не знаят колко още продължава пещерата.Според Гиермо де Анда, местни хора са открили входа още преди 50 години, но по неизвестна причина, изпратените тогава археолози са запечатали входа и са написали само кратък доклад.Потомците на маите, които живеят в района и до днес, предупредили археолозите, че опасен вид отровни змии охраняват пещерата. Де Анда потвърди, че открили отровна коралова змия, което ги забавило с 4 дни. По искане на местните жители, археолозите изпълнили 6-часов ритуал, преди да влязат в пещерата.Засега учените не смятат са вадят артефактите от пещерата, а ги изучават на място. Намерените предмети включват колекция от 7 големи съда за горене на тамян като част от религиозни церемонии. ", "date": "2019.03.05", "title": "Откриха пещера със съкровище в Чичен ица "}
{"url": "http://www.cross.bg/gerb-spada-mandat-1598225.html", "text": "/КРОСС/ БСП удържа позицията си, подкрепата за ГЕРБ продължава да спада, сочи проучване на Агенция „Афис\". Преди месец шансовете на коалицията „Обединени патриоти\" за един мандат бяха под въпрос, а сега единият мандат изглежда сигурен. Ако преди месец извънпарламентарната десница беше определяна като почти сигурен призьор в следващия Европарламент, сега няма шансове дори за един мандат.„Обединени патриоти\" може да разчитат на успех, само ако коалицията оцелее в сегашния си формат. Евентуално самостоятелно участие на трите партии на евровота е обречено на провал. Има нова ситуация и при БСП, ГЕРБ и ДПС, които за момента са единствени сигурни претенденти за места в следващия Европарламент. БСП успява да удържа позицията си на лидер с 23,6%. Подкрепата за ГЕРБ минава под психологическата граница от 20% до 19,9%. Подкрепата на ДПС се запазва на устойчиви нива от 8,2%.61% от избирателите смятат, че нещата в България се движат в неправилна посока. Рязко спада нивото на оптимизма за бъдещето, а доверието във всички институции е ниско. 63 на сто одобряват напускането на парламента от БСП, като половината от тях обаче не са разбрали причината за това. Едва 20 на сто подкрепят идеята правителството да се запази в сегашния си формат. ", "date": "2019.03.05", "title": "АФИС: Подкрепата за ГЕРБ продължава да спада, БСП запазва лидерска позиция "}
{"url": "http://www.cross.bg/nisan-garantziya-izlizaneto-1598229.html", "text": "/КРОСС/ Японски съд реши да пусне под гаранция бившия шеф на \"Нисан\" Карлос Гон. Това става 3 месеца след ареста му, а излизането му на свобода ще струва 9 милиона долара. Гон беше задържан в края на ноември по обвинение в злоупотреба с доверие и финансови измами.Въпреки че отрича обвиненията и обвинява японското правосъдие, че го наказва преди да му е издадена присъда, бившият шеф на \"Нисан\" прекара 107 дни в ареста, преди да му бъде разрешено излизането под гаранция.Това стана повод за критики към Токио от няколко правозащитни организации. Карлос Гон е считан за една от най-влиятелните личности в автомобилния сектор. Той стои зад обединяването на \"Рено\", \"Нисан\" и \"Мицубиши\", което спаси по-голямата японска компания от фалит. ", "date": "2019.03.05", "title": "Пускат бившия шеф на \"Нисан\" под гаранция"}
{"url": "http://www.cross.bg/burno-vlaka-sblusuk-1598268.html", "text": "/КРОСС/ Двадесет и един души пострадаха при челен сблъсък между два пътнически влака в южния чешки град Бърно тази сутрин, съобщи местната полиция, цитирана от ДПА.Нито един от ранените не е в тежко състояние. На около половината от пострадалите е оказана медицинска помощ в болница, каза говорителка на полицията.Сблъсъкът станал в района на централната железопътна гара на Бърно, в участък, където в момента се извършва голям ремонт.Полицията разследва дали катастрофата се дължи на техническа неизправност или на човешка грешка. ", "date": "2019.03.05", "title": "Челен сблъсък между два влака в Чехия, има пострадали "}
{"url": "http://www.cross.bg/grypa-vuzrastovata-morbili-1598262.html", "text": "/КРОСС/ Шейсет и шест са пациентите с данни за морбили, като 41 от случаите са потвърдени чрез лабораторно изследване, съобщиха от Министерството на здравеопазването. Най-много засегнати от болестта има в Благоевград, където са регистрирани 48 от случаите. В София-град и в София-област има по 8 заразени, в Бургас и в Пловдив - по един.Най-много болни от морбили има във възрастовата група 1-4 г. - 29 случая. Във възрастовата група под 1 г. са болни 14 деца; във възрастовата група 5-9 г. - 9 деца; във възрастовата група 10-14 г. - 2 деца; във възрастовата група 15-19 г. - 4 деца.Във възрастовата група 20-24 г. е регистриран 1 случай на морбили. По три случая на заразата има във възрастовата група 25-29 г., както и във възрастовата група 35-39 г. Един болен е над 40-годишна възраст.От всички 66 случая 74 процента са без проведена имунизация или без данни за проведени имунизации.Всички контактни лица са издирени.МЗ е осигурило достатъчни количества ваксина срещу морбили, паротит и рубеола. Имунизацията срещу трите заболявания е част от задължителния имунизационен календар. ", "date": "2019.03.05", "title": "Шейсет и шест са вече болните от морбили у нас"}
{"url": "http://www.cross.bg/stoiicho-meri-stoyanov-1598222.html", "text": "/КРОСС/ „По брега на един живот\" е втори авторски сингъл на Мери & Стойчо. Музиката на песента е на  Стойчо Стоянов и Мери Мердинян , аранжиментът е на Стойчо Стоянов, текст -  Маргарита Павлова, вокал - Мери, китара - Стойчо. Режисьор и оператор на лентата е Михаил Янакиев. Дуетът даде категорична заявка на българската поп и джаз сцена с дебютния си сингъл „Спомени\". Мери & Стойчо имат клубен репертоар с авторски аранжименти на популярни световни и български песни и джаз импровизации.Стойчо Стоянов и Мери Мердинян са възпитаници на Национална Музикална Академия \"Проф. Панчо Владигеров\", София. Имат специализации в чужбина. Мери е активен музикант, педагог и изпълнител.Стойчо Стоянов работи като китарист с популярни имена от поп сцената и като аранжор в музикалните формати в България. Стойчо Стоянов е собственик на много добре развиваща се музикална школа - XS Artists - music schoolМери & Стойчо „По брега на един живот\" Музика -  Стойчо Стоянов и Мери МердинянАранжимент - Стойчо СтояновТекст - Маргарита ПавловаРежисьор и оператор - Михаил ЯнакиевПродуцент и Рекординг - XS Artistsvideo: https://youtu.be/GGiWOnk3vQE ", "date": "2019.03.05", "title": "Втори авторски сингъл на Мери & Стойчо"}
{"url": "http://www.cross.bg/turgovishte-poseti-avramova-1598223.html", "text": "/КРОСС/ Министърът на регионалното развитие и благоустройството Петя Аврамова ще посети Търговище днес - 5 март. Тя ще се включи в  дискусия от платформата за граждански диалог „Европа в нашия дом\".Дискусията ще се проведе в концертната зала на читалище „Напредък\".  ", "date": "2019.03.05", "title": "Министър Петя Аврамова ще посети Търговище"}
{"url": "http://www.cross.bg/meso-stantziya-borda-1598220.html", "text": "/КРОСС/ Екипажът на Международната космическа станция (МКС) няма да може да пробва първото месо, „напечатано\" в Космоса. Образците са доставени на Земята за проучване, съобщи РИА Новости.Агенцията цитира Юсеф Хесуани, един от управителите на компанията, създала 3D биопринтера 3D Bioprinting Solutions.Биопринтерът беше доставен на борда на станцията на 3 декември 2018 г. С негова помощ стана възможно „отпечатването\" на малки образци човешка хрущялна тъкан и щитовидна жлеза на гризач. Органите, които бяха създадени в условия на безтегловност, бяха събрани от доставени на космическата станция клетки. Те са върнати на Земята и сега учени ги изучават.Хесуани също така съобщи, че през август компанията ще изпрати на борда на Международната космическа станция синтетични материали на основата на керамика. Освен това по това време може би ще се проведе още един експеримент - по събирането на месо или риба от мускулни клетки.„Същото, което вече направихме на борда на станцията с тъкани, ще направим и с мускули\", каза Хесуани. Той добави, че размерите на образците месо, които ще се появят в орбита, ще бъдат с размер от порядъка на няколко милиметра, или няколко сантиметра.", "date": "2019.03.05", "title": "Астронавти „печатат“ в Космоса месо "}
{"url": "http://www.cross.bg/norma-ekologichna-avtomobila-1598219.html", "text": "/КРОСС/ Ако в свидетелството за регистрация (част „Първа\" и част  „Втора\") не е посочена екологична норма ЕВРО 1, 2, 3, 4, 5 и 6, трябва да вадите нови документи на автомобила. Това става ясно от публикувана информация на СДВР.В последните седмици стотици собственици на по-стари автомобили са изправени пред трудността да докажат екокатегорията на возилото си. Това се налага заради нововъведената формула, по която вече се изчислява „данък МПС\".От СДВР обясниха, че при липса на посочена екологична норма на притежаваното от вас превозно средство първо трябва да се обърнете към официалния представител за България на марката на автомобила. Оттам трябва да ви предоставят удостоверителен документ за притежаваната екологична норма на колата, алармират от Съюза на българските автомобилисти (СБА).След това лично или чрез пълномощник с моторното превозно средство трябва да отидете до отдел „Пътна полиция\"-СДВР (ако МПС се води на отчет в СДВР). Там трябва да предоставите този документ заедно със свидетелството за регистрация на МПС - част „Първа\" и част „Втора\" („големия\" и „малкия\" талон). След като преминете с превозното средство през пункта на „Пътна полиция\"-СДВР за идентификация, предоставяте съответните документи на служителите от МВР за издаване на нови документи с вписана съответна екологична норма.Цялата услуга в КАТ по идентификацията и смяната на талони на автомобила ще ви струва 20 лева, ако се плати през пост терминал, или 23 лева на банковото гише, уточниха от СДВР. Ваденето на удостоверение от съответното автомобилно представителство също ще се заплаща. Според шофьори, които вече са се сдобили с такъв документ, той струва около 50-100 лева.От СДВР уточняват, че цялата тази процедура е във връзка с годишния данък на МПС. От тази година при изчисляването на т.нар. пътен данък се включва и екологичен компонент. Този компонент е свързан с Европейските стандарти за изгорели газове, които дефинират допустимите стойности на изгорели газове на моторните превозни средства на европейския пазар.Мотивите за промяната в концепцията са свързани с идеята за стимулиране на извеждането от експлоатация на най-старите автомобили и замяната им с по-нови и по-екологични модели.", "date": "2019.03.05", "title": "Нов талон на автомобила, ако в старото свидетелство липсва екологична норма "}
{"url": "http://www.cross.bg/chantata-leva-kryshka-1598224.html", "text": "/КРОСС/ Фалшив инкасатор отчете наличността в портмонето на възрастна жена от София. Измамникът се представил за служител на ВиК, но вместо да запише показанията на водомерите, бръкнал в чантата на жената. Запис от камера, монтирана във входа, показва, че само 6 минути са били необходими на крадеца да обере жертвата си. Мъжът отмъкнал 150 лева.Когато дойдохме, го помолих да ми смени крушката на лампата, защото беше изгоряла. Той ми каза да му дам крушка и аз тръгнах за крушка. Той остана в коридора. По едно време ми направи впечатление, че в тоалетната е тъмно и той не излиза. Тогава погледнах входната врата. Тя беше открехната. Отворих си чантата и видях, че ми липсват около 150 лева, разказва потърпевшата Надежда Кратункова. ", "date": "2019.03.05", "title": "Фалшив инкасатор обра възрастна жена"}
{"url": "http://www.cross.bg/bulgariya-hristov-prof-1598221.html", "text": "/КРОСС/ В известен смисъл Родопите са център, където човек вижда остатъците от онази България, която изгубихме. България на широката душа, на честната дума,  на здравата работа и добрите отношения между хората\". Това каза проф. Иво Христов на среща с жители на Павелско, община Хвойна днес.  Още от площада хората го посрещнаха топло, но с тревожни и страшни въпроси: Ще се оправям ли най-сетне и ще ни има ли изобщо? „България е в голяма беда и  няма за кога да се залъгваме със „сладки и медени\" приказки\", каза проф. Христов директно, като се обоснова с факти: децата ни ги няма, селата пустеят, инфраструктурата е амортизирана. \"През 1985-та година страната ни бе сред най-развитите в света. Само за четвърт век , в периода 1944 -1970, България изгради комуникационна и енергийна система, разви инженерни, технически и културни кадри, основа индустриални мощности, за да финишира с ядрена централа, която и днес е единствената на Балканите\", направи кратка ретроспекция на близката стопанска история социалният учен. По думите му това не е станало без жертви, но друг път няма, когато искаш скок в историята. „Зрелият социализъм „плачеше\" за реформи, но вместо реформи се извърши демонтаж на държавата\", посочи той. В резултат, 68% от икономиката на страната е услуги. България няма индустрия, няма високотехнологично производство, затова няма нужда и от високо ниво на образование. „Този модел ни убива, затова или ще се преборим, или ще отидем в небитието\", предупреди проф. Христов. Дора Янкова допълни, че на този несправедлив модел може да се сложи край, преборвайки страха. „Въпреки че област Смолян има огромен ресурс, хората живеят бедно\", изтъкна Янкова с данни от статистиката. 53 000 от живеещите в региона са с доход под линията на бедността. 8500 са чиновниците, актив на ГЕРБ. 23 000 души са заетите в частния сектор, основно  на минимална работна заплата. 80% от първокласниците са включени в програми за социално подпомагане. Към данните за масовата бедност в родопския край кметът на с. Павелско Нели Дочева прибави и неволите на възрастните с доставката на лекарства и достъпа до медицинските грижи. От 3 500 жители преди промените, сега селото наброява малко над 500 човека, съобщи тя.. Обезлюдяването, заради липсата на поминък, е белязало красивия и гостоприемен родопски край. Разговорът за обществено-политическото състояние на страната и вътрешните залози, пред които сме изправени, проф. Христов  продължи и в гр. Чепеларе. В залата на „Родопски дом\" той поясни, че България в e в най-лошото си състояние, независимо от твърденията на официалната пропаганда „Два милиона и половина българи, най-активната част от населението, напуснаха страната си. Това е безвъзвратно загубен демографски капитал\", обясни социалният учен.По думите му членството на България в клуба на богатите се свежда до ролята на обслужващ персонал. Вноската на страната ни в ЕС е 1 млд. евро, а получаваме около 3 млд евро, но според проф. Христов, ние субсидираме богатия Запад демографски, икономически, културно. „Към сметката от един милиард не се слагат чуждите търговски вериги, които изнасят вътрешен национален продукт, както и концесиите на подземните ни богатства, които се източват от външни компании\", аргументира той тезата си за неравностойния обмен, към който прибави и образованата работна ръка, идваща от България. Финансовият ресурс от ЕС се разпределя от няколко клана в симбиоза с държавата, в резултат на което структурата на остатъчната българска икономика има характеристики на периферна страна с компрадорски тип управление. Това от своя страна генерира трудова експлоатация и дълбоко социално разслоение. „Парите за развитие от ЕС отиват за развитие на неразвитието. Изливат се в бетон, асфалт и възпроизводство на „върхушката\", каза народният представител от гражданската квота на „БСП за България\". Според него, ако нещата останат такива, историческият хоризонт за България е се затваря най-много до 15-20 години. „Отговорният разговор с публиката изисква да не се лъже\", каза проф. Христов в отговор на въпроса дали не сме минали вече „точката на незавръщане\". По думите му ситуацията в Европа се променя, предстоящите избори ще конфигурират различен Европейски парламент и нов регламент за бъдещето. Шансовете на България са в коалиция с други държави, които са на нашия хал, да извоюваме равнопоставено положение в ЕС чрез нов модел на евроинтеграция. „Дали ще тръгнем по нов път? От нас зависи\", завърши проф. Иво Христов.След Чепеларе той гостува на  културните дейци в Смолян, поканен за лекция на тема", "date": "2019.03.05", "title": "Проф. Христов: В Родопите се виждат остатъците на изгубената България"}
{"url": "http://www.cross.bg/toplofikatziya-otgovori-komentira-1598226.html", "text": "/КРОСС/ От ЦИК се оказаха рецидивисти по отношение невъвеждането на машинното гласуване. Нарушиха закона и по електронното гласуване, което трябваше да бъде приложено на частичните местни избори през миналата година. Народното събрание сега ще узакони това положение, коментира в сутрешния блок на БНТ омбудсманът Мая Манолова.Тя призова преференциите да бъдат върнати в предишния си вид. Също така да бъдат гарантирани правата на българите във Великобритания за участие в европейските избори. Омбудсманът коментира и проблемите в \"Топлофикация София\".\"Топлофикация\" не дава информация как ръководи дружеството и как събира вземания от гражданите. През 2016 г. поисках инфо за събраните средства от юристконсултски дела. Всички тези разходи са за сметка на столичани, каза Мановолова и допълни, че ще получи информация, която ще предостави на гражданите - колко пари са им прибрали през 2015 г. По думите ѝ всички граждани ще могат да получават отговори за дейността на дружеството.След получаване на съобщението, \"Топлофикация\" има 2 седмици да отговори на 10-те въпроса, отправени от омбудсмана. ", "date": "2019.03.05", "title": " Мая Манолова: Преференциите да бъдат върнати в предишния си вид "}
{"url": "http://www.cross.bg/medvedev-tyrizma-razvitie-1598231.html", "text": "/КРОСС/ Министър-председателят на Руската федерация Дмитрий Медведев, който е на двудневно официално посещение в страната ни, тази сутрин разговаря с председателя на парламента Цвета Караянчева. Срещата между двамата се проведе в Народното събрание и бе сравнително кратка, а на нея присъстваха и народни представители от групата за приятелство между България и Русия. Медведев дори разгледа пленарната зала и имаше възможността да удари парламентарния звънец.След разговорите Медведев и Караянчева положиха цветя пред паметника на Цар Освободител. Днес, както и при вчерашната церемония по посрещането на Дмитрий Медведев, всичко премина при изключително засилени мерки за сигурност.По-късно той и българският премиер Бойко Борисов ще открият Българо-руски бизнес форум в областта на туризма. В него ще участват още министърът на туризма Николина Ангелкова, министърът на икономическото развитие на Руската федерация Максим Орешкин, кметове и представители на българския и руския туристически бизнес. На форума ще се обсъдят общи инициативи за развитие на туристическия сектор, както и мерки за насърчаване на двустранните пътувания. ", "date": "2019.03.05", "title": "Медведев удари парламентарния звънец в пленарната ни зала "}
{"url": "http://www.cross.bg/chlenove-predlozheniyata-srok-1598228.html", "text": "/КРОСС/ Днес изтича срокът, в който неправителствените организации могат да правят предложения за членове на Централната избирателна комисия.Два дни по-късно, на 7 март, е крайният срок, в който народните представители, парламентарните групи, както и партии и коалиции, които имат избрани евродепутати, трябва да внесат предложенията си.След като документите на кандидатите бъдат публикувани на сайта на Народното събрание, в срок не по-малък от 7 дни ще се проведе изслушването им. Кандидатурите за председател, заместник-председатели и секретар на ЦИК, както и предложенията на президента за останалите членове, трябва да постъпят до 18 март. ", "date": "2019.03.05", "title": "Изтича срокът за НПО да предлагат членове за следващия състав на ЦИК "}
{"url": "http://www.cross.bg/kriminalno-byrgazliyata-byrgazliya-1598227.html", "text": "/КРОСС/ Задържаха обявен за общодържавно издирване 20-годишен криминално проявен бургазлия, съобщиха от ОДМВР-Бургас.Днес около 01.00 ч. в резултат на целенасочените полицейски действия на служителите от Пето Районно управление - Бургас е задържан, обявен за общодържавно издирване, 20-годишен криминално проявен бургазлия, отклонил се преди седмица от работен обект от открит тип, разположен край квартал „Сарафово\".Бургазлията излежавал 10-месечна присъда „лишаване от свобода\" за извършени кражби на вещи. След като се отклонил от обекта, криминално проявеният мъж се укривал в различни необитаеми къщи в квартал „Рудник\".По време на задържането 20-годишният мъж се държал агресивно, което наложило използването на физическа сила и помощни средства - белезници. Бургазлията ще бъде върнат обратно в бургаския затвор за доизлежаване на присъдата „лишаване от свобода\". ", "date": "2019.03.05", "title": "Задържаха избягал затворник в Бургас "}
{"url": "http://www.cross.bg/svetovnoto-katar-fytbolna-1598201.html", "text": "/КРОСС/ Квалификациите за световното първенство по футбол през 2022 година ще започват в Азия през юни, обявиха от световната футболна федерация (ФИФА).Комисията по организиране на състезанията към централата потвърди, че Азиатската футболна конфедерация ще започне първа световните квалификации. Подробности за други континенти \"ще последват своевременно.\"Това ще даде възможност на ФИФА до началото на юни да вземе решение дали в Мондиал 2022 в Катар ще включва 32 или 48 отбора.Съветът на федерацията се събира следващата седмица в Маями и отново в Париж дни преди Конгреса на 5 юни, на който трябва да се вземе решението за евентуално увеличаване на отборите за шампионата в Катар.  ", "date": "2019.03.05", "title": "Квалификациите за световното по футбол през 2022 започват от Азия "}
{"url": "http://www.cross.bg/partiya-depytati-stupki-1598200.html", "text": "/КРОСС/ Във Великобритания, 11-те бивши депутати от Лейбъристката и Консервативната партия, които основаха Независима група в парламента, днес възнамеряват да предприемат първи стъпки в учредяването на политическа партия, която да се яви на следващите общи избори.Обединяващият мотив на всички тези депутати да напуснат партиите си бе, че са недоволни от политиката за Брекзит на техните лидери - Джеръми Корбин и Тереза Мей. Твърди се, че има още депутати, които са готови да напуснат двете водещи британски партии и да се присъединят към Независимата група. Днес депутати от групата ще водят разговори с Избирателната комисия за уточняване какви стъпки  трябва да предприемат, за да се регистрират като партия, която да излъчи представители при евентуални предсрочни общи избори на фона на политическия хаос около Брекзит. Депутатите-бунтари смятат, че трябва да са готови при първа възможност да предложат на гласоподавателите нова центристка опция в британския политически живот. Бившият лейбърист Крис Лесли изтъкна, че „милиони гласоподаватели се чувстват излъгани от техните партии, така че новата партия може да им предложи и друг избор освен Корбинизъм и еврофобия\", както той се изрази. ", "date": "2019.03.05", "title": "Британски лейбъристи и тори отцепници учредяват собствена партия "}
{"url": "http://www.cross.bg/ostavi-dali-politziyata-1598211.html", "text": "/КРОСС/ Съдът решава, дали да остави в ареста бащата-насилник от Варна. Прокуратурата иска постоянно задържане на Христо Христов. Той е обвинен за това, че е бил и провесил дъщеря си през балкона от петия етаж в дома си.14-годишното момиче постъпва в болница с травми по главата, на гръдния кош и е счупен нос. Сигналът за посегателството е подаден от майката на пострадалата. Тя разбира какво се е случило с дъщеря й след разговор с полицията и лекарите. Заради случая на спешна среща се събират от полицията, прокуратурата, Агенцията за закрила на детео и училището, където се е обучавало момичето. ", "date": "2019.03.05", "title": "Съдът решава дали да остави в ареста бащата насилник от Варна"}
{"url": "http://www.cross.bg/kilometra-prevalyavaniya-obyad-1598209.html", "text": "/КРОСС/ До обяд времето ще е слънчево над цялата страна. В часовете след това от запад на изток ще се заоблачи. Температурите днес - в интервала между 15 и 20 градуса. Вечерта и през нощта срещу сряда ще превали слаб дъжд в северна и в Източна България, и в Стара планина. Вятърът ще е със скорост до 20-30 километра в час. В Дунавската равнина и по-конкретно в Добруджа скоростта ще е до 40-50 километра в час. В планините ще е слънчево, а температурите ще останат високи. Вятърът ще е силен със скорост до 40-50 километра в час. След обяд ще се заоблачи с възможност за слаби превалявания вечерта и през нощта.В сряда до обяд са възможни слаби превалявания в планините и в Източна България. След това облачността ще се разкъса. Дневните температури ще се запазят високи до края на тази и в началото на новата седмица. Стойностите - до 20-22 градуса.В три града на страната тази сутрин приземния атмосферен слой е с превишени концентрации на фини прахови частици. Въздухът е замърсен в Шумен, Димитровград и Смолян, но превишаването на допустимите норми не е драстично. Заради динамиката в атмосферата в следващите дни няма да има условия за сериозни концентрации на замърсители. ", "date": "2019.03.05", "title": "Слънчево време с превалявания днес"}
{"url": "http://www.cross.bg/medvedev-pasi-pytin-1598210.html", "text": "/КРОСС/ Тези две визити няма някакъв умисъл в това, че са състредоточени в рамките на няколко дни. И Столтенберг и Медведев са достатъчно заети хора, за да нагласят визитите си да им съвпаднат по време. Това заяви в студиото на „Здравей, България\" бившият министър на външните работи Соломон Паси относно визитите на генералния секретар на Алианса Йенс Столтенберг и председателя на правителството на Руската федерация Дмитрий Медведев.„Столтенберг каза много неща, които знаем и неща, на които обърнахме внимание: за заплахите в Черно море, за хибридните войни, за Западните Балкани, за изключителното усилие на Русия да спре Македония да влезе в НАТО, за кибер сигуронстта и т.н. Най-важното послание, което Столтенберг отправи е, че Русия вече е излязла от ракетния договор със САЩ и трябва да очакваме Русия да насочи ракети към всяка една членка на ЕС и НАТО\", коментира още Паси.„Основно във визитата на Медведев е, че не дойде президентът Путин, а дойде премиерът Медведев. За тази среща започна да се говори още миналата година, за 3ти март, когато се очакваше да дойде Путин за 140-тата годишнина от Освобождението на България, но тя се трансформира във визита на руския патриарх. Тази година пак се трансформира, но във визита на руския премиер. Путин ходи там, където страните са му важни - в Австрия, в Сърбия,  Гърция. Това са за него важните страни. В по-мако важните з анего страни изпраща министър-председателя\", заяви Соломон Паси.Според него в това има и добра новина, а именно - ако беше дошъл лично Путин визитата щеше да се политизира, а сега може да се говори за нея на много по-експертно ниво.Като втора голяма новина от визитата на Медведев, Паси посочи фактът, че премиерът Медведев е говорил за всичко друго, но не и за диверсификация на енергийните източници. „В момента сме сложили всичките си енергийни яйца в руската кошница и тази кошница става все по-голяма и по-голяма\", каза още той.  Според Паси освен от добро въоръжение, имаме нужда и от разнообразие на енергийните източници и преносните мрежи.По думите му добрите отношения между държавите зависят от равнопоставеност и от военния баланс. „Втората световна война избухна защото имаше огромен военен дисбаланс в полза на Германия и в края на краищата войната се случи. ЕС и общностите за въглища и стомана бяха създадени, за да се контролира въоръжението. \"Студената война\" не се превърна в „гореща\", защото имаше баланс на оръжията\", заяви още Паси.Според него в момента има много сериозен дисбаланс и той е видим най-вече от наша гледна точка в Черно море и затова имаме нужда от нови военноморски бази. ", "date": "2019.03.05", "title": "Знаците от срещите на руския премиер Медведев отвъд протокола"}
{"url": "http://www.cross.bg/promenite-chast-parlamentarnata-1598214.html", "text": "/КРОСС/ Указът на президента Румен Радев, с който той наложи вето и върна за ново обсъждане част от промените в Изборния кодекс, влиза за разглеждане в парламентарната Комисия по правни въпроси, съобщава БГНЕС.Депутатите гласуваха новите изборни правила на продължило до късно вечерта пленарно заседание на 14 февруари, а част от промените предизвикаха широко обществено недоволство. Най-много спорове имаше за завишения праг на преференциите, който според държавния глава е „отстъпление от достиженията на изборното законодателство\". Промените предизвикаха и острото недоволство на БСП и станаха повод тази част от парламентарната опозиция да спре да участва в пленарните заседания в знак на протест.ГЕРБ и „Обединени патриоти\", които формират парламентарното мнозинство, вече обявиха своята позиция. Те се разбраха да преодолеят президентското вето, с което на практика повторно ще одобрят промените, но след това ще предприемат собствена законодателна инициатива за връщането на стария праг при преференциите.В ветото си президентът атакува и някои други текстове. Според държавния глава не само изискването за повсеместно въвеждане на машинното гласуване се забавя, но неясни остават и критериите, по които на изборите през 2019 г. ще бъдат определени най-малко 3000, респективно 6000 избирателни секции, за поетапното му въвеждане. Предвидено е, че Централната избирателна комисия (ЦИК) определя броя и номерата на избирателните секции, в които ще има машинно гласуване, но президентът напомня, че няма уредба въз основа на какви критерии ще стане това определяне. ", "date": "2019.03.05", "title": "Ветото на президента върху Изборния кодекс влиза в правна комисия"}
{"url": "http://www.cross.bg/forbs-bezos-miliarda-1598212.html", "text": "/КРОСС/ Най-богатият мъж на света отново е Джеф Безос, според класацията на списание \"Форбс\". Основателят на Amazon е увеличил състоянието си с 19 милиарда долара през последната година и вече възлиза на 131 милиарда. В момента обаче тече развод със съпругата му Макензи и не е ясно дали Безос ще остане начело в класацията на \"Форбс\".", "date": "2019.03.05", "title": "\"Форбс\": Най-богатият мъж на света е основателят на Amazon"}
{"url": "http://www.cross.bg/patzient-virysa-izlekyvan-1598215.html", "text": "/КРОСС/ Учени са излекували пациент от вируса на ХИВ, пише \"Ню Йорк Таймс\", цитиран от БГНЕС. Човекът, чието име се пази в тайна, е наричан от учените Лондонския пациент.В продължение на години се правеха опити да бъдат повторени резултатите с т.нар. Берлински пациент, който стана първият излекуван от ХИВ. Очаква се по-късно днес, в списание \"Нейчър\", да бъдат публикувани подробности за Лондонския пациент, който е вторият излекуван от вируса, предизвикващ СПИН. И двата успешни случая са станали факт сред трансплантирането на костен мозък на пациентите, която е направена с цел лекуване на рак, а не на ХИВ вируса.Въпреки успеха, учените отчитат, че трансплантацията на костен мозък няма как да се превърне в масова практика за лечение на заразените с ХИВ.В момента стандартната процедура е вируса да се потиска със силни лекарства. Въпреки това трансплантирането на клетки, модифицирани да издържат на ХИВ вируса, може да се окаже животоспасяващо в определени случаи.Лондонският пациент е бил излекуван както от рак, така и от ХИВ вируса. Според лекарите той определил успеха в лечението му като \"сюрреалистичен\".Първият случай на излекуван от ХИВ беше представен през 2007 г. на същата научна конференция в Сиатъл, на която днес ще бъдат показани резултатите на Лондонския пациент. Тогава германски лекар показа постигнатото с Берлинския пациент, който впоследствие беше разкрит като Тимъти Рей Браун, на 52 години, който живее в Калифорния. ", "date": "2019.03.05", "title": "Пациент в Лондон е излекуван от ХИВ "}
{"url": "http://www.cross.bg/prezidenta-beliya-demokratite-1598218.html", "text": "/КРОСС/ Говорителката на Белия дом Сара Сандърс остро разкритикува демократите и разследванията от конгресни комисии на президента Доналд Тръмп, които нарече позорни, предадоха Франс прес и Асошиейтед прес, цитирани от БТА.\"Днес председателят на правната комисия в Камарата на представителите Джери Надлър започна позорно разследване на неверни и повтаряни до втръсване твърдения, които вече бяха разследвани от специалния прокурор и от комисии в двете камари на Конгреса. Надлър и другите демократи започнаха тези разследвания, защото са ужасени, че двегодишният им фалшив разказ за \"сговор с Русия\" се сгромолясва. Фактът, че сплашват американските граждани, е позорен\", каза говорителката на Белия дом.\"Демократите тормозят президента, за да отклонят вниманието от радикалната им програма, чиято цел е да направят Съединените щати социалистическа страна, да убиват бебета след раждането им и да наложат \"Нова Зелена сделка\", която ще унищожи заетостта и ще тласне Америка във фалит\", продължи президентската говорителка.\"Нова Зелена сделка\" е проект на демократите за борба с климатичните промени, посочва АФП.\"Американският народ заслужава Конгрес, който да работи с президента, за да се справя със сериозни въпроси като имиграцията, здравното осигуряване и инфраструктурата\", каза Сандърс.\"Демократите имат по-голям интерес към патетични политически игри, те предпочитат да задоволят своята левичарска и радикална база, вместо да предложат конкретни резултати на нашите граждани. Демократите не търсят истината, те искат да се нахвърлят срещу президента\", заяви говорителката на Белия дом, цитирана от АФП.Междувременно, три комисии в контролираната от демократите Камара на представителите поискаха от Белия дом да им предостави подробности от срещите и разговорите между Доналд Тръмп и Владимир Путин. ", "date": "2019.03.05", "title": "Белият дом: Новото разследване срещу президента е позорно"}
{"url": "http://www.cross.bg/flint-grypa-nagradi-1598193.html", "text": "/КРОСС/ Вокалистът на британската група \"Продиджи\" (Prodigy) Кийт Флинт е починал на 49-годишна възраст.Музикантът е открит мъртъв в дома си в графство Есекс в югоизточната част на Англия.Основателят и член на британската група Лиъм Хаулет потвърди новината и съобщи, че Флинт се е самоубил.Изявлението си той направи в Инстаграм акаунта на състава. \"Новината съответства на действителността. Не мога да повярвам, че го изричам, но нашият брат Кийт е отнел живота си през уикенда. Шокиран съм и дяволски съкрушен, сърцето ми е разбито. Почивай в мир, твоят брат Лиъм\", написа Хаулет под снимката на Флинт.Кийт Флинт е роден е на 27 март 1969 г. в Брейнтрий, графство Есекс. В училище е пълен отличник, но след това се отказва от учението и се отдава на страстта си към музиката и моторите. От там се запознава и с Лирой Торнхил - негов приятел, а по-късно и колега в групата.Електронната група Prodigy беше основана през 1990 година. Първата песен на Флинт със състава Prodigy беше Firestarter от 1996 г. След излизането на сингъла той се задържа три седмици в челната позиция на британската класация.По време на почти 25-годишната си история Prodigy продават над 25 милиона плочи по целия свят и са носители на множество награди, между които две награди \"Брит\" и пет на MTV. Номинирани са и за две награди \"Грами\". ", "date": "2019.03.05", "title": "Вокалистът на \"Продиджи\" Кийт Флинт се е самоубил"}
{"url": "http://www.cross.bg/zhivkov-dvete-dobromir-1598204.html", "text": "/КРОСС/ Политическото пространство е наситено със скандали, така че към момента по една или друга причина евроизборите стоят отдалечени европейските избори, защото има неща и събития, които привличат вниманието към момента. Голямото противопоставяне на политическата сцена между двете големи партии  ГЕРБ и БСП, води до мобилизация и при двете политически сили. Това каза в сутрешния блок на БТВ „Тази сутрин\" Добромир Живков от „Маркет линкс\". Може да се каже, че според последното изследване гражданите не са особено удоволетворени относно развитието на страната, добави той.По отношение на доверието към институциите и на първо място ниското доверие към Народното събрание, Добромир Живков коментира, че това не е изненадващо, тъй като може да се каже, че парламентът е загубил истинската си роля на самостойна институция, в която се определят и взимат решения в законодателството и редица решени, свързани с управлението на страната. За съжаление виждаме, че НС се превръща просто в един инструмент на изпълнителната власт в голяма степен, добави той - каквото се реши в изпълнителната власт и в коалицията, то това бива веднага ретранслирано от момента и това усещане за загуба на самостойност няма как да не повлияе върху нагласите и оценката за работата на парламента от страна на българите, добави той.По отношение на доверието към правителството и нивото на доверие от 27 процента, може да се каже, че то възстановява малко позициите си от 22-23-те процента през ноември, коментира Живков.Спадът на доверие от началото на годината към президентската институция - от около 60 процента до към 51 процента, се дължат на няколко неща. На първо място това се дължи малко или много на това, че президентът започва да звучи по много подобен начин във всяко свое публично изявление, тоест аргументите, които той излага, те започват малко или много да изчерпват силата си да въздействат, защото ние ги слушаме вече около година. Добромир Живков уточни, че говоренето от президентската институция и налаганите вета на различни законопроекти продължават да работят и да поддържат високия рейтинг на президента, но все пак тези действия започват да изчерпват ресурса си да мобилизират и да въздействат.По отношение на нагласите за евроизборите, данните от изследването на „Маркет линкс\" показват, че и двете водещи партии ГЕРБ и БСП успяват по сходен начин да мобилизират своите избиратели, които заявяват, че ще гласуват, тоест и двете партии са в относително добра форма. Друга от партиите, която със сигурност ще вкара евродепутат е ДПС, добави Добромир Живков. При Обединените патриоти предстои и тяхното най-вероятно отделно явяване на евроизборите, тепърва предстои да изчислим следващия месец какви ще са нагласите и шансовете на партиите там поотделно, каза той. ", "date": "2019.03.05", "title": "„Маркет линкс”: Най-ниско доверие има парламента"}
{"url": "http://www.cross.bg/suprygata-nasilie-nikolov-1598205.html", "text": "/КРОСС/ Варненският апелативен съд решава дали да остави за постоянно в ареста мъжа, задържан за убийството на съпругата си. Жената е била подлагана на продължително домашно насилие.Повод за скандала, завършил с фатален край, е спор за имущество, което обвиняемият искал да изнесе от семейното жилище. Скандалът се разиграл два дни преди делото за развод. Макар че случаят не попада в новите разпоредби на Наказателния кодекс, които криминализират домашното насилие, Борислав Николов е обвинен в най-тежкото престъпление - умишлено убийство, извършено с особена жестокост.Според защитата Николов не е извършил деянието, а само е ударил няколко шамара на съпругата си. Прокуратурата пък изтъква агресивно поведение през целия период на брака, доказано с многократни предупреждения с полицейски протоколи. ", "date": "2019.03.05", "title": "Варненският съд гледа мярката на мъж, убил жена си"}
{"url": "http://www.cross.bg/medvedev-premier-zaradi-1598206.html", "text": "/КРОСС/ Заради посещението на руския премиер, и днес в София са в сила изключителни мерки за сигурност. В първия ден от визитата на Дмитрий Медведев по част от сградите в центъра имаше и снайперисти. Периодично се затваряха и улици, заради придвижването на делегацията.Тази сутринта руският премиер ще бъде на посещение в Народното събрание. А след това ще учасва в бизнес форум в хотел Балкан. Имайте предвид, че в тези райони ще има затруднения в движението. ", "date": "2019.03.05", "title": "Засилени мерки за сигурност и затруднения в движението заради посещението на Медведев"}
{"url": "http://www.cross.bg/medvedev-premier-tzveta-1598203.html", "text": "/КРОСС/ Председателят на Народното събрание Цвета Караянчева ще се срещне с руския премиер Дмитрий Медведев, който е на официално посещение у нас по покана на министър-председателя Бойко Борисов.Енергийните проекти бяха основна тема на разговорите между българския премиер и руския му колега вчера. След срещата Бойко Борисов заяви, че на България ѝ се полага да участва в преноса на газ.От своя страна Медведев поиска гаранции от Европейската комисия за реализирането на проекта \"Турски поток\" през България.И двамата премиери бяха категорични, че проектът \"Белене\" има бъдеще и е възможно да се реализира с руска помощ. ", "date": "2019.03.05", "title": "Цвета Караянчева се среща с Дмитрий Медведев"}
{"url": "http://www.cross.bg/medvedev-posochva-vestnik-1598194.html", "text": "/КРОСС/„Черно море е тясно за военни действия\", пише вестник във водещия си материал за вчерашните разговори между премиерът Бойко Борисов и руският му колега Дмитрий Медведев в София. По думите на българския министър-председател Черно море трябва да бъде зона за приятелство и туризъм. Борисов посочва още, че страната ни ще участва в преноса на газ. „Продължението на „Турски поток\" през България стои на дневен ред в българо-руските отношения, отбелязва в друга публикация „Труд\". Изданието посочва, че на 7 март „Булгартрансгаз\" ще се отвори офертите за проекта.Вестник цитира думи на руския премиер Дмитрий Медведев, който заявява, че са се натрупали взаимни обиди и търговията е стагнирала. При срещата си с президента Румен Радев Медведев посочва, че с общи усилия това може да се промени. По думите му най-важното е да бъдем в постоянен диалог, уточнява изданието.Френският президент предлага минимална европейска заплата.Това съобщава вестник  като се позовава на статия на Еманюел Макрон за развитие на Европа, предоставена на медиите в общността. Изданието обяснява, че идеята е да бъде създаден социален щит за всеки работник, който да осигурява еднакво заплащане на едно и също работно място и минимална европейска заплата, съобразена с всяка страна и договаряна колективно всяка година.Френският президент предлага още създаването на Европейска агенция за защита на демокрацията, чрез която да бъдат защитени изборните процеси в страните членки срещу манипулации и кибератаки, допълва „24 часа\".„Заключенията на експертизите по делото на бившия министър на транспорта Ивайло Московски категорично опровергават аргументите, с които прокуратурата прекрати делото за инцидента с 3-годишният му син, пише вестник , като се позовава на данни от автотехническата и медицинска експертиза. ", "date": "2019.03.05", "title": "Преглед на вестниците"}
{"url": "http://www.cross.bg/kintzygi--kogato-schypenoto-se-prevrushta-v-izkystvo-1598195.html", "text": "/КРОСС/ Кинцуги (или още \"кинцукурой\") е японски метод, при който счупени керамични съдове се залепват със специално лепило, смесено със злато, сребро или доли платина, пише Kottke.Както всички изкуства в Страната на изгряващото слънце, зад кинцуги има определен философски смисъл и няма точен превод на друг език.Идеята е, че всеки предмет има своята история, която не бива да се пренебрегва, само защото той е счупен. Вместо да се изхвърли или преработи, той трябва да се поправи - при това превръщайки го в нещо по-хубаво, отколкото е бил оригиналът. Как става това, може да видите във видеото по-долу. ", "date": "2019.03.05", "title": "Кинцуги - когато счупеното се превръща в изкуство"}
{"url": "http://www.cross.bg/deteto-dete-nikola-1598208.html", "text": "/КРОСС/ Полицията издирва шофьор, който блъснал дете на светофар и избягал. Случаят е от столичния квартал „Дружба\". 5-годишното момче все още е в болница, но е в сравнително добро състояние.„Не знам дали шофьорът ни е видял, или не. Аз бях с двете си деца, едното дете на ръка, с кучето на каишка, държах за ръка и Никола. Пресветна зелено за нас, тръгнахме да пресичаме. Господинът също тръгна да завива. Кучето ме дръпна напред, детето се изхлузи от ръката ми и чух само „Мамо\". Обърнах се и видях, че удря детето. Той не спря. Заобиколи детето и си продължи по пътя. Шофьорът беше млад, бяха две млади момчета в колата\", разказа в ефира на „Здравей, България\" майката на Никола - Юлияна Стоянова.Шофьорът е карал стар автомобил „Лада\". Майката вече е разпитана от полицията. ", "date": "2019.03.05", "title": "Продължава издирването на шофьора, блъснал дете на светофар и избягал"}
{"url": "http://www.cross.bg/beshe-petkova-svurzani-1598207.html", "text": "/КРОСС/ Това, което беше обсъдено вчера между премиера Борисов и премиера Медведев, по никакъв начин не можем да говорим за увеличаване на зависимостта от Русия. Това каза министърът на енергетиката Теменужка Петкова в ефира на „Здравей, България\".\"Нашият национален интерес и нашата политика в областта на енергетиката са много ясно дефинирани и те са свързани с това да осигурим сигурността на доставките на енергийни ресурси и да създадем такива условия за диверсификация на източниците и маршрути за доставка на природен газ, тъй като това на практика означава и енергийна сигурност и конкуренция и конкурентоспособна икономика\", посочи Петкова.  Министърът коментира и изграждането на АЕЦ „Белене\" и неговата рентабилност към момента. „Сега е лесно да се говори каква е била стойността на проекта през 2006 година. Тя е 3 млрд. 997 млн. евро, но в тях не е включена ескалацията. В рамките на разговорите, които са водени от 2006 до 2008 година не е финализиран договорът за изграждането на централата и не са определени неговите параметри в това число и параметрите, свързани с финансите\", поясни тя.По думите й технологията за изграждане на реактора е най-съвременната и най-сигурната. „Към настоящия момент притежаваме оборудване, което е платено, площадка, която е лицензирана, притежаваме и огромна част от документите, свързани с лицензирането на този проект, така че са налице всички предпоставки да бъде направен опит този проект да бъде реализиран на пазарен принцип. Тази площадка е изградена за ядрена централа. Тя притежава цялата необходима инфраструктура\", обясни тя.„Ситуацията днес е много по-различна от тази, която беше през 2012 г. , когато беше взето решение за спиране на проекта. Тогава беше налице и тази финансово-икономическа криза, която не даде възможност за намиране на най-добрия финансов модел за реализация на проекта\", каза още тя. ", "date": "2019.03.05", "title": "Петкова: Технологията за изграждане на АЕЦ „Белене” е най-сигурната"}
{"url": "http://www.cross.bg/prihodko-bulgariya-sergeii-1598197.html", "text": "/КРОСС/ Държавната руска корпорация „Росатом\" е готова, наравно с други претенденти, да участва в конкурса за възобновяване на строителството на атомната централа „Белене\" в България и е способна да завърши изграждането на този обект в кратки срокове. Това заяви пред журналисти първият заместник-ръководител на руската правителствена администрация (така наречения Апарат на правителството) Сергей Приходко преди визитата на руския премиер Дмитрий Медведев в София, предаде ТАСС.„Сега ние виждаме конструктивната нагласа на настоящото българско правителство, което има намерение да даде рестарт на съоръжението АЕЦ Белене\", отбелязва Приходко.По думите му Русия притежава най-добрите реактори в света, отговарящи на най-висшите изисквания за безопасност, а „Росатом\" е лидер в изграждането на атомни блокове.Приходко също така припомни, че основното технологично оборудване на централата вече е произведено и се намира в България. Той заключи, че веднага щом в София бъдат взети необходимите решения, може да се пристъпи към предметни консултации, в това число и относно финансово-икономическия модел на проекта и възможните форми на неговата поддръжка. ", "date": "2019.03.05", "title": "Сергей Приходко: \"Росатом\" е готова да дострои АЕЦ \"Белене\" в България в кратки срокове "}
{"url": "http://www.cross.bg/rysiya-sharenkova-bulgariya-1598213.html", "text": "/КРОСС/ Има го така наречения лед в отношенията между България и Русия  и двустранния диалог е зациклил. Имаше едно възстановяване на диалога миналата година със срещата на президента Радев с Путин на най-високо ниво, но все пак този диалог трябва най-сетне да придобие конкретни форми и те да се реализират\", отбеляза в предаването „Тази сутрин\" по bTV Светлана Шаренкова, председател на форум „България-Русия\".Тя смята, че през последните 15-20 години българската политика към Русия е антинационална.„В България всички казват, че трябва да има добри отношения с Русия и трябва да се развиват равноправни икономически връзки, но реално водената политика е неясна\",  отбеляза Шаренкова.Според нея българските политици заблуждават руската страна, че искат нормални, прагматични отношения, но заблуждават и българското обществено мнение.„Фактите са такива, че няма нито един проект от така наречения „Голям шлем\", който преди 11 години беше подписан, а всичко се измести към Турция, където в момента се строи „Турски поток\", както и се строят две атомни централи\", каза още Шаренкова. Така България вместо да бъде енергиен център на Балканите, ще се превърне в потребител, добави тя.Притеснения в отношенията ни с Русия винаги ще има, винаги е имало, посочи и политологът Георги Киряков. Според него българските политици трябва да започнат да мислят като като част от една по-голяма европейска общност. \"В рамките на ЕС ние трябва да развием отношения с Русия, такива каквито са равноправни и взаимноизгодни за нас\", отбеляза Георги Киряков.Хубаво е да материализираме посещението на руския премиер Медведев, но въпросът е каква ще е цената за това, защото ако не е изгодна и не е пазарна, ние нямаме сметка от никакво материализиране, каза още Киряков. ", "date": "2019.03.05", "title": "Светлана Шаренкова: Политиката на България към Русия е неясна "}
{"url": "http://www.cross.bg/partii-orban-chlenki-1598191.html", "text": "/КРОСС/ Дванадесет партии членки на Европейската народна партия (ЕНП) официално поискаха унгарският премиер Виктор Орбан и партията му ФИДЕС да бъдат изключени от нейните редици, предаде Франс прес.Жозеф Дол - председателят на ЕНП, която е с най-голяма група в Европейския парламент - съобщи, че решението може да бъде взето още на 20 март.12 партии членки на ЕНП от 9 държави са поискали \"Фидес\" и Орбан да бъдат изключение от партията или членството им да бъде замразено. Въпросът ще бъде обсъден на среща на ЕНП на 20 март, обясни Дол.Той обясни, че решението по въпроса ще бъде взето от всички партии членки на ЕНП, и подчерта, че не може да прогнозира какво ще е то.Като мотиви за искането \"Фидес\" да бъде изключена някои от партиите посочват, че унгарският лидер \"действа в шокиращо противоречие\" с християндемократическите ценности на ЕНП. Европейската народна партия е твърде важна, \"за да бъдем подкопавани в собствените си редици от това, срещу което сме толкова решени да се борим: популизма, основан на национализъм, и откритата враждебност срещу европейската интеграция\", заявяват те. Други смятат, че Орбан завил твърде надясно.В края на май предстоят избори за Европейски парламент.Сега ЕНП е с най-голяма група в ЕП и има водеща роля в Европейския съвет с германския канцлер Ангела Меркел. ", "date": "2019.03.05", "title": "12 партии поискаха Орбан и партията му да бъдат изключени от ЕНП"}
{"url": "http://www.cross.bg/deteto-iskat-hari-1598192.html", "text": "/КРОСС/Принц Хари и съпругата му Меган Маркъл все още не са съобщили пола на бебето, което чакат, но не очаквайте новороденото да бъде обличано в розово или синьо, тъй като искат да отгледат детето си, без да го поставят в рамките на съответния пол, пише „Дейли Мейл\" (Daily Mail).37-годишната херцогиня на Съсекс казала на приятелите си, че тя и 34-годишният Хари искат да избегнат половите стереотипи при отглеждането на сина или дъщеря им. Разкритието идва около месец, след като беше съобщено, че са подготвили джендър неутрална детска стая за нероденото им дете.Източник е информирал списание „Венити Феър\" (Vanity Fair) за намерението на двойката: „Тя каза, че планират да отгледат детето си с плавен подход към пола и не искат да му налагат каквито и да било стереотипи\".Не е ясно какво точно имат предвид херцозите на Съсекс с термина „плавен\", тъй като може да има няколко интерпретации за това какво би могъл да означава.Като родители те може да решат да избягват да обличат детето си в определени цветове, които се асоциират повече с единия пол, отколкото с другия - например розово за момиче и синьо за момче - или да окуражават детето си да играе с всякакви видове играчки, които обикновено се асоциират с единия пол - камиончета и кукли.От друга страна има и една малка група родители, които отглеждат бебета „то\" - деца, които изобщо не биват идентифицирани като момчета или момичета. ", "date": "2019.03.05", "title": "Меган и Хари ще отглеждат детето си полово неутрално"}
{"url": "http://www.cross.bg/bulgariya-medvedev-borisov-1598199.html", "text": "/КРОСС/ Правителствените ръководители на България и Русия потвърдиха желанието на двете страни за сътрудничество в енергетиката. Дали намеренията им ще се сбъднат обаче ще зависи и от Брюксел, подчерта гостуващият в София руски премиер Дмитрий Медведев.\"България ще участва в газопреноса, защото това ни се полага\", заяви премиерът Бойко Борисов след срещата на четири очи с руския му колега Дмитрий Медведев в Министерски съвет. С тази среща започна официалното посещение на премиерът на Руската федерация у нас.\"Русия остава едни от големите търговски партньори на България. България ни доставя машини и техника, лекарствени средства. Енергийното сътрудничество е флагманът на отношенията ни. Там имахме проблеми също - по \"Турски поток\", но трябва да отчитаме опита, който получихме през последните години, имам предвид ситуацията с \"Южен поток\". По-нататък ще можем да говорим, след като ни бъде дадена гаранция. Когато ЕК ни даде надеждна гаранция за това, че този проект няма да бъде счупен за в бъдеще, тогава няма да има никакви прегради\", заяви Медведев на пресконференцията след разговора на делегациите.\"Нашето решение е ясно, съгласувано е с Европейската комисия. Ние го наричаме газов хъб, господин Алексей Милер го нарича газоразпределител, така че както \"Северен поток 1\" и \"Северен поток 2\" се движат, така и ние можем да транзитираме и да продаваме в газовия хъб около 15-16 млрд. кубически метра. Не виждам причина България да се отказва от това свое предимство\", заяви премиерът Борисов и добави: \"Южен поток\", от който се загубиха пари, беше 60 млрд. кубически метра\".\"Целта на България е, след като спре преносът на газ през Украйна и след като тя тръгне по \"Турски поток\", тръбите в България да не пресъхнат. Над 16 милиарда куб.м. газ минават през България в момента, а са инвестирани 6 милиарда лева за нови компресорни станции\", подчерта Борисов.\"Газпром\" не планира участие в проекта за газов хъб \"Балкан\". \"Всичките ни ресурси в този регион са договорени на дългосрочна основа\", заяви шефът на руската компания Алексей Милер след срещата в София между премиерите Бойко Борисов и Дмитрий Медведев. Милер каза още, че проектът за газопровод \"Северен поток 2\" изглежда няма да бъде сполетян от съдбата на прекратения \"Южен поток\".\"Ситуацията е променена. Арбитражът в Париж отсече, че двата реактора са български, за което България трябва да заплати 1,176 млрд. лева и с натрупани лихви, които Вие (Дмитрий Медведев - бел. ред.) с президента Путин ни ги опростихте, но ние платихме кеш - всички пари наведнъж. Сега България има завити в найлони два ядрени реактора - произведени в Русия, българска собственост\", коментира премиерът Борисов.Борисов подчерта още, че новата ядрена мощност е необходима, защото вероятно следващото поколение няма да може да разчита на ток от въглища и след 10-12 години България ще трябва да внася електроенергия.За АЕЦ \"Белене\" Дмитрий Медведев  каза, че са готови да разглеждат участието им в атомната централа. \"Росатом\" има голям опит по подобни проекти\", изтъкна той.За последната година стокообменът между България и Русия значително се е подобрил и това се дължи на активизираните контакти. Това заяви руският премиер Дмитрий Медведев по време на протоколната среща в Министерски съвет с премиера Бойко Борисов.„Има към какво да се стремим, тъй като през последните години някои цифри от икономическото сътрудничество станаха по-високи, но други за съжаление се влошиха, особено ако вземем резултатите от изминалата година\", заяви Медведев.Руският премиер изтъкна и значителните връзки в сферата на туризма. „Нашите граждани обичат да идват в България и утре на тази тема ще имаме специален форум, където ще обсъждаме развитието на туристическото сътрудничество\", каза Медведев. Той поздрави българския си колега и всички граждани на България с националния празник 3 март. „Разбрах, че и днес у вас е почивен ден, но това няма да ни попречи да работим\", отбеляза руският министър-председател, цитиран от Интерфакс.Руският премиер Дмитрий Медведев изтъкна, че е хубаво, че е възстановена работата на междуправителствената комисия. По думите му между България и Русия има някои съвместни по-големи проекти в енергетиката, газовата област и атомното сътрудничество.„Преди появяването на различни рестрикции и санкции търговският ни стокообмен беше около 5 млрд. долара, а сега е около 3 млрд. долара. Очевидно, че това са загубени работни места\", заяви Медведев.За сигурносттаПо темата за сигурността - премиерът Борисов призова НАТО и Русия да седнат на масата на разговорите. Той поиска туризъм и приятелство в зоната на Черно море, а Медведев каза, че в България ще има нови изтребители, но е важно да дойде и руски газ:\"Моят колега демонстрира една проста истина по блестящ начин: Изтребители винаги ще дойдат, важното е да дойде, газ да работят електростанциите. Струва ми се, че с българските ни приятели можем да работим по това направление\", заяви в края на пресконференцията Медведев.В присъствието на двамата премиери бяха подписани двустранни документи, сред които променена спогодбата в социалната сигурност, програма за съвместни действия между руското министерство на икономическото развитие и българското министерство на туризма до 2021 г., план за консултации между външните министерства на двете страни.Руският премиер Дмитрий Медведев поздрави България по случай 141-годишнината от Освобождението от османско робство. Той добави, че тази година се отбелязват и 140 години от началото на дипломатическите отношения между Русия и България.В делегацията на председателя на правителството на Руската федерация са: Олга Голодец, заместник-председател на правителството, Денис Мантуров, министър на промишлеността и търговията, председател на руската част на Руско-Българската междуправителствена комисия за икономическо и научно-техническо сътрудничество, Александър Новак, министър на енергетиката, Максим Орешкин, министър на икономическото развитие, Максим Топилин, министър на труда и социалната защита, Зарина Догузова, ръководител на Федералната агенция по туризъм, Александър Грушко, заместник-министър на външните работи, Алексей Лихачов, генерален директор на държавната корпорация за атомна енергия „Росатом\", Алексей Милер, председател на управителния съвет на ПАО „Газпром\" и др.В пленарната среща на двете делегации от българска страна с премиера Бойко Борисов ще участват вицепремиерите Екатерина Захариева и Томислав Дончев, и министрите Владислав Горанов, Бисер Петков, Емил Караниколов, Теменужка Петкова и Николина Ангелкова. ", "date": "2019.03.05", "title": "Бойко Борисов: България ще участва в газопреноса, защото ни се полага "}
{"url": "http://www.cross.bg/iioan-hrista-suvestta-1598186.html", "text": "/КРОСС/ Житие на св. мъченик Йоан БългаринБлаженият Йоан бил родом от България. По някакъв случай той се поддал на дяволските козни и се отрекъл от Христа. Но подир някое време той осъзнал своето голямо прегрешение и започнал да се кае за отричането си от християнската вяра.В това душевно състояние, търсейки успокоение на своята съвест, той напуснал родното си място, дошъл в Света Гора Атонска. Тук Йоан три години прислужвал на един духовен старец. Но понеже съвестта му все още не му давала покой, той винаги бил унил, печален и мълчалив. Самият му вид показвал, че е претърпял някаква голяма злополука.Като не могъл повече да понася угризенията на съвестта Йоан напуснал Св. Гора, дошъл в Цариград, облякъл се като турчин и в този си вид влязъл в джамията \"Св. София\". Там той започнал да се кръсти и да се моли по християнски, което извънредно поразило агаряните. Разгневени, те сурово се нахвърлили срещу него и го питали защо прави така. А той безстрашно изповядал, че е християнин, затова се кръсти като християнин и се покланя на Христа, Който е Син Божий и истински Бог.Агаряните се опитали да го отклонят от неговата вероизповед, но като се убедили, че тя е непоколебима, те веднага му отсекли главата вън в двора на \"Св. София\". Това станало на 5 март 1784 година.Така блаженият Йоан получил светъл мъченически венец от Христа Бога на 19-годишна възраст.", "date": "2019.03.05", "title": "Св. мчци Конон и Йоан Българин. Мчца Ираида"}
{"url": "http://www.cross.bg/mestnostta-sgradi-dokymentatziya-1598202.html", "text": "/КРОСС/ Регионалната дирекция за строителен контрол в Бургас ще извърши проверка в местността „Алепу\", по-известна като Шофьорския плаж. Целта е да се установи, дали там се строят жилищни сгради или се изгражда геозащитно съоръжение за укрепване на свлачище.През януари строителството в местността беше спряно от контролните органи заради установени нередности в техническата документация.В местността се предвижда строителството на 3 жилищни сгради, но за да започне то, трябва да приключи цялостното брегоукрепване на района. Преди две седмици при проверка на дирекцията за национален строителен контрол бе установено, че там е изградена подпорна стена, но техническата документация на проекта трябва да се преработи, защото е нарушена етапността на работата. Освен това контролните органи установиха, че там е предвидено изграждането на сгради с показатели над допустимите според закона за устройство на черноморското крайбрежие. ", "date": "2019.03.05", "title": "Проверяват строежа в местността „Алепу\" "}
{"url": "http://www.cross.bg/mart-v-istoriyata-1598187.html", "text": "/КРОСС/ 1558 г. - Испански мореплаватели донасят в Европа тютюна за пушене.1684 г. - Австрия, Полша, Венеция и Русия създават Свещена лига за борба срещу Османската империя.1792 г. - Революционното правителство във Франция затваря Сорбоната и всички теологически факултети в страната.1821 г. - Джеймс Монро встъпва във втори мандат като президент на САЩ.1867 г. - Играе се финалът на първият организиран турнир по футбол Йодан Къп в Шефилд, Англия.1868 г. - Започва процедура на импийчмънт на президента на САЩ Ендрю Джонсън.1927 г. - Започва да излиза вестник Работническо дело.1933 г. - На парламентарните избори в Германия нацистите побеждават с 44%.1940 г. - Катинското клане: Членовете на съветското политбюро издават заповед за екзекуция на 25 000 души от полската интелигенция, в това число 17 500 военнопленници.1946 г. - Уинстън Чърчил произнася реч в американския град Фултън, с която обявява, че Европа е разделена от „желязна завеса\", на изток от която се налага съветската система.1948 г. - 6 Велико народно събрание на България приема Закон за национализиране на едрата градска недвижима собственост.1955 г. - Елвис Пресли е показан за първи път по телевизията.1960 г. - Започва излъчването на телевизионната рубрика Лека нощ, деца.1970 г. - Влиза в сила Договора за неразпространение на ядреното оръжие, подписан от 43 страни на 1 юли 1968 г.1974 г. - Война от Йом Кипур: Израел прекратява окупацията си на Суецкия канал.1982 г. - Съветският космически апарат Венера 14 достига повърхността на Венера.1998 г. - НАСА съобщава, че космическата сонда Клементин, обикаляща около Луната, е открила достатъчно вода за поддържане на човешка колония.2000 г. - Британски учени извършват първото клониране на свиня.2003 г. - На Марс е открито замръзнало езеро.  ", "date": "2019.03.05", "title": "5 март  в историята"}
{"url": "http://www.cross.bg/rozhdenitzi-na-mart-1598189.html", "text": "/КРОСС/  Валери Станков, поетДеница Димитрова, икономистЕмил Иванов, политикНиколай Пехливанов, политикПроф. Михаил Константинов, математикХристо Бойчев, писател и драматург  ", "date": "2019.03.05", "title": "Рожденици на 5 март  "}
{"url": "http://www.cross.bg/chasa-sofiyaot-zala-1598190.html", "text": "/КРОСС/ София.От 09.45 часа председателят на Народното събрание Цвета Караянчева ще се срещне с министърпредседателя на Руската федерация Дмитрий Медведев.***София.От 12.00 часа в зала „Роял\" на София Хотел Балкан ще се проведе „Българо-руски бизнес форум в областта на туризма\". Форумът ще бъде открит от премиера Бойко Борисов и руския му колега Дмитрий Медведев. Сред участниците ще бъдат министър Николина Ангелкова и министърът на икономическото развитие на Руската федерация Максим Орешкин.***София.От 09.30 часа в заседателната зала на Висшия съдебен съвет ще се проведе заседание на Съдийската колегия.***София.От 10.00 часа в Столична Лекарска Колегия на БЛС ще се проведе пресконференция с участието на проф. Джошуа Мошонов и д-р Асен Меджидиев. Ще бъде представена информация за сътрудничество между най-високотехнологичната израелска болница \"Адаса\" и СЛК на БЛС.***София.От 10.00 часа в Голямата конферентна зала на УНСС ще се състои пресконференция за представяне на дейностите по проект BNTCOMM/SUBV/2019M/0008 - „ЕВРОПА\", финансиран от Европейския парламент и БНТ.***София.От 11.00 часа кметът на София Йорданка Фандъкова ще провери ремонтните дейности в 54 СУ „Св. Иван Рилски\" в район „Надежда\".***София.От 11.00 часа в клуб „Журналист\" на Съюза на българските журналисти ще се състои пресконференция под надслов „Венецуела днес\" на н. пр. Ориета Капони, посланик на Венецуела в България.***София.От 11.00 часа в Изложбена зала ЦУМ ще бъде открит Мартенски базар- Всичко за жената, организиран от Българска търговско- промишлена палата.***София.От 14.30 часа втори състав на Комисията за защита от дискриминация ще проведе заседание по преписка, образувана по сигнал на Национален синдикат „Защита\" срещу „Български пощи\" ЕАД за игнориране на синдиката при подписване на колективния трудов договор в дружеството.***София.От 15.00 часа пети състав на Комисията за защита от дискриминация ще разгледа преписка по жалба срещу възрастов критерий от 40 години, налаган от НЗОК при хормонално лечение с CNRH-A с търговско наименование „Золадекс\".***Бургас/Созопол.От 11.00 часа началникът на РДНСК - Югозиточен район - Бургас инж. Милен Ненчев ще извърши проверка в местността Алепу, община Созопол по сигнали за извършване на строителна дейност.***Благоевград.В 14.00 часа в Бригадно командване - Благоевград зам.-началникът на отбраната генерал-лейтенант Димитър Илиев ще даде пресконференция за кампанията на Министерството на отбраната „Бъди войник\".***Добрич.От 11.00 часа посланикът на Р Казахстан Н. Пр. Темиртай Избастин ще се срещне с кмета Йордан Йорданов. В срещата ще участват и представители на бизнеса.***Добрич.От 14.30 часа във фоайето на Младежкия център ще бъде открита Фотоизложба „Казахстан - далечен и близък\", посветена на историята и културата на Казахстан. Организатори са Посолството на Р Казахстан и Община град Добрич.***Варна.От 14.00 часа до 16.00 часа в офиса на ПП ГЕРБ (ул. „Георги Бенковски\" 1) общинският съветник Милена Димова ще проведа приемна за граждани.***Видин.От 17.30 часа в Конферентния център на Областната администрация ГЕРБ организира граждански диалог на тема образование.***Пловдив.От 11.00 часа в зала 207 на финалната кула на Гребната база ще се състои пресконференция с контрольорите от Световната организация по гребане, както и заместник-кметът Георги Титюков, председателят на Организационния комитет Иван Попов и Даниел Христов. Проверяващите трябваше да оценят подготовката на гребното съоръжение и нивото на организация на първия кръг от Световната купа по гребане - от 10 до 12 май 2019 година. ", "date": "2019.03.05", "title": "Предстоящи събития в страната на 5 март  "}
{"url": "http://www.cross.bg/tyrizma-medvedev-borisov-1598198.html", "text": "/КРОСС/ Развитието на сътрудничеството в туризма между България и Русия, е темата на започващия днес в София форум, който ще бъде открит от премиерите на двете страни Бойко Борисов и Дмитрий Медведев.Ще участват министърът на туризма Николина Ангелкова, министърът на икономическото развитие на Руската федерация Максим Орешкин, кметове и представители на българския и руския туристически бизнес.В първия ден от посещението в София на министър-председателя на Русия, двете страни потвърдиха желанието си за сътрудничество в областта на енергетиката.Обсъдени бяха възможностите за разширяване на газопреносната мрежа и за строеж на нова атомна електроцентрала.Премиерът Бойко Борисов изтъкна, че България трябва да продължи да транзитира руски природен газ и след като „Турски поток\" заработи.Медведев на свой ред отбеляза, че включването на страната ни в проекта ще се коментира след гаранции от Европейската комисия, че няма да има пречки за това. ", "date": "2019.03.05", "title": "Борисов и Медведев откриват Българо-руски бизнес форум в областта на туризма "}
{"url": "http://www.cross.bg/nishto-pritezhavash-zaslyzhava-1598185.html", "text": "/КРОСС/ Нищо, което си заслужава да притежаваш, не може да бъде постигнато без риск.Джордж Бърнард Шоу", "date": "2019.03.05", "title": "Нищо, което си заслужава да притежаваш"}
{"url": "http://www.cross.bg/tema-medvedev-poseshtenieto-1598188.html", "text": "/КРОСС/Тема:  България, Русия и Западът - цели и послания от посещението на Дмитрий Медведев в СофияТема:  За хората и банките. Гост: омбудсманът Мая МаноловаТема:  Денят след успеха - актьорът Димитър Маринов специално за БНТТема:  Футболни истории в мечти и проблеми - коментар на Венцислав СтефановТема: Политическо напрежение - за промените в Изборния закон, за напрежението в коалицията и за съкращенията в администрацията - вицепремиерът Томислав ДончевТема: Багери на плажа - проверка на Алепу - укрепване на брега или още строежи - директноТема: Медведев у нас - Големите енергийни проекти, шпьонските  скандали и за отношенията на Русия с Европейските страни - кои са основните акцинти от посещението на Дмитрий Медведев у нас - Светлана Шаренкова и Георги КиряковТема: На прага преди евроизборите - коя партия ще вкара най-много депутати в ЕП и как избирателите разбират провените за преференциитеТема: Проверка - имало ли е насилие в приемното семейство от Ямбол з  на живо какво показа проверката на Агенцията за защита на децатТема: \"Защо деца влизат в клас с ножове, метални боксове и електрошокови палки?\". Коментар на Весела Чернева и Любомир Кючуков.Тема: Енергийно независими или не? За интереса на българите от \"Турски поток\". И още - как от \"гьол\" АЕЦ Белене се превръща в стратегически обект? За енергийните проекти и визитата на руския премиер у нас - гостува министърът на енергетиката Теменужка Петкова.Тема: Отвъд протокола. За посещението на руския премиер Медведев у нас - коментар на Соломон Паси.Тема: Шофьор блъсна дете на светофар и избяга. Какво е състоянието на детето и кой е извършителят?Тема: Строеж или укрепване на брега? На живо - излива ли се бетон край Алепу?Тема: Внимание, измамник! Мним служител на ВиК обра възрастна жена в дома й.Тема: 800 километра отвъд полярния кръг. Българин тръгва на опасна самостоятелна експедиция.Тема: Може ли \"Кухнята на ада\" да се превърне в рай? Каква е съдбата на част от участниците от първия сезон на Hell's Kitchen? ", "date": "2019.03.05", "title": "Теми и гости в сутрешните блокове на телевизиите"}
