{"url": "http://www.cross.bg/yaponiya-pochivki-slyzhitelite-1617310.html", "text": "/КРОСС/ Четиридневната работна седмица повишава продуктивността на компанията. До този извод са стигнали в филиала на корпорацията „Майкрософт“ в Япония, която е известна с практиката на извънредни работни часове, предаде Би Би Си.В Япония „Майкросфт“ затваряла офисите си всеки петък в рамките на акцията „Work-Life Choice Challenge Summer 2019“, без да се намалява заплатата на служителите заради тези почивки.Мярката засегнала 90% от 2280 служители. Работните им срещи били ограничени до половин час, като им било препоръчано да решават всички въпроси онлайн, а не лице в лице.В резултат производителността – количеството продажби на човек, се увеличила с почти 40 на сто.Инициативата е доста необичайна за Япония, където от години се наблюдава проблем с преработване и силен, а понякога и смъртоносен работен стрес.Проведено през 2017 г. изследване показа, че в близо четвърт от японските компании служителите надвишават нормата със средно 80 часа на месец. Често този извънреден труд не се заплаща.Допитване показало, че 92% от служителите харесали експеримента на „Майкрософт“. За месец допълнителните почивки намалили с 23% разхода на електричество в сравнение с август 2018 г. и с 59 на сто потреблението на хартия.Зимата се планира нова акция с извънредни почивки. ", "date": "2019.11.05", "title": "Експеримент показа, че 4-дневната работна седмица повишава продуктивността"}
{"url": "http://www.cross.bg/kioto-geiishite-tyristi-1617311.html", "text": "/КРОСС/ Властите в Киото забраниха снимките в части от Квартала на гейшите в града след буря от жалби за тормоз и лошо поведение от чужди туристи, обзети от желанието да си направят перфектното селфи, пише в. „Гардиън“.Забраната в кв. Гион включва глоба до 10 000 йени (82 евро), докато Киото и други популярни дестинации се борят с неочакваните ефекти от бума на посетители, който се очаква да продължи и след олимпиадата в Токио идното лято.„Замърсяването с туристи“ е все по-голям проблем в Киото, където напливът в древни светилища и храмове е голям, и в Гион, в който чужденците се надяват да зърнат гейшите.В отговор на оплаквания от местни жители и бизнеса, местните власти са сложили знаци край малките улички с предупреждения да не се правят снимки.В проучване на 300 ресторанти и магазини в района оплакванията варират от хвърляне на отпадъци и тютюнопушене до блокиране на трафика и преминаването. Част от японците в квартала дори разказали как групи туристи обграждали таксита, превозващи гейши и преследвали жените по улицата в опит да ги снимат. ", "date": "2019.11.05", "title": "Киото забрани на туристите да снимат гейши"}
{"url": "http://www.cross.bg/dzhydo-kralev-soloveiichik-1617315.html", "text": "Министърът на младежта и спорта Красен Кралев се срещна с президента на Европейския съюз по джудо Сергей Соловейчик и председателя на Българската федерация Румен Стоилов. По време на срещата беше сключен договор за домакинството на България на Европейско първенство по джудо. София ще приеме континенталната надпревара през пролетта на 2022 г. За целта Министерският съвет на Република България отпусна допълнителни средства по бюджета на ММС в размер на 2 300 000 лв. за организирането на шампионата, както и на Европейската купа, която ще се проведе в началото на 2020 г. Соловейчик благодари на министър Кралев за съдействието, което държавата оказва за провеждането на двата турнира.Между двете централи беше сключен и Меморуандум за сътрудничество през следващите три години. Благодарение на това партньорство у нас ще пристигат лектори, които да обучават родните треньори по време на курсове в НСА. Ще бъдат организирани ежегодни съдийски семинари.Меморандумът позволява и организирането на лагери за кадети с техни връстници от други страни. В разговор с министър Кралев Сергей Соловейчик и Румен Стоилов анонсираха идеята за създаването на училищна лига по джудо. За целта двамата ще се срещнат и с министъра на образованието и науката Красимир Вълчев в следващите дни. Кралев приветства идеята и даде за пример училища във Варна, които първи въведоха практиката треньори по вид спорт да водят въведения трети час по физическо възпитание и спорт.На срещата присъства и вицепрезидентът на Българската федерация по джудо Даме Стойков. ", "date": "2019.11.05", "title": "Министър Кралев се срещна с президента на Европейския съюз по джудо Сергей Соловейчик"}
{"url": "http://www.cross.bg/dzhamiya-sofiya-sveta-1617313.html", "text": "/КРОСС/ Решение на турски съд може да послужи като прецедент храмът \"Света София\" в Истанбул, който сега функционира като музей, отново да стане джамия, пише в. \"Йени шафак\".Вестникът окачествява като \"историческо\" съдебното решение за джамията \"Карийе\" в Истанбул, която през 1945 г. с решение на Министерския съвет е превърната в музей. Съгласно решението на Държавния съвет (висшия административен съд на Турция) \"джамията не може да бъде използвана по различен начин от същинската й функция\".Това решение проправя път \"Карийе\" отново да стане функционираща джамия след 74 години, а ще послужи и като прецедент за \"Света София\", която постоянно е тема на обсъждане, коментира \"Йени шафак\".Музеят \"Карийе\" в истанбулския квартал Едирнекапъ е средновековната византийска църква \"Христос Спасител\", преустроена в джамия през 1511 г. На 29 август 1945 г. обаче подобно на други религиозни храмове и джамията \"Карийе\" бива превърната в музей.Решението на Държавния съвет е взето, след като той бе сезиран от турска фондация, която настоя за отмяна на решението от 1945 г. То е окончателно и има обвързващ характер, отбелязва вестникът.През март т. г. турският президент Реджеп Ердоган заяви намерението си да превърне прочутата бивша християнска базилика \"Света София\" отново в джамия.\"Света София\" е построена през 6 век като църква по време на Византийската империя и е била главен храм на Константинополската патриаршия. В джамия църквата е превърната след завладяването на Константинопол през 1453 г. По нареждане на основателя на съвременна Турция Мустафа Кемал Ататюрк \"Света София\" отваря врати като музей през 1935 г.", "date": "2019.11.05", "title": "Съдебно решение проправя път за превръщане на храма \"Света София\" в Истанбул в джамия"}
{"url": "http://www.cross.bg/ribolov-sesiya-ylov-1617316.html", "text": "/КРОСС/ През следващата година България и Румъния ще имат право да осъществяват риболов на калкан общо в размер на 150 тона (по 75 тона за всяка от тях), което е с 32% повече спрямо досегашното разрешено количество. До момента двете държави имаха разрешен улов по 57 тона. Това стана ясно по време на 43-та годишна сесия на Генералната комисия по рибарство за Средиземно море (ГКРСМ) в Атина. Предвид голямото значение на този вид риболов за сектора е постигнат сериозен успех за страната ни.Много важно послание за бъдещото управление на калкана е подобряването на научните съвети чрез повишаване на количеството и качеството на данните от риболова. В тази връзка, ефективната работа между риболовния сектор, науката и администрацията е от ключово значение. Положителната тенденция в състоянието на запаса на калкан е стимул за всички крайбрежните държави да продължат да полагат усилия за постигане на ниво на риболов, съответстващо на максималния устойчив улов.По време на годишната сесия бяха одобрени мерки за мониторинг, наблюдение и контрол в рибарството в зоната на компетентност на ГКРСМ, както и въвеждането на мерки за защита на уязвимите морски екосистеми и др. Обсъдени бяха и бъдещи действия за опазване, управление и контрол на ключови морски запаси в Средиземно и Черно море.Решението предстои да бъде официализирано в доклад от заключителната среща на 43-та годишна сесия. ", "date": "2019.11.05", "title": "Квотата на България и Румъния за улов на калкан в Черно море е увеличена с 32%"}
{"url": "http://www.cross.bg/dete-giur-alehandra-1617298.html", "text": "/КРОСС/ Съпругата на 70-годишния актьор Ричард Гиър е бременна с второто им дете, разкрива испанското списание \"Hola!\". През февруари тази година на бял свят се появи първото им бебе, което е момченце.Двамата сключиха брак през май месец миналата година в Испания. „Аз съм най-щастливият човек на света. И как да не съм?! Женен съм за красива жена, която е умна, чувствителна, отдадена, забавна, търпелива, която знае как да прощава, която е невероятна готвачка и прави най-добрите салати на света“, заяви тогава в интервю актьорът.И Гиър, и 36-годишната му половинка Алехандра Силва имат по едно дете от предишни връзки.Това на холивудската звезда е вече на 19 години и е от бившата му съпруга Кери Лоуел.Алехандра пък има 6-годишен син от предишния си брак.", "date": "2019.11.05", "title": "На 70 години Ричард Гиър очаква второ дете от съпругата си"}
{"url": "http://www.cross.bg/beshe-stefanova-yspyava-1617299.html", "text": "/КРОСС/ \"За нашето издателство е чест, че посрещаме 25-я си рожден ден с такава универсална, вдъхновяваща история\", заяви Милена Стефанова, управляващ директор на издателство Софтпрес, за премиерата на автобиографичната книга на Мишел Обама на българския пазар, в предаването \"Бизнес старт\" с водещ Живка Попатанасова.\"За издателството ни беше кауза тази книга да излезе на български език и вложихме цялата си енергия тя да бъде представена по най-добрия начин. Това не беше бизнес проект, това беше смисъл, защото това е вдъхновяваща история за пътя към успеха и за неговата цена\", разказа още Стефанова.Преведена на 50 езика, с над 10 млн. тираж, за 15 дни книгата се превръща в най-продаваната автобиография на всички времена. Към момента се печата втори тираж след като първият е свършил за 48 часа.\"През тези години, през които тя беше първа дама до най-значимия човек в света, ние виждахме един образ, това, което на нея й е коствало едни невероятни усилия. Това да си всеки ден в кондиция, независимо каква е програмата ти, какви са личните ти преживявания и драми, ти да излезеш пред целия свят и да бъдеш най-добрата версия на себе си. Самата тя успява не само да съхрани себе си, но и да се запознае със себе си още по-добре.\", коментира д-р Даниела Илиева, консултант по бизнес етикет.Според д-р Илиева, съпругата на американския президент успява да представи историята си без да изпада в жертвен профил. \"Тя плаща немалка цена, загърбва потенциала на своята кариера, за да бъде до съпруга си\" каза тя.\"Тя цял живот се бори с предразсъдъците, със скритото или явно неприемане и успява да постигне много. Бори се още като студентка, като кандидатсва с есе, в което разказва своята история. Приемат я в Принстън, после завършва Харвард, на 25 години вече е успешен адвокат и Барак Обама постъпва при нея като стажант. Тя е силният професионалист в началото на тяхната връзка\", разкри Стефанова.\"Най-големият успех тя счита факта, че има деца. Мишел не е позволила чужди хора да бъдат основното присъствие в живота на децата й\", допълни Илиева.", "date": "2019.11.05", "title": "Защо историята на Мишел Обама се превърна в най-продаваните автобиографии?"}
{"url": "http://www.cross.bg/malinov-smyatame-vloshi-1617300.html", "text": "/КРОСС/ Кремъл разчита, че награденият с руски Орден на дружбата председател на Национално движение \"Русофили\" в България Николай Малинов няма да бъде преследван в страната си. А едни такива действия биха имали пагубни последствия, по думите на Дмитрий Песков, прессекретар на президента на Русия, цитиран от ТАСС. \"Смятаме, че подобен жест на признание на заслугите на Малинов в делото за единство на руския мироглед, развитието на дружбата и сътрудничеството между двата народа не може да е причина за каквито и да е преследвания\", заяви Песков в отговор на въпрос. Въпросът бе защо награждават Малинов точно сега и в Кремъл не се ли опасяват, че подобно \"демонстративно награждаване\" може да влоши отношенията между Русия и България. Това би било нелогично и би имало пагубни последици. Така представителят на Кремъл отговори на въпрос наградата на Малинов няма ли да влоши отношенията между Москва и София, защото той е обвинен в шпионаж.\"Смятаме, че обратно - хора като него (Малинов) получават възможност и в бъдеще да работят за развитие на дружеските, традиционни, исторически отношения между народите на нашите две страни\", подчерта Песков.На 4 ноември - Деня на народното единство, руският президент Владимир Путин връчи държавна награда на няколко чужденци, сред които бе и лидерът на \"Русофили\" Николай Малинов. ", "date": "2019.11.05", "title": "Кремъл заплаши България с последствия, ако преследва Николай Малинов"}
{"url": "http://www.cross.bg/hilyadi-bulgariya-momenta-1617301.html", "text": "/КРОСС/ Протезирането е много специфичен процес – това е услуга по производство на индивидуално изделие. Проблемите идват от това, че тук има три страни – производител, потребител и платец на услугата. \"За да може този бранш да функционира, е необходима предвидима макросреда\", каза  Мартин Кръстев, икономист от Център за протезиране \"Алегро\" в предаването \"Бизнес старт\" с водещ Живка Попатанасова.В момента за протезирането плаща Министерство на труда и социалната политика. От догодина обаче според новия Закон за хората с увреждания протезите ще се плащат от НЗОК.\"В момента се изготвят новите механизми, по които Здравната каса ще плаща за тези изделия и ние като производител желаем да участваме в Работната група и в обсъжданията\", допълни д-р Даниела Данчева.Важно е да се каже, че в България обучение по тази специалност няма от повече от 20 години. \"Нашите ортопедични техници се обучават в Германия, в Чехия и в Холандия за сметка на компанията\", допълни Кръстев.\"В момента в България има 16 регистрирани фирми за производство на протези\", заяви Данчева. \"Необходими са държавни стандарти и контрол от страна на държавата как се изпълняват те\", каза Кръстев.Цената на протезите е от 3 хиляди до 50 хиляди лева.\"Ако има протеза с електронно коляно, тя може да надхвърли и 50 хиляди\", обясни д-р Данчева. Броят на хората с ампутации в България е около и над 50 хиляди души. \"Въпреки това протезите не са стока за масово потребление\", допълни тя.\"Годишно в България за протези се заделят около 5-6 милиона лева и тази цифра не е помръднала от десет години\", каза в заключение Даниела Данчева.", "date": "2019.11.05", "title": "50 хиляди души очакват нов ред за плащане на протезите от НЗОК"}
{"url": "http://www.cross.bg/cybcidii-oiito-ato-1617302.html", "text": "/КРОСС/ Bcяĸa гoдинa Eвpoпeйcĸия cъюз (EC) плaщa пo 65 милиapдa дoлapa cyбcидии зa зeмeдeлиe, зa дa пoдĸpeпи пpoизвoдитeлитe нa Cтapия ĸoнтинeнт и дa пoддъpжa ceлaтa живи. B cтpaни ĸaтo Унгapия и ocтaнaлитe члeнĸи в Цeнтpaлнa и Изтoчнa Eвpoпa (ЦИE) oбaчe тeзи cpeдcтвa oтивaт в pъцeтe нa cвъpзaни пoмeждy cи и c влacттa oгpaничeн бpoй бизнecмeни.Toвa пocoчвaт oт Тhе Nеw Yоrk Тіmеѕ в cвoe paзcлeдвaнe, oзaглaвeнo: \"Фepмepитe нa пapитe: Kaĸ oлигapcитe и пoпyлиcтитe дoят EC зa милиoни\" (Тhе Моnеу Fаrmеrѕ: Ноw Оlіgаrсhѕ аnd Рорulіѕtѕ Міlk thе Е.U. Fоr Міllіоnѕ).B нeгo oт aмepиĸaнcĸaтa мeдия, cъвмecтнo c yнгapcĸи жypнaлиcти, paзглeждa тeмaтa ĸaĸ в peгиoнa ce paзпpeдeлят eвpoпeйcĸитe cyбcидии, нacoчeни ĸъм зeмeдeлcĸитe пpoизвoдитeли. Зa цeлтa ca paзглeдaни 9 дъpжaви члeнĸи oт ЦИE, вĸлючитeлнo и Бългapия.\"Πpeмиepът нa Чexия e cъбиpaл дeceтĸи милиoни дoлapи пoд фopмaтa нa cyбcидии пpeз минaлaтa гoдинa. Cyбcидиитe гapaнтиpaxa и мaфиoтcĸoтo зaвзeмaнe нa зeми в Cлoвaĸия и Бългapия\", пocoчвaт oт Тhе Nеw Yоrk Тіmеѕ.B paзcлeдвaнeтo oт мeдиятa ĸaзвaт, чe Πpoгpaмaтa зa paзвитиe нa ceлcĸитe paйoни e ocнoвoпoлaгaщa зa EC и ce явявa ĸaтo \"cпoйĸa\" мeждy paзeдинeнитe пo мнoгo дpyги въпpocи члeнĸи. Зapaди тoвa и Бpюĸceл oтĸaзвa дa ce пpoтивoпocтaви нa пpoизтичaщaтa oт нeя ĸopyпция.\"Eвpoпeйcĸитe лидepи нe ca нa eднo мнeниe зa мнoгo нeщa, нo вcичĸи тe paзчитaт нa щeдpитe cyбcидии и диcĸpeтнocттa зa нaчинa, пo ĸoйтo тe ce xapчaт. Hapyшaвaнeтo нa тaзи cиcтeмa, зa дa бъдaт oбyздaни злoyпoтpeбитe нa пo-нoвитe дъpжaви члeнĸи, би зaceгнaлo пoлитичecĸия и иĸoнoмичecĸия ĸoмфopт нa цeлия ĸoнтинeнт\", ce пocoчвa в пyблиĸaциятa.Πpoгpaмaтa e eднo oт нaй-гoлeмитe пepa в цeнтpaлния бюджeт нa EC, ĸaтo ĸъм нeя ca нacoчвaни 40% oт oбщитe paзxoди. A cъщo тaĸa тя e и eднa oт нaй-знaчитeлнитe пpoгpaми зa oтпycĸaнe нa cyбcидии в cвeтa.Aвтopитe нa paзcлeдвaнeтo твъpдят, чe в Бpюĸceл вce oщe мнoгo oт пoлитицитe нe знaят ĸaĸ тoчнo ce xapчaт oтпycĸaнитe зa ceлcĸo cтoпaнcтвo eвpoпeйcĸи cpeдcтвa. Kaтo eдин oт пpимepитe в тoвa oтнoшeниe ce пocoчвa бизнecът в yнгapcĸaтa oблacт Фaйep, ĸъдeтo e и poднoтo мяcтo нa пpeмиepa нa cтpaнaтa Bиĸтop Opбaн.\"Paзcлeдвaнeтo нa Тіmеѕ пoĸaзa, чe тoй изпoлзвa eвpoпeйcĸитe cyбcидии ĸaтo cиcтeмa зa пoĸpoвитeлcтвo, oт ĸoятo ce oблaгoдeтeлcтвaт пpиятeлитe и ceмeйcтвoтo мy, a cъщo тaĸa чpeз ĸoятo тoй зaщитaвa пoлитичecĸитe cи интepecи и нaĸaзвa cъпepницитe cи.\".Oт мeдиятa твъpдят, чe пpaвитeлcтвoтo, yпpaвлявaнo oт Opбaн, e пpoдaлo xиляди дeĸapa oбpaбoтвaeми зeми нa члeнoвe нa ceмeйcтвoтo мy и нa дpyги cвъpзaни c нeгo лицa. Зaмeceн e и eдин oт близĸитe пpиятeли нa пpeмиepa oт дeтcĸитe мy гoдини, ĸoйтo днec e eдин oт нaй-бoгaтитe yнгapци. A в peзyлтaт пoлyчaвaнитe eвpoпeйcĸи cyбcидии зa зeмeдeлиe ca нacoчвaни oтнoвo ĸъм cъщитe xopa.Cпopeд paзcлeдвaнeтo пpoyчвaниятa мнoгoĸpaтнo пoĸaзвaт, чe 80% oт пapитe oтивaт пpи нaй-гoлeмитe 20% oт бeнeфициeнтитe. A няĸoи oт тяx ca изпoлзвaли cpeдcтвaтa, зa дa cи ĸyпят пoлитичecĸa влacт.\"B Чexия eдин oт гoлeмитe бeнeфициeнти e Aндpeй Бaбиш - милиapдepът c aгpoбизнec, ĸoйтo e и пpeмиep нa cтpaнaтa. Aнaлизaтopитe нa Тhе Тіmеѕ oтĸpиxa, чe нeгoвитe ĸoмпaнии в Чexия ca пoлyчили пoнe 42 милиoнa дoлapa пoд фopмaтa нa cyбcидии пpeз минaлaтa гoдинa\", пишaт oт мeдиятa.\"EC плaщa тoлĸoвa мнoгo пapи нa oлигapx, ĸoйтo cъщo тaĸa e и пoлитиĸ\", ĸaзвa дeпyтaтът и иĸoнoмиcт Лyĸac Baгeнĸнexт, ĸoйтo пpeди гoдини бe чacт oт eĸипa нa Бaбиш. \"И ĸaĸъв e peзyлтaтът? Имaмe нaй-cилния пoлитиĸ в Чexия, ĸoйтo e нaпълнo пoдĸpeпян oт EC\", пocoчвa oщe тoй.\"B Бългapия cyбcидиитe гapaнтиpaт блaгoдeнcтвиe зa eлитa в ceлcĸocтoпaнcĸия ceĸтop. Бългapcĸaтa aĸaдeмия нa нayĸитe e oтĸpилa, чe 75% oт ocнoвнитe cyбcидии зa зeмeдeлиe в cтpaнaтa oтивaт в pъцeтe нa oĸoлo 100 paзлични cyбeĸтa. Πpeз тaзи пpoлeт влacтитe пpeдпpиexa дeйcтвия в цялaтa cтpaнa, ĸoитo paзĸpиxa ĸopyпциoнни вpъзĸи мeждy дъpжaвни cлyжитeли и зeмeдeлcĸи бизнecмeни. Eдин oт нaй-гoлeмитe пpoизвoдитeли нa бpaшнo бeшe oбвинeн в измaмa във вpъзĸa c пoлyчaвaнитe cyбcидии и ceгa гo oчaĸвa cъдeбeн пpoцec\", ce ĸaзвa в тeĸcтa.B дoĸyмeнтa ce aĸцeнтиpa и въpxy тoвa, чe пpeди вpeмe глaвният пpoĸypop в Cлoвaĸия пpизнa зa cъщecтвyвaнeтo нa \"ceлcĸocтoпaнcĸa мaфия\". Maлĸи пpoизвoдитeли в дъpжaвaтa пpизнaxa, чe ca били изнyдвaни и дopи пpeбивaни, зa дa дaдaт или пpoдaдaт зeмитe cи. Πpeз минaлaтa гoдинa cлeд paзcлeдвaнe нa итaлиaнcĸи мaфиoти, oпитaли дa ce възпoлзвaт oт cyбcидиитe в cтpaнaтa чpeз paзлични cxeми, бeшe yбит жypнaлиcтът Ян Kyцяĸ. ", "date": "2019.11.05", "title": "Бpюĸceл дaвa пo $65 милиapдa зa зeмeдeлиe. A в Изтoчнa Eвpoпa тe oтивaт в “зeмeдeлcĸaтa мaфия”"}
{"url": "http://www.cross.bg/kycheto-suda-vinata-1617307.html", "text": "/КРОСС/ 32-годишният Ангелин, който беше заснет в клип как измъчва куче, вече е с повдигнато обвинение за проявена жестокост към животно.Наложена му е мярка – освобождаване под парична гаранция от 250 лева, съобщи bTV.Ангелин е признал вината си. Като причина за зверското си отношение към животното, заснето в клипа, е посочил, че кучето го е ухапало при игра.Ветеринарно-медицинска експертиза ще покаже дали кучето е иззетото и предадено на природозащитниците.Тъй като то е добре, ако вината на мъжа бъде доказана в съда, присъдата му ще е по-лека – лишаване от свобода до 2 години или пробация, но при всички случаи придружена и с обществено порицание.Ангелин напусна ареста на полицията този следобед. По закон той има между 3 и 15 дни, за да внесе гаранцията. Не го ли стори, мярката му ще бъде променена с решение на съда, вероятно отново със „задържане под стража”.", "date": "2019.11.05", "title": "Садистът, мъчил куче в Мъглиж, на свобода срещу 250 лева"}
{"url": "http://www.cross.bg/kinomaniya-izdanie-noemvri-1617309.html", "text": "/КРОСС/ 33-тото издание на Киномания започва след броени дни. От 14-и до 28-и ноември в няколко столични кина ще бъдат прожектирани филмите, селектирани за тазгодишното издание на фестивала.56 заглавия – класически и най-нови филми, са селектирани за 33-тото издание на Киномания. Но преди да публиката да напълни кино салоните, тази вечер във фоайетата на НДК започва едно от най-големите художествени изложения – деветото издание на триеналето на сценичния плакат.Точно 659 плаката на автори от 30 държави ще види публиката до 24-ти ноември, когато ще приключи Киномания. Става дума за плакати за документално, игрално и анимационно кино, както и плакати на фестивали за класическа и съвременна музика - джаз, опера, хорово пеене. С нова награда и нов прожекционен апарат ще изненадат зрителите организаторите на Киномания. Борислав Велков – председател на Съвета на директорите на НДК, посочи:„Тази година за първа година ще имаме награда „Киноман“ на годината. Става дума за Георги Ангелов, който всъщност е кръстникът на Киномания. Основаваме тази награда, за да уважим и да почетем, да покажем, че виждаме миналото, и да покажем на днешните киномани, че имат един хубав пример – да има нещо, към което да се стремят и да гонят“.Най-новият филм на Мариус Куркински „Засуканият свят“ ще открие Киномания на 14-и ноември в зала 1 на НДК от 19 часа. Ивайловград, Долно Луково, Мандрица и Свирачи са магическите места в Родопите, които показва тази лента. Родопският край и нравите там са акцентът в сборника „Диви разкази” на писателя Николай Хайтов, по чийто текст е заснет и филмът на Мариус Куркински.Технически екип от Университета по изкуствата в Токио пристига специално за вечерта на Теодор Ушев „Нарисувай ми тъга“, която Киномания представя на 17-и ноември в зала 1 на НДК.Петимата японци ще предоставят специален софтуер, който ще бъде използван в първата част на вечерта, при изпълнение на анимационния кино-концерт по „Четирите годишни времена” на Вивалди.Става дума за 4 експериментални анимации, вдъхновени от всяка от частите на произведението на Вивалди – „Пролет”, „Лято”, „Есен” и „Зима”, като ще се съчетаят звук и картина в едно.Японският екип ще се грижи за синхронизацията между ритъма на картината и живата музика, която се изпълнява. Във втората част на събитието „Нарисувай ми тъга“ българската публика ще види премиерата и единствена прожекция за България на филма на Ушев „Физика на тъгата” по романа на Георги Господинов.Публиката може да очаква и премиерата на „Котка в стената“. Българският филм е сред акцентите на тазгодишното издание на Кономания, а само преди дни лентата грабна наградата на журито във Варшава. Весела Казакова, която е режисьор на „Котка в стената“, смята, че това е идеалната премиера за филма в София.Прожекцията на „Котка в стената“ ще бъде на 27-ми ноември от осем и половина вечерта в кино „Люмиер Лидл”.Филмът беше отличен и с Награда за дебют на фестивала „Златна роза” тази година във Варна, а преди това бе в конкурсните програми на фестивалите в Локарно и Сараево.Сюжетът се завърта около българско семейство във Великобритания, което влиза в остър конфликт с живеещите на социални помощи свои съседи заради една изоставена котка.Киномания ще представи тази година и някои от най-великите класически филми, произведени от най-голямата руска, а преди това съветска кинокомпания „Мосфилм”.", "date": "2019.11.05", "title": "33-тото издание на Киномания започва след броени дни"}
{"url": "http://www.cross.bg/dior-listentza-prusteni-1617306.html", "text": "/КРОСС/ Цветето в цялата си красота е вечната ценност и крайъгълен камък на естетиката на Dior, трогателен реверанс към скритото в душата на основателя на модната къща дете. Нежният хаос на розовите листенца веднъж вече се е превръщал във вдъхновение за легендарните бални рокли, разцъфвал е върху спомените за пищните поли в стил Belle époque.И как да не заобичаме цветята завинаги? Виктоар де Кастелан - творческият директор на Dior Joaillerie - прави точно това.Пред нас е поредният поклон към юбилея на бижутерското подразделение на марката. Двадесет години вярна служба изискват наистина луксозен букет.И модната къща реши да разпръсне цветята от този букет по пръстите на клиентите. Dior Rose Pop е колекция коктейлни пръстени.Ярки, в добрия смисъл, изкусни, привличащи погледите на всички наоколо.Цветовете на всяка роза са нереални, сюрреалистични и огледални - защото венчелистчетата са покрити с няколко слоя ювелирен лак.Функционалната част на пръстена вече е позната на всички нас от колекцията Pré Catelan - те са направени под формата на завити розови стъбла с леки намеци за бодли и миниатюрни листенца.", "date": "2019.11.05", "title": "Цъфтящи рози върху ръцете: новите пръстени Dior Rose Pop (Снимки)"}
{"url": "http://www.cross.bg/yadrenoto-sporazymenie-iran-1617308.html", "text": "/КРОСС/ Русия разбира тревогата на Иран от санкциите, но е обезпокоена от намеренията на Техеран да намали още повече задълженията си по ядреното споразумение, заяви говорителят на руския президент Дмитрий Песков, цитиран от ТАСС и Франс прес. \"Разбираме тревогата на Иран на фона на действията на някои страни, на фона на безпрецедентните и незаконни санкции, но в същото време наблюдаваме с безпокойство развитието на ситуацията, защото разрушаването на ядреното споразумение не предвещава нищо добро\", каза Песков.По-рано днес иранският президент Хасан Рохани заяви, че Техеран ще започне нов етап в съкращаването на задълженията си по ядреното споразумение от утре с пускането на центрофугите за обогатяване на уран в завода си във Фордо.", "date": "2019.11.05", "title": "Русия е загрижена за плановете на Иран относно ядреното споразумение"}
{"url": "http://www.cross.bg/tyaloto-pasler-charls-1617312.html", "text": "/КРОСС/ Ако някога сте се чудели как един от най-високоплатените модели в света, като Бела Хадид, поддържа фигурата си, отговорът е много прост: редовното хранене с разнообразни и полезни продукти.Чарлс Паслер, диетолог на Бела Хадид, Адриана Лима, Наоми Уотс и много други знаменитости, разкри в скорошно интервю кои са основните навици, към които кара клиентите му да се придържат, за да изглеждат безупречно:„Карам ги да разберат, че цялостното им здраве е резултат от начина им на живот. Здравословните навици, особено доброто хранене, могат да ви помогнат да постигнете различни цели: да отслабнете, да подобрите качеството на съня си, както и физическата си издръжливост“, казва д-р Паслер.Той е категоричен, че агресивните и строги диети решават проблема за кратко, но не и в дългосрочен план. Трябва да поддържате форма 365 дни в годината, следейки доброто си меню, спортувайки и давайки на тялото си достатъчно сън.„Трябва да ядете протеини, полезни мазнини и много, много зеленчуци без нишесте. Тогава тялото ви ще използва въглехидратите ви като гориво за енергия и ще ги изгаря. По този начин ще намалите калориите си, но и ще имате достатъчно енергия, за да сте пълноценни. Това е най-лесният, а и най-ефективният начин за поддържане на теглото“, съветва диетологът.Той силно препоръчва и да не се отказваме от полезните мазнини, съдържащи се в продукти като сьомгата, авокадото и ядките. Повечето хора правят грешката да спрат мазнините като цяло, но тялото все пак има нужда от тях. „Те засищат, а и влияят положително върху работата на мозъка, осигурявайки на тялото достатъчно енергия“, категоричен е Чарлс Паслер", "date": "2019.11.05", "title": "Звездният диетолог Чарлс Паслер споделя ценните си съвети за перфектна фигура (Снимки)"}
{"url": "http://www.cross.bg/popov-godina-izmama-1617290.html", "text": "/КРОСС/ Заместник-министърът на транспорта Ангел Попов е оправдан по делото за измама, което започна срещу него миналата година. Това е решил състав на Софийския районен съд (СРС) с председател Цветелина Михайлова, съобщи \"Лекс\", но мотивите към присъдата още не са изготвени.Преди година съдът отказа и да отстрани Попов от поста му, който той зае като номинация на \"Обединени патриоти\".Назначението му предизвика недоволство в част от средите на превозвачите, а от БСП го обвиняваха, че е изнудвал бранша, но в крайна сметка той запази поста си.Прокуратурата започна разследване през 2017 г. и година по-късно го предаде на съд за това, че през 2012 г. е измамил собственик на транспортна фирма.Според обвинението Попов му казал, че срещу 8000 евро служители от транспортното министерство ще уредят компанията му да получи четири разрешителни за облекчен режим на международен товарен транспорт.Тогава Попов нямал нищо общо с работната група в министерството, която била упълномощена да разпределя този вид разрешителни и затова той беше обвинен в измама.Прокуратурата твърдеше в хода на делото, че подсъдимият е създал невярно впечатление у управителя на фирмата, че може да повлияе върху решението на работната група, като предаде различни суми на някои от членовете ѝ.Оказа се обаче, че посочените от Попов лица въобще не са били част от въпросната работна група.\"Няма свидетели, няма белязани пари, няма никакви доказателства. Има един човек, който е с доста сериозна слабост към алкохола, който е подал сигнал, когато Ангел Попов е назначен за зам.-министър\", защити го пък лидерът на НФСБ Валери Симеонов. Попов през цялото време казваше, че е невинен и това ще бъде доказано в съда.Присъдата на СРС обаче не е окончателна и прокуратурата може да я протестира в Софийския градски съд.", "date": "2019.11.05", "title": " Зам.-министърът на транспорта Ангел Попов е оправдан за измама"}
{"url": "http://www.cross.bg/tazi-zavedeniya-zonata-1617291.html", "text": "/КРОСС/ Малко встрани от главната алея на централното лоби на новото летище в Истанбул, е разположено едно дърво. Там всеки пасажер, който има свободна минутка, може да напише на лист и да закачи съкровено желание – своя мечта, която иска да му се сбъдне.Кратка проверка показа, че дори фенове на български футболни клубове прибягват до тази последна надежда, предвид тъжното развитие на великата игра по нашите терени.Растителният елемент сякаш оживява оригиналния, но малко студен интериор на аерогарата с нейния огромен, нечовешки мащаб. Още по-приятното е, че тя служи за украса на входа на зоната от лобито, която е превзета от анадолската кухня.Едно до друго са разположени заведения, където може да се опита прочутата скара, митичните мезета, невероятните тестени изделия, сладкарските изкушения, които докарват туриста до състоянието „байгън”, типичния чай в крушовидни чашки, легендарното турско кафе и прославения и по нашите земи айран, който влияе по-добре от витамин и аспирин, ако човек има дълъг престой на летището преди или след изтощителен полет.А от тази аерогара ние – българите, най-често летим към далечните източни дестинации. Всичко това се консумира на фона на трелите на популярни песни от световната забавна музика, изпълнени на турски език от местните звезди и поради това звучащи доста интересно. От зоната с общите столове и кресла за всички заведения в национален стил веднага се влиза в тази част на безмитния магазин, в която са наредени безброй видове локуми и други кулинарни сувенири, които повечето туристи отнасят от Турция.", "date": "2019.11.05", "title": "Дърво на желанията оживява на истанбулското летище (Снимки)"}
{"url": "http://www.cross.bg/repyblika-cheshkata-bulgariya-1617304.html", "text": "/КРОСС/ България и Чешката република ще задълбочат сътрудничеството си за отстояване на общи позиции по важни за двете държави теми от дневния ред на Европейския съюз. Това стана ясно по време на срещата на президента Румен Радев с министъра на външните работи на Чешката република Томаш Петричек, който е на посещение в София. Сближаването на Източна и Западна Европа, преодоляването на двойните стандарти в ЕС и активното участие на всички държави при вземането на решенията за бъдещето на Европа са от ключово значение и за България, и за Чешката република.Румен Радев и Томаш Петричек бяха единодушни, че двете страни имат много добро партньорство в Обединена Европа, както и отлични двустранни отношения, базирани на силни исторически и културни връзки. Политическият диалог на най-високо политическо равнище е от ключово значение и ще бъде продължен с предстоящото посещение на чешкия президент Милош Земан в България по покана на президента Румен Радев. Визитата е планирана за 2020 г., когато България и Чешката република ще отбележат 100 години от установяване на дипломатически отношения.По време на срещата президентът Радев получи уверение за подкрепата на Чешката република за усилията на България за постигане на пълноценна европейска интеграция - приемане на страната ни в Шенген, в Организация за икономическо сътрудничество и развитие, както и за отпадане на Механизма за сътрудничество и проверка.Българският президент и чешкият външен министър бяха единодушни, че европейската перспектива за страните от Западните Балкани е от изключително значение за стабилността и сигурността в региона. Важно е Албания и Република Северна Македония да започнат преговори за присъединяване, което ще насърчи двете страни да изпълнят критериите за членство в ЕС, да предприемат реформи и да постигнат решителен напредък в процеса на изграждане на добросъседски отношения, заяви Румен Радев.Президентът Радев и министър Петричек обсъдиха и възможностите за засилване на икономическите контакти и търговското сътрудничество между България и Чешката република. За последните 10 години търговският стокообмен се е увеличил четири пъти и за 2018 г. е близо 1,4 милиарда евро. Бяха отбелязани възможностите за съвместни проекти в областта на автомобилостроенето и отбранителната индустрия, както и за засилване на партньорствата в сферата на информационните и комуникационни технологии, производството на храни.", "date": "2019.11.05", "title": "България и Чешката република ще задълбочат сътрудничеството си за отстояване на общи позиции в Европейския съюз"}
{"url": "http://www.cross.bg/edelina-teatur-myzikalniya-1617292.html", "text": "/КРОСС/ Една от водещите солистки на Музикалния театър - Еделина Кънева - ще отбележи 30 години на неговата сцена с концерта „ВСИЧКИТЕ МОИ МЪЖЕ”.Примата кани своите почитатели на 23 ноември, събота, от 19 часа на концерта-спектакъл в Музикалния театър.„Посвещавам моя юбилеен концерт на партньорството” – казва солистката на Музикалния театър. „В един такъв концерт човек излива душата си, а пред очите на хората минава целия му живот”- добавя звездата.Еделина Кънева ще бъде на сцената с партньорите-мъже, с които е пяла най-много на сцената на Музикалния театър: Марчо Апостолов, Александър Мутафчийски, Пеньо Пирозов, Христо Сарафов и Богомил Спиров.Специални гости на концерта са другите й сценични партньори от последните години: Орлин Горанов, Орлин Павлов и Тончо Токмакчиев.На концерта ще звучат арии и дуети от оперетите „Веселата вдовица” и „Графиня Марица”, където Еделина Кънева прави коронните си роли.Тя ще покаже и широкото амплоа, в което се изявява на сцената – не само оперета и опера, но и мюзикъл, джаз и поп.Ще прозвучат прочути дуети от мюзикъли, сред които „Уестсайдска история”, както и джаз и поп-дуети, написани специално за Еделина Кънева и нейнтите партньори на сцената.Участват солисти, хор и оркестър на Музикалния театър с диригент Юли Дамянов. Гост-диригент - Любомир Денев. ", "date": "2019.11.05", "title": "„Всичките мои мъже” - юбилеен концерт на Еделина Кънена (Снимки)"}
{"url": "http://www.cross.bg/irakskite-sili-ybiti-1617294.html", "text": "/КРОСС/ Хиляди взеха участие в мащабни антиправителствени протести в Ирак. Стигна се до сблъсъци. Иракските сили за сигурност откриха огън по демонстрантите. Най-малко петима души са загинали, а десетки са ранените.Група протестиращи подпалиха и ресторант. Властите прекъснаха тази нощ изцяло интернет връзките в Багдад и южните региони, обхванати от протестното движение. Повече от 250 иракчани са убити при демонстрации от началото на октомври. Недоволството е насочено срещу правителството, което хората смятат за корумпирано и подкрепящо чужди интереси. \n\t\t\t\t\t", "date": "2019.11.05", "title": "Иракските сили стреляха по протестиращи, има убити и ранени (Видео) (Снимки)"}
{"url": "http://www.cross.bg/surbiya-delegatziyata-belgrad-1617293.html", "text": "/КРОСС/ Евродепутатът Цветелина Пенкова, като част от Делегацията на Парламентарния комитет по стабилизиране и асоцииране ЕС-Сърбия, беше на посещение в Белград. Делегацията, председателствана от Таня Файон, проведе срещи в периода 30-31 октомври на високо равнище с президента на Сърбия Александър Вучич, министър-председателя Ана Бърнабич, министъра на вътрешните работи Небойша Стефанович, министъра по европейска интеграция Ядранка Йоксимович и Владимир Орлич, председател на делегация на Народното събрание на Сърбия.Основни теми в разговорите бяха актуалната ситуация, свързана с преговорните отношения за присъединяване, и бъдещите връзки между ЕС и Сърбия, както и оценка на постигнатия напредък в преговорите по глава 23 (върховенство на закона, съдебна система и основни права и свободи) и глава 24 (правосъдие, свобода и сигурност) и перспективите относно бъдещото развитие на страната. В рамките на дискусиите бе поставен акцент и върху необходимостта от подобряване на диалога между Белград и Прищина. Обсъдени бяха още вътрешнополитическите процеси в Сърбия, сред които подготовка и прилагане на реформа в изборното законодателство за подобряване на условията при провеждане на предстоящите избори през 2020 г., необходимостта от засилване на междупартийния диалог и проблемите с медийната среда и нуждата от премахване на езика на омразата и насилието и опитите за влияние върху журналистите.Делегацията изрази подкрепа от името на Европейския парламент за присъединяването на Сърбия към ЕС и демонстрира готовност да продължи сътрудничеството със страната във всички аспекти.", "date": "2019.11.05", "title": "Цветелина Пенкова беше на посещение в Белград"}
{"url": "http://www.cross.bg/apple-iphone-ipad-1617288.html", "text": "/КРОСС/ Fibank (Първа инвестиционна банка), в сътрудничество с Mastercard, предлага на своите клиенти възможността да ползват услугата Apple Pay.Благодарение на нея всеки клиент на банката, притежаващ дебитна или кредитна карта Mastercard, може да я добави към Apple Wallet и да извършва бързи, удобни и сигурни мобилни плащания.Сигурността и поверителността са в основата на Apple Pay.Когато използвате кредитна или дебитна карта с Apple Pay, действителните номера на карти не се съхраняват на устройството, нито на сървърите на Apple.Вместо това на картата се присвоява уникален номер, който е криптиран и се съхранява в защитения елемент на устройството ви. Всяка трансакция се оторизира с еднократен уникален динамичен код за сигурност.Apple Pay се настройва лесно, като клиентите продължават да ползват всички бонуси и предимства, предлагани от кредитните и дебитни карти. Apple Pay се поддържа от iPhone SE, iPhone 6 и по-нови версии, както и от Apple Watch.Пазаруването в приложения и сайтове, приемащи Apple Pay, е лесно с Touch ID или просто с двукратно натискане на страничния бутон и поглеждане към вашия iPhone X, за да удостоверите плащането с Face ID.С Apple Pay вече не е необходимо да попълвате дълги формуляри, нито многократно да въвеждате информация за плащане и доставка.Когато купувате стоки и услуги чрез приложения или в Safari, Apple Pay работи с iPhone 6 и по-нови версии, iPhone SE, iPad Pro, iPad (5-то поколение), iPad Air 2 и iPad mini 3 и понови.Можете също да използвате Apple Pay в Safari на всеки Mac, произведен през 2012 г. и по-късно, работещ с macOS Sierra и да потвърдите плащането с iPhone 6 или по-нова версия, с Apple Watch, или с Touch ID на новия MacBook Pro.Можете да дигитализирате вашата карта през Apple Wallet или през регистрирано мобилно устройство в приложението My Fibank.За повече информация за Apple Pay, посетете:  ", "date": "2019.11.05", "title": "Apple Pay идва при клиентите на Fibank "}
{"url": "http://www.cross.bg/ananiev-organi-transplantatzii-1617297.html", "text": "/КРОСС/ \"1151 души чакат за трансплантации в България. Повече от 1000 от тях имат нужда от нов бъбрек\", каза здравният министър Кирил Ананиев по време на старта на Националната кампания в подкрепа на донорството и трансплантациите „Да! За живот“.„Ниският брой на желаещите да дарят органи у нас не ни дава възможност да станем член на Евротрансплант. Затова превърнахме в приоритет тази кампания. Искаме да стигнем до всеки един български гражданин, да го накараме да се замисли какви са ползите от донорството и трансплантациите“, заяви Ананиев.Той изтъкна, че е важно да се видят нагласите и притесненията на българите.„Липсата на органи е световен проблем. Затова за нас е важно да информираме хората. Ние сме мобилизирали всички лекари и медицинските екипи от трансплантационните центрове“, каза още министър Ананиев.", "date": "2019.11.05", "title": "Кирил Ананиев: 1151 души чакат за трансплантации в България"}
{"url": "http://www.cross.bg/poskupvat-iiistun-sekretar-1617264.html", "text": "/КРОСС/ Европейските акции поскъпват след изказване на търговския секретар на САЩ Уилбър Рос, в което той изрази надежди частичното търговско споразумение с Китай да бъде подписано до края на месеца. Това каза пазарният анализатор Джо Ийстън, Bloomberg Лондон, в предаването „В развитие“ с водещ Вероника Денизова.„Коментарът на Рос насърчи ръста в цените на акциите на компаниите от почти всички сектори в Европа, включително миннодобивния и енергийния, които имат големи експозиции към Китай“, посочи Ийстън. Той добави, че най-съществено поскъпват книжата на автопроизводителите.„Акциите на авиокомпаниите също поскъпват след добрия отчет на Ryanair, който показа по-добър от очакваното брой на полетите на компанията и продажби на допълнителни услуги“, посочи още Ийстън.Анализаторът коментира и търговията на валутните пазари.", "date": "2019.11.05", "title": "Зелена вълна на европейските борси след оптимизъм в преговорите между САЩ и Китай"}
{"url": "http://www.cross.bg/leva-singul-live-1617296.html", "text": "/КРОСС/ Дортмунд (Гер.) – Интер Милано (Ит.)               Сингъл, Live, ТОП        „1“-2.15 „Х“-3.30 „2“- 3.20 Ето и останалите интригуващи срещи от Шампионската лига, Лига Европа и България в следващите дни:Славия София – Локомотив Пловдив                  Сингъл, Live, ТОП          „1“-3.10 „Х“-3.20 „2“- 2.05Черно море – ЦСКА София                                 Сингъл, Live, ТОП          „1“-3.00 „Х“-3.20 „2“- 2.10Наполи (Ит.) – Залцбург (Авс.)                          Сингъл, Live, ТОП           „1“-1.85 „Х“-3.90 „2“- 3.50Челси (Анг.) – Аякс Амстердам (Хол.)                 Сингъл, Live, ТОП           „1“-1.80 „Х“-3.70 „2“- 3.90Локо Москва (Рус.) – Ювентус (Ит.)                    Сингъл, Live, ТОП           „1“-5.50 „Х“-3.65 „2“- 1.60Аталанта (Ит.) – Манчестър сити (Анг.)               Сингъл, Live, ТОП           „1“-5.30 „Х“-4.45 „2“- 1.50Леверкузен (Гер.) – Атлетико Мадрид (Исп.)        Сингъл, Live, ТОП           „1“-2.75 „Х“-3.00 „2“- 2.60ФК Копенхаген (Дан.) – Динамо Киев (Укр.)        Сингъл, Live, ТОП           „1“-2.32 „Х“-2.94 „2“- 2.86Лацио (Ит.) – Селтик (Шот.)                                Сингъл, Live, ТОП           „1“-1.52 „Х“-3.84 „2“- 4.96Рейнджърс (Шот.) – Порто (Порт.)                         Сингъл, Live, ТОП           „1“-2.58 „Х“-3.18 „2“- 2.39М’Гладбах Гер.) – Рома (Ит.)                                  Сингъл, Live, ТОП          „1“-1.98 „Х“-3.46 „2“- 3.06Ман. Юнайтед (Анг.) – Партизан (Сърб.)              Сингъл, Live, ТОП            „1“-1.34 „Х“-3.96 „2“- 8.20Еспаньол (Исп.) – Лудогорец (Бълг.)                      Сингъл, Live, ТОП             „1“-1.80 „Х“-3.30 „2“- 4.50 Жител на Асеновград спечели общо 7840 лева от футболни предвиждания в петък. Също тогава участник от Стамболийски прибра общо 4329,10 лева с 10 лева залог на 6 мача в права колонка. В събота перничанин взе 5821,35 лева за 4 мача в права колонка с 18,50 лева на талона, а столичанин може да се похвали с перфектния си талон от 9 мача в права колонка и залог от 1 лев, който му осигури 2041,45 лева, от които 185,59 лева са бонус. В понеделник старозагорчанин си тръгна с 4948,13 лева след прогноза за 150 лева и система 4, 5 от 5 м. + 3 тв. мача.Софиянец прибра най-голямата сума от Спортмакс в понеделник - 4295,20 лева със 65 лева залог на Точен резултат. Жител на град Тервел също заслужава уважение заради предвиждането си с 20 лева на Точен резултат, което му осигури 3198 лева. Участник от Чепеларе пък взе 2476,40 лева в събота за Първи голмайстор.В хасковското село Радиево двама местни могат да се похвалят с хубави печалби от Надбягвания с коне. Първо в петък там бе регистрирана сумата от 1450 лева за Място, а ден по-късно пък 1540 лева за 1-3. Санданчанин прибра 1330 лева с 40 лева за Трио в неделя. В понеделник варненец заслужи 1039,20 лева за Победител.Русенец направи истински „удар“ от Гонки в понеделник, след като позна 1-2 и с различни видове залози взе 3415 лева, 2495 лева, 2030 лева, 1950 лева.Към 13.30 часа на 05.11.2019 г. сумата в Джакпот 13 е на стойност 15 271 лева, а срещите от него можете да видите . ", "date": "2019.11.05", "title": "Според „Еврофутбол“ Борусия Дортмунд ще спечели у дома срещу Интер"}
{"url": "http://www.cross.bg/nagradeni-kyltyrata-bulgarskata-1617295.html", "text": "/КРОСС/ 40 културни дейци и институции бяха наградени с отличия на министерството на културата по случай Деня на народните будители.Министърът на културата Боил Банов даде начало на официалната церемония, на която отличи изявени дейци на изкуството и културата по повод Деня на народните будители – 1 ноември. Награждаването се състоя в галерия „Средец” на Министерството на културата.С най-високото отличие на министерството на културата „Златен век“ – огърлие и грамота за принос към развитието и популяризирането на българската култура и изкуство бяха отличени диригентът Мирослав Стефанов, балерината Красимира Колтакова, създателят и диригентът на „мистерия на българските гласове“ проф. Дора Христова. Другите наградени бяха дългогодишният ръководител на фолклорен ансамбъл „Балкан“ Кирил Черпанлиев и проф. Милчо Василев, ректор на Академията за музикално и танцово изкуство в Пловдив.С наградата на министерството на културата „Златен век“ – звезда и грамоти за принос към развитието и популяризирането на българската култура бяха почетени композиторът Ценко Минкин, директорът на регионалния природонаучен музей в Пловдив Огнян Тодоров, филмовия критик Геновева Димитрова-Василева, етнографа и директор на института по етнология и фолклористика с етнографски музей при БАН доц. Петко Христов, културологът и изкуствовед проф. Любомир Стойков. „Златен век“ – звезда получиха също така и председателят на съюза на народните читалища в България Николай Дойнов и ректорът на Софийският университет проф. Анастас Герджиков.Почетен знак „Печат на Цар Симеон Велики“ и грамоти за принос към развитието и популяризирането на българската култура получиха председателя на българската секция ЦИОФФ Емил Павлов, писателят Йотко Кадемов и ръководителят на анасамбъл „Китна Тракия“ Руско Георгиев Русев.Почетна грамота за принос към развитието и популяризирането на българската култура бяха почетени архивистите Стефка д-р Калинка Анчова и Вълчо Златилов. Бяха наградени също така и библиотекаря от читалище „Добри Войников“ в град Шумен Виктория Жекова, председателят на читалище „Развитие 1869“ в Дряново Мирослава Илиева Милова и секретарят на читалището – Антоанета Ставрева. Награден също така беше хореографът от град Хасково Иван Иванов. С почетни грамоти бяха наградени няколко преводача Мария Далчева, Ася Григорова, Мария Петкова и Силвия Борисова. Отличени още бяха хореографът от град Шумен Борис Иванов и фолклорен танцов ансамбъл „Балкан“. Няколко регионални библиотеки в страната бяха наградени също. С почетна грамота беше отличен черногорският интелектуалец Градан Перович. Церемонията завърши с обща снимка на всички номинирани.", "date": "2019.11.05", "title": "40 културни дейци бяха наградени с отличия за Деня на будителите"}
{"url": "http://www.cross.bg/posoka-dypnitza-noemvri-1617281.html", "text": "/КРОСС/ От утре - 6 ноември, до 29 ноември движението по 14-километров участък от АМ „Струма\" в посока Дупница - от пътен възел „Долна Диканя\" до пътен възел „Дупница - Север\", се ограничава за ремонт на фуга на съоръжението при 46-ти км.Трафикът за Дупница от п. в. „Долна Диканя\" ще се насочва по път I-1 /Е-79/ като при п. в. „Дупница - Север\" ще се връща обратно на АМ „Струма\" в посока ГКПП „Кулата\". Шофьорите трябва да карат внимателно, със съобразена скорост и да спазват стриктно пътната сигнализация.Ремонтните дейности на фугата на съоръжението при 46-ти км се изпълняват от фирмата-изпълнител и са за негова сметка, като част гаранционното обслужване на отсечката.", "date": "2019.11.05", "title": "До 29 ноември се ограничава движението по 14 км участък от АМ „Струма“ в посока Дупница"}
{"url": "http://www.cross.bg/praga-borisov-grypata-1617282.html", "text": "/КРОСС/ Министър-председателят Бойко Борисов пристигна в Прага, където ще участва в Срещата на върха на държавите членки от групата „Приятели на кохезията\".На форума българският премиер Борисов ще бъде посрещнат от домакина - министър-председателят на Чешката република Андрей Бабиш, след което започва пленарната сесия на лидерите от групата „Приятели на кохезията\". На срещата на върха в Прага е поканен и еврокомисарят по бюджета и човешките ресурси Гюнтер Йотингер.На форума ще се проведе дискусия за Многогодишната финансова рамка за периода 2021-2027 г. като фокус в обсъжданията ще се постави върху Кохезионната политика. Целта е лидерите на 17-те държави от групата да изпратят силно послание относно значимото място на Кохезионната политика в бюджета на ЕС, която носи видими ползи за всеки гражданин на Общността. ", "date": "2019.11.05", "title": "Бойко Борисов пристигна на посещение в Прага"}
{"url": "http://www.cross.bg/instityt-poveche-magazini-1617289.html", "text": "/КРОСС/ През 2019 г. „Дни на предизвикателствата“ – форумът, събиращ в София изследователи и пътешественици от цял свят, ще ни предложи не една и две изненади: фестивалните локации са вече две, гостите от чужбина са цели четирима, фестивалните дни са вече не три, а четири!Тази година фестивалът, ежегодно организиран от магазини „Стената“, отбелязва своето 15-о издание между 2 и 5 декември в УАСГ и Френския културен институт.По време на събитието отново ще видим, чуем и съпреживеем приключения от различни точки на света, ще се насладим на красотата на природата и ще говорим за начините за нейното опазване.За радост на всички почитатели на екстремните преживявания, пътуванията до далечни дестинации и невероятните спортни постижения, сред чуждестранните гости, потвърдили участие,са Christophe Dumarest – гид и алпинист с впечатляващи изкачвания в Алпите и в други части на света;Evrard Wendenbaum – документалист, алпинист и изследовател на дивата природа на Мадагаскар, Гренландия и Индонезия;ултрамаратонецът Dion Leonard, световният рекордьор във височинния парапланеризъм Antoine Girard и други.На сцената на събитието ще видим и някои от най-новите филми, подпомогнати от големите марки с традиция при продуцирането на документалистиката в екстремните спортове.Такъв е катерачният Rotpunkt на Patagonia, който ще видим премиерно у нас и подкрепеният от Berghaus Spectre – To The End of the Earth за една от най-вълнуващите скорошни експедиции в Антарктида на изключителния алпинист Лео Хоулдинг, както и индивидуални продукции като тази на Antoine Girard за неговия полет с парапланер над Каракорум.Владимир Павлов ще разкаже за премиерното си сноуборд спускане от връх Манаслу, а Виктор Варошкин, един от първите лицензирани алпийски водачи у нас, ще сподели какво е да бъдеш член на може би най-елитната организация на гидове в света.И тази година сцената на „Дните“ ще бъде трибуна пред голяма публика за Петър Ванев, който окончателно покори „Тройната корона“ по пешеходен туризъм в САЩ след като прекоси и последния маршрут по нея – Континенталния преход. Феновете на бягането и ултрамаратоните ще бъдат зарадвани от представянето на Калоян Пейчев – Кофе и неговия рекорд за най-бързо скоростно преминаване по планинския маршрут Е4.С кратки видео разкази ще се включат и някои успешни катерачки и алпинистки от Балканите като Алекс Тоткова. Думата ще имат и водещи планински водачи, спасители, катерачи и алпинисти, професионалисти във ветроходството и организатори и участници в състезания по планинско колоездене и други.На 2 декември във Френския институт ще се проведе конференция “Биоразнообразието – предизвикателство?“ с централна тема биоразнообразието и заплахите пред него в световен мащаб.Лекционната част ще продължи два часа (10-12 ч) , а след нея акцент в събитието ще бъдат филмите на френския фотограф и изследовател Еvrard Wendenbaum (17-19 ч).Eдно от най-нашумелите му заглавия е China Jam с участието на Sean Villanueva и Nicolas Favresse, a излезлият през миналата година филм Scoresby включва спиращи дъха кадри от експедиция с каяк в Гренландия. Входът ще е с предварителна регистрация и наличен тридневен билет за Дните.И това не е всичко! Програмата тепърва предстои да се разширява и допълва – повече информация на Вече отворен за кандидатури е и ежегодният фотоконкурс в рамките на фестивала \"Дни на предизвикателствата\", който насочва фокуса на обектива както на любители, така и на професионалисти-фотографи, към най-актуалните теми за природата както в световен, така и в локален план.Темата тази година е „Биоразнообразие и дива природа“, а повече за него може да се види на  Организатори и през 2019 г. са магазини \"Стената\" и Фотопавилион.В магазини и в системата на  могат да се закупят тридневни билети за фестивала на цена от 30 лв. /билетът включва и филмовата вечер във Френския институт на 2 декември/.Важно: Само със закупен тридневен билет може да се извърши регистрация за конференцията на 2 декември във Френския институт. Регистрацията за конференцията предстои да бъде отворена.“Дните на предизвикателствата” се организират със съдействието на Френски институт в България Institut français de Bulgarie, Sofia 2018 - Европейска столица на спорта, \"Nissan – България“, Веолия - България, PhotoPavilion - Магазини за фотографска и видео техника , магазини Stenata и Агенция „Одисея-ин“, както и всички приятели и гости, които ще се качат на сцената на фестивала или ще се включат със свои снимки, разкази и преживявания.Официален сайт: Фейсбук: Официално фейсбук събитие: Instagram: @predizvikatelstva.com", "date": "2019.11.05", "title": "Повече дни, повече локации и повече гости в 15-тите Дни на предизвикателствата (Снимки)"}
{"url": "http://www.cross.bg/grypa-shampionskata-slaviya-1617272.html", "text": "/КРОСС/ Тази вечер има и 8 мача от Шампионската лига по футбол.Двубоите са следните:Ливърпул - ГенкНаполи - Залцбург Барселона - Славия (Прага)Борусия (Дортмунд) - Интер Зенит - ЛайпцигЛион - Бенфика Челси - АяксВаленсия - ЛилДва от мачовете са от 19,55ч - Барселона - Славия (Прага) и Зенит – Лайпциг, а останалите започват в 22 ч", "date": "2019.11.05", "title": "Шампионската лига продължава с 8 мача"}
{"url": "http://www.cross.bg/sever-leva-mrezha-1617283.html", "text": "/КРОСС/ Електроразпределение Север финализира проект за обновяване на мрежа ниско напрежение в селата Климент и Капитан Петко, и кв. Кирково на град Велики Преслав, област Шумен. При рехабилитацията са вложени над 6200 метра усукан изолиран проводник, който от една страна е значително по-устойчив на неблагоприятни атмосферни влияния, а от друга - по-малко „привлекателен\" за злонамерени посегателства. В участъци от ремонтираните мрежи са монтирани и нови стълбове, електромерни табла и средства за търговско измерване.Реконструкцията на стойност 45 хиляди лева ще повиши сигурността на електрозахранване на над 2000 домакинства и фирми в областта. Проектът е част от инвестиционната програма на ЕРП Север, по едно от нейните направления за обновяване на електроразпределителната мрежа в малките населени места.От началото на 2019 година до сега ЕРП Север е вложило 1,5 милиона лева в поддръжка, рехабилитация и развитие на мрежата на територията на областта. До края на годината са планирани проекти на обща стойност 0,5 милиона лева.", "date": "2019.11.05", "title": "ЕРП Север обнови електроразпределителната мрежа в малки населени места в област Шумен"}
{"url": "http://www.cross.bg/frantziya-zayavi-konveii-myre-1617284.html", "text": "/КРОСС/ „Ние разбираме, че подаденият сигнал е много отрицателен и не искаме той да предизвика реакция срещу Франция и нейната позиция, но трябва да се разбере, че това послание не е отрицателна активност спрямо Македония\", заяви Елен Конвей-Муре, заместник-председател на френския Сенат и член на комисията за външни работи, отбрана и въоръжени сили. Тя е на посещение в Скопие.В интервю за МИА тя заяви, че Франция смята всички страни в региона за част от европейския континент, но днес е необходимо ЕС да се реформира отвътре.„, защото Франция не иска да блокира процеса, а само е негативно настроена по въпроса, защото може би днес ЕС не е подготвен да приема нови държави-членки и е необходимо да се разгледат някои критерии, които ще помогнат за присъединяването и приемането на новите страни кандидатки“, заяви Конвей-Муре.По отношение на ратификацията на протокола за членство на РС Македония в НАТО от думите на Конвей- Муре не стана ясно кога Париж ще бъде готов с одобрението на документа. Сенаторката не можа да каже дали това ще се случи преди срещата на върха на Алианса в Лондон.", "date": "2019.11.05", "title": "Елен Конвей-Муре: Франция не иска да блокира присъединяването на РС Македония към ЕС"}
{"url": "http://www.cross.bg/prof-vek-stoiikov-1617314.html", "text": "/КРОСС/ На специална церемония в столичната галерия „Средец“ министърът на културата Боил Банов награди известния културолог, изкуствовед и естет проф. д.н. Любомир Стойков.Отличието „Златен век“ – звезда, бе връчено за значимия му принос в развитието и популяризирането на българската култура и изкуство, и по повод 1 ноември – Ден на народните будители.Професор Стойков е дългогодишен преподавател по култура и медии, връзки с обществеността, теория на модата и лайфстайл журналистика в Университета за национално и световно стопанство, Софийския университет „Св. Климент Охридски“, Националната художествена академия, Пловдивския университет „Паисий Хилендарски“ и др.Председател е на Академията за мода и е член на Метрополитън мюзиъм (в Ню Йорк), на Американското общество за връзки с обществеността (PRSA) и на International Association for Media and Communication Research (IAMCR). Написал е над 20 научни, научнопопулярни и публицистични книги и учебници за културата, медиите, комуникацията, модата, изкуството, PR и човешкото общуване.В своето благодарствено слово проф. д.н. Любомир Стойков изтъкна: „През целия си съзнателен живот като журналист, естет и университетски преподавател съм отстоявал високите културни и духовни ценности, борил съм се срещу кича и опростачването. Радвам се, че моите усилия са забелязани и оценени. Културата и духовността са най-важните средства за оцеляването на един народ и най-верният компас за просперитета – личен и национален. Респект и поклон пред българската култура, пред нейните дейци и апостоли!“.Сред наградените с отличието „Златен век“ – огърлие, се откроиха примабалерината Красимира Колдамова, професор Мирослав Попсавов – диригент на църковния хор при катедралния храм „Света Неделя“, проф. Дора Христова – създател и диригент на „Мистерия на българските гласове“, проф. Милчо Василев – ректор на Академията за музикално и танцово изкуство в Пловдив. „Златен век“ – звезда и грамота, получиха проф. дфн Анастас Герджиков – ректор на Софийския университет „Свети Климент Охридски“, Огнян Тодоров – директор на Регионален природонаучен музей в Пловдив, Геновева Василева – киновед и филмов критик, доцент Петко Христов – етнограф, Институт за етнология и фолклористика с етнографски музей при БАН, Николай Дойнов – председател на Съюза на народните читалища и др.", "date": "2019.11.05", "title": "Професор Любомир Стойков бе награден със „Златен век“ – звезда (Снимки)"}
{"url": "http://www.cross.bg/otoplenieto-sofiya-sgradi-1617286.html", "text": "/КРОСС/ От днес \"Топлофикация София\" стартира общото включване на отоплението в столицата.Поетапно ще бъдат включени първо детските градини, училищата и здравните заведения, след това - жилищните сгради във всички райони и накрая административните сгради и стопанските потребители.От дружеството напомнят на клиентите си да отворят на максимална степен вентилите на радиаторите си, за да не се налага допълнително обезвъздушаване на отоплителните тела след пускане на отоплението, както и да проверят електронните си уреди за дялово разпределение.Ако установят, че дисплеят им е угаснал, клиентите трябва да потърсят съдействие от обслужващата ги фирма - топлинен счетоводител.\"Топлофикация София\" посочва и че преди пускането на отоплението клиентите трябва да приключат всички ремонти и да запълнят източените инсталации.Отоплението няма да бъде включено в сградите, в които вътрешната отоплителна инсталация не е запълнена, защото това означава, че в някое жилище ремонтът все още не е приключил, съобщават от дружеството.Клиентите, които желаят включване на отоплението в сградата на по-късен етап, могат да подадат в обслужващия ги топлорайон заявление и подписано за целта решение от общото събрание на етажната собственост.", "date": "2019.11.05", "title": "Пускат парното в София"}
{"url": "http://www.cross.bg/rabota-kvoti-frantziya-1617287.html", "text": "/КРОСС/ Франция за пръв път ще определи квоти за броя работници имигранти от страни извън Европейския съюз, заяви министърът на труда Мюриел Пенико, цитирана от \"Ройтерс\".По думите й квотите ще бъдат определени през лятото догодина, а правителството ще състави списък с професиите, за които ще важат.Миналия месец френският премиер Едуар Филип каза, че не е против въвеждането на квоти за мигранти – част от усилията на правителството му да отговори на опасенията на избирателите във връзка с имигрантите, от които се възползват крайнодесни политици.Правителството обаче трябва да внимава, защото е под натиск и от собствените си поддръжници да се противопостави на всякакви мерки, смятани за угоднически към крайнодесните.\"Нашият приоритет е да помогнем да французите да се върнат на пазара на труда. След това е да приветстваме бежанците и да им дадем възможност да си намерят работа\", допълни министърът. \"Ако все още има нужда за доброто на държавата и на компаниите, ще включим хората, от които се нуждаем, в зависимост от професията и квалификациите им\", допълни Пенико.Скорошно изказване на Макрон, че \"предпочитам хора, идващи от Гвинея или от Кот д'Ивоар, които са тук и вършат работа, отколкото българи или украинци с техните нелегални канали\", предизвика дипломатическо напрежение във София.\"Предпочитам да имаме законна, регистрирана, основана на квоти имиграция за определен брой години, отколкото потайната, нерегистрираната работа. Предпочитам хора, идващи от Гвинея или от Кот Д'Ивоар, които са тук и вършат работа, отколкото българи или украинци с техните нелегални канали\", заяви Макрон в интервю за списание Valeurs Actuelles, публикувано в сряда. В него той обяснява по повод призивите да бъдат затворени границите за имигранти: \"Изправени сме пред огромно лицемерие - ресторантьорският и строителният бизнес не могат да съществуват без имиграция и да се твърди противоположното е просто грешно\".По-късно българският посланик в Париж бе натоварен да предаде протестна нота заради изказването, а френското списание \"Поан\" съобщи, че Макрон се обадил лично на премиера Бойко Борисов, за да разсее напрежението. Вчера по указание на вицепремиера и министър на външните работи Екатерина Захариева заместникът ѝ Петко Дойков извика на разговор в Министерството на външните работи (МВнР) посланика на Франция в страната Флоранс Робин.", "date": "2019.11.05", "title": "Франция ще въведе квоти за трудова миграция от страни извън ЕС"}
{"url": "http://www.cross.bg/vsichko-pylev-bykur-1617285.html", "text": "/КРОСС/ Кубрат Пулев смята, че превъзхожда следващия си съперник Райдел Букър във всичко. Българинът ще се качи на ринга срещу американеца в неделя сутринта в Калифорния.\"Играл съм с много по-добри боксьори, много по-опитен съм и във всичко съм много по-добър от Букър. Сега съм концентриран само върху този мач, това е единственият ми фокус. Чак след това ще гледам мача на Руис и Джошуа и ще видим какво ще се случи\", заяви Пулев пред \"Нова\".Българинът е официален претендент на Международната боксова федерация (IBF) и очаква да има мач за световната титла до средата на следващата година.\"Няма как някой да ми отнеме правото да съм главен претендент за шампионската титла, тъй като си има правила по случая и те трябва да се спазват\", каза Пулев.", "date": "2019.11.05", "title": "По-добър съм от Букър във всичко"}
{"url": "http://www.cross.bg/gergovski-tzska-martin-1617280.html", "text": "/КРОСС/ Треньорът от школата на ЦСКА Мартин Герговски заминава на обучение в Ливърпул! Визитата на няколко млади български специалисти, сред които Герговски, ще бъде в края на този месец. Тя е напълно безплатна и се осъществява благодарение на Агенция Проспорт медиа.Преди това Мартин Герговски беше на стаж в италианския Пескара. 27-годишният специалист, роден в Кнежа, пристигна в Академията на ЦСКА това лято и пое родените през 2009 година таланти. Той дойде от школата на Монтана по препоръка на солидни специалисти. ", "date": "2019.11.05", "title": "Треньор от ЦСКА отива на стаж в Ливърпул"}
{"url": "http://www.cross.bg/gerb-stoiichev-izborite-1617275.html", "text": "/КРОСС/ \"ГЕРБ безспорно спечелиха местните избори по нечестен начин и са моралният губещ в играта. Видяхме една бездействаща власт - гласовете се купуваха открито по площадите и тротоарите\", изтъкна социологът Кънчо Стойчев в сутрешния блок на Би Ти Ви.Той обясни, че дори хората да не са си сменили политическите възгледи, гласоподавателите от двете страни искат промяна в модела на управление.Според Стойчев няма вреда в това да има моментни обединения с цел подобряване на условията в страната.Той смята, че в момента няма ясно представителство на десните хора в България, а има достатъчно представители на либералите.От своя страна политологът Даниел Смилов коментира, че резултатът от местните изборите е показал, че мнозинствата, с които ГЕРБ управлява в момента, не са най-стабилните или приеманите от хората.По-думите му отливът от гласове в управляващата партия идва от това, че през 2015 г. ГЕРБ се коалира с Реформаторския блок за София, а на тези избори се обединява с ВМРО.\"Едни хора прецениха, че ситуацията е толкова нетърпима и решиха, че е нужно да се гласува за Мая Манолова, за да се стартира разпад на управлението. Други прецениха, че не са чак толкова лоши нещата. Това не означава, че гласоподавателите са сменили политическата си идеология\", обясни той.Освен това Смилов подчерта, че у нас не е определящо дали си първа партия. По думите му е важно с какви партньори се управлява.", "date": "2019.11.05", "title": "Кънчо Стойчев: ГЕРБ спечелиха изборите нечестно и са моралният губещ"}
{"url": "http://www.cross.bg/kamionut-firma-stranata-1617253.html", "text": "/КРОСС/ Гръцката полиция съобщи, че камионът, в който днес бяха открити 41 мигранти - мъже и момчета, е с българска регистрация. Превозното средство се е движело по автомагистрала в Северна Гърция, след като най-вероятно е влязло в страната от съседна Турция, предадоха Ройтерс и Асошиейтед прес. Така името на страната ни беше замесено за втори път в рамките на дни в подобен инцидент, след случая с 39-те трупа в камион във Великобритания. И този път шофьорът не е българин - а 40-годишен грузинец, който е задържан, след като полицията го спряла близо до град Ксанти за рутинна проверка. Негов спътник в кабината от Турция е избягал и се издирва.В този случай мигрантите, повечето от Афганистан, са живи и невредими, съобщи полицейски представител, като добави, че хладилната система на камиона не е била включена.Освен афганистанците вътре е имало и един иранец и един сириец, а шестима от мигрантите били непълнолетни.Осем от бежанците са имали дихателни проблеми, но другите нямали оплаквания. Те са отведени в близкото полицейско управление за идентификация.Не е ясно точно къде и кога в България е регистриран камионът, но от кадри на гръцки медии се вижда, че возилото е с пазарджишка регистрация.По неофициална информация на БНТ това е направено на името на транспортна фирма. Търговският регистър обаче показва, че фирмите с такова име в България са две - в Пазарджик и в София.Собствениците на пазарджишката фирма отрекоха камионът да е техен и заявиха, че нямат такива с хладилна инсталация. Оттам препратиха журналистите към другата фирма с това име, която се намира в столицата. Според регистъра тя би трябвало да се намира в жилищен блок в квартал \"Илинден\".На адреса обаче не отговаря никой.От МВР неофициално заявиха, че с казуса се занимават гръцките власти и у нас не могат да ни дадат информация за този случай.В случая от Лондон стана ясно, че камионът е регистриран още през 2017 година във Варна от ирландка и още на следващия ден е напуснал страната, след което повече не се е връщал.", "date": "2019.11.05", "title": " И камионът със задушаващи се мигранти, задържан в Гърция, е с българска регистрация"}
{"url": "http://www.cross.bg/danni-trysut-razlyulya-1617257.html", "text": "/КРОСС/ Силно земетресение разлюля снощи сградите в чилийската столица Сантяго, докато в центъра на града имаше протестна демонстрация срещу лошите социални услуги и икономическо неравенство, предаде Асошиейтед прес.По данни на Геологическия институт на САЩ магнитудът на труса е бил 6,0 по скалата на Рихтер. Епицентърът е на 28 км югозападно от град Илапел близо до крайбрежието, а огнището на дълбочина 49 км.  Според базирания във Франция Европейско-средиземноморски сеизмологичен център трусът е бил с магнитуд 6,3, отбелязват Ройтерс и ТАСС.Освен в столицата трусът е бил усетен в много населени места в централната част на Чили. Засега няма данни за пострадали хора и материални щети.", "date": "2019.11.05", "title": "Силно земетресение разлюля централната част на Чили"}
{"url": "http://www.cross.bg/zatvor-telefona-zasyakoha-1617329.html", "text": "/КРОСС/ Засякоха 540 телефона в Софийския затвор за една от последните проверки в най-големия затвор у нас. Не всички обаче са били намерени и иззети, съобщава Нова телевизия.Между 300 и 500 лева струва на затворник да получи мобилен телефон зад решетките, обясниха разследващи.„Откривани са мобилни телефони от надзорния състав, както в кутии от натурални сокове, така и в хлябове, които са изпечени. Вкарвани са и тъй наречени \"нанотелефони\", които на пръв поглед изглеждат като часовник или огърлица\", разказва Ангел Кънев, прокурор, който контролира арестите в София. „Действително няма как тези вещи да влязат в килиите на задържаните лица без участие на лица от надзорния състав\", допълва той.„Това е един сериозен проблем пред нашата система. Между другото, такъв проблем има в цял свят\", коментира Николай Проданов, зам.-министър на правосъдието. ", "date": "2019.11.05", "title": "Засякоха 540 телефона в Софийския затвор"}
{"url": "http://www.cross.bg/ninova-korneliya-borisov-1617277.html", "text": "/КРОСС/ \"Добри, конкретни програми за всяка община, силни кандидати, много динамична и енергична кампания, добър резултат\". Такъв анализ направи председателят на БСП Корнелия Нинова за вече отминалите избори пред bTv. \"Спечелихме четири областни града. Петият, Шумен, е на кантар със 77 гласа по-малко за нас при около 400 невалидни бюлетини. Ще искаме допълнително броене на гласовете и касиране на изборите там\", каза още тя.За купуването на гласове през кампанията Нинова сподели: \"При натрупването на няколко избори с такива проблеми вече има достатъчно критична маса. Но този път беше много крайно - агресивно, арогантно и открито. Показаха се много случаи на купен и корпоративен вот. За да купуваш гласове, трябва да имаш ресурс. Ресурсът е в управляващата партия. Бизнесът, който се включи активно в тези избори, е на страната на управляващите, защото е зависим от тях. Ние се изправихме с 1 лев субсидия срещу милионите на властта и на бизнеса. Несериозни са обвиненията, че БСП е купувала гласове\", каза още Нинова.Корнелия Нинова акцентира и на изборите в столицата: \"За листата на БСП в София има двойно увеличение на резултата - от 7 ще имаме 15 общински съветници. Това е партийният вот. Мая Манолова е кандидатът, който подкрепихме. Една голяма част от вота, който тя събира, е подкрепата на БСП, другата част е на други партии и на безпартийни хора, които искат промяна в София. Това, за което аз нося отговорност, е удвояване на резултата в София за листата\". Нинова коментира и думите на Борисов: \"С какво самочувствие Борисов казва, че два пъти ни бие в София, при положение че кандидатът му има с 60-70 хиляди гласа по-малко в сравнение с предишните избори и губи общински съветници!?\" Тя призова за по-реалистични и скромни оценки, при положение че разликата между Мая Манолова и Йорданка Фандъкова е само 20 хиляди гласа.Корнелия Нинова даде допълнителен анализ на изборите за цялата страна: \"Победихме в 62 общини, 4 от които са големи области градове. \"Визия за България\" прерасна в програма за всяка община. Отидохме и обяснихме на хората какво ще правим- точно и ясно. След което поставихме тези програми в ръцете на много силни кандидати. От това ново поколение млади политици, което създадохме, вече имаме кметове на областни градове. Ние събрахме партийна енергия, младост и гражданска подкрепа. БСП успя и защото водеше много активна и динамична кампания с множество срещи с хората из цялата, не от кабинетите\".\"Наблюдавам, че Борисов тръгва по моя път, но не докрай и може би е късно. Аз по този път тръгнах преди три години и си нося тежкия кръст от това. Борисов каза, че ще наложи мандатност за кметове, не повече от три мандата. Ние наложихме тази мандатност преди три години за депутатите. Това беше тежка реформа с много опозиция отвътре. Това обновление в партията сега дава резултат в лицата на Пенчо Милков в Русе, Станислав Владимиров в Перник, Катя Георгиева в Ямбол и още много млади лица. Борисов иска тази реформа да я започне сега, но новите му кметове ще са след 4 години, след още три ще има резултат. Г-н Борисов закъсня! Освен това ние наложихме ограничение за лидер на партията - 2 мандата. За него това го няма. В политиката за един политик няма по-силно оръжие от личния пример. Тези реформи за нас предизвикаха много вътрешно напрежение, но партията започна да върви нагоре\", каза още Корнелия Нинова.По темата за бюджета за догодина, председателят на БСП каза, че парламентарната група ще представи под формата на законодателни предложения виждането си за бюджета. \"Бюджетът на ГЕРБ на предлага нищо различно и не предлага решение по няколко страшно наболели проблема - демография, здравеопазване, доходи, бедност и икономика. Няма нито политика и за младите хора и семейства, нито преизчисление на пенсиите за възрастните хора. Общинските болници се разпадат. Бюджетът на ГЕРБ гарантира още една година застой за България\", коментира Корнелия Нинова.\"Изборите в последните години и състоянието на партията показват, че сме в тенденция на растеж. Промяната е трудна и бавна, но пътят е верен и трябва да го продължим. Трябва да променим България и знам, че ще успеем\", завърши Корнелия Нинова. ", "date": "2019.11.05", "title": "Корнелия Нинова: Борисов тръгва по моя път, но закъсня и не стига докрай"}
{"url": "http://www.cross.bg/promeni-pensiya-sotzialno-1617260.html", "text": "/КРОСС/ Повече от 1300 български граждани получават право на руска пенсия с одобрените днес от президента Владимир Путин промени в Договора за социално осигуряване между Русия и България, съобщи БНР.", "date": "2019.11.05", "title": " Над 1300 български граждани с право на руска пенсия"}
{"url": "http://www.cross.bg/rymen-radev-visoki-1617278.html", "text": "/КРОСС/ Бизнесът трябва да поеме водещата роля за излизане от социалната криза, призова президентът Румен Радев на церемонията, на която бяха отличени финалистите от конкурса „Мениджър на годината - 2019\". Държавният глава обяви победителя от 12-ото издание на надпреварата за успешни бизнес ръководители, организирано от списание „Мениджър\". Президентът връчи кристалната статуетка на Светла Несторова, главен изпълнителен директор, председател на УС на 3ЕАД \"Булстрад живот Виена иншурънс груп\".По думите на държавния глава развитието на човешкия фактор е от ключово значение за четвъртата индустриална революция и България се нуждае от икономическа среда с високи стандарти и постижения и от пример, с който все повече хора и институции се съобразяват. Президентът открои приноса на компаниите, които инвестират в капитала на българската нация и създават възможности и перспективи за младите хора.Румен Радев напомни, че страната ни е с ограничени природни, човешки, финансови и икономически ресурси, но в същото време с огромни демографски и социални проблеми. Като най-ефективен начин за тяхното решаване, държавният глава посочи развитието на силна икономика и високи, устойчиви и догонващи темпове на растеж в сравнение с другите държави в ЕС.„Необходимо е в максимална степен да се оползотворяват човешките и материални ресурси, да се развиват високи технологии, производство с висока добавена стойност, високо качество на продуктите и услугите, иновативност и конкурентоспособност\", посочи Румен Радев. По думите му постигането на тези амбициозни цели изисква личности, които знаят как в една динамична среда да ръководят сложни процеси, бързо да превръщат информацията в знание, а знанието в мъдрост и да гледат към бъдещето.Церемонията по награждаването се състоя в понеделник вечерта на сцената на Софийската опера и балет. Президентът Румен Радев беше придружаван от съпругата си Десислава Радева. ", "date": "2019.11.05", "title": "Румен Радев: Българският бизнес трябва да поеме водещата роля за преодоляване на социалната криза"}
{"url": "http://www.cross.bg/stenite-imalo-vodata-1617279.html", "text": "/КРОСС/ С единствения в Европа виртуален атракцион, посветен на водата, община Ловеч получи високите оценки на журито на петото издание на Балканските туристически Оскари. Церемонията ще отличи най-добрите в туризма на полуострова на 5 декември в хотел Маринела.В старата градска баня на Ловеч, под специално стъкло, може да се види как е действала древната отоплителна система „хипокауст\", а благодарение на интерактивните програми и мултимедийни ефекти посетителите научават интересни „водни\" събития и факти.Ще бъдат представяни интерактивни програми и филми за историята на банята, за водата като живителна течност и фундаментален фактор за съществуването на живот на планетата, за историята на Ловеч от най - дълбока древност до наши дни. Влизайки във виртуалния воден атаркцион, посетителите ще открият много изненади.Градската баня, строена през XVII-XVIII век, е архитектурно-строителен паметник с национално значение. Нейното разпределение е сходно с плановите схеми на всички построени по това време сгради с подобно предназначение. Смята се, че това е последният турски хамам, използван като хигиенна баня в страната.Характерната архитектура се вписва в цялостния облик на квартал „Вароша\", а куполът последователно преминава през три барабана - осмоъгълен, 16-ъгълен и кръгъл, всеки със собствен покрив и корниз. На върха се издига цилиндрична отвътре и шестстенна отвън латерна. Банята е с уникална система за затопляне на водата (хипокауст), позната и прилагана при изграждане на подобни съоръжения още в античността. Общата площ е 1060 кв. м., застроената площ на основата на сградата е 351 кв. м., а а на помощните постройки - 58.50 кв. м.Водата за банята е идвала по тръбопровод от глинени тръби от Липака и от още два извора. Водните пари се поемали от каналите-отдушници. В топлите помещения имало специално устройство на подовете и стените.Подовата настилка се състои от големи и дебели мраморни или друг камък плочи, както и от тухли. Под пода на топлите зали имало пространство високо около 1 м., в което се е пускал топъл въздух. Тази отоплителна инсталация се нарича хипокауст - буквално „отопление отдолу\". По същия начин имало монтирано отопление и на стените. Каменните плочи били закрепвани на разстояние от стените на около 10 см. с помощта на дълги железни клинове. Специални фурни вън от сградата загряват нужния за отопление въздух и го пускат нагоре към пода и стените. Други пещи топлят водата, нужна за топлите басейни.Сградата е с каменна зидария, с дебелина на външните зидове 100-120 см. и вътрешни с дебелина 80-90 см. Отворите за вратите и прозорците са с малки размери от 60 до 120 см. Непосредствено до банята е долепена пеща с принадлежащите й помещения и склад за въглища. Голямото приемно помещение - съблекалня, е квадратно в план и завършва с полусферичен масивен купол на 10 м. височина от пода. На върха е издигната цилиндрична отвътре и шестстенна отвън латерна, на на която вътрешния диаметър е 1.50 м. и на всяка стена има по един прозорец. Отвън купола преминава последователно през три барабана, осмоъгълен, шестнадесетоъгълен и кръгъл, всеки от тях със собствен покрив и корниз.В помещението е имало шадраван, а в средата на всяка от четирите стени има по една ниша, засводена с островръха арка. От приемното помещение се влиза в първото от помещенията на същинската баня. Засводено е с елипсовиден купол, като стените минават направо в свода. Във върха на свода са оставени кръгли вентилационни отвори. Централната къпалня е разделена на три части. В средата се издига по-висок полусферичен купол. Двете странични крила са покрити с по-ниски четвъртсферични куполи. В куполите са оставени звездовидни отвори за вентилация. Помещенията на пещите са със същите дебели каменни стени, засводени с полуцилиндрични сводове.През 2014 г. Банята беше изцяло реставрирана по проект, финансиран от ОПРР.", "date": "2019.11.05", "title": "Общината получи престижна номинация от Балканските туристически Оскари"}
{"url": "http://www.cross.bg/kafe-cytrin-tova-1617261.html", "text": "/КРОСС/ Кaфeтo e нeдeлимa чacт oт eжeднeвиeтo нa милиoни хoрa пo cвeтa. Пoвeчeтo oт тях нaмирaт нeщo прaктичнo в нaвикa дa пият кaфeтo рaнo cутрин. И кoлкoтo пo-рaнo, тoлкoвa пo-дoбрe, зaщoтo тoвa ги пoдгoтвя зa прeдcтoящитe им прeз дeня прeдизвикaтeлcтвa и зaдaчи... или пoнe зa cлeдвaщитe някoлкo чaca, прeди oтнoвo дa пoceгнaт към кaшa кoфeин.Нo пиeнeтo нa кaфe, вeднaгa cлeд cъбуждaнe, ce oкaзвa aбcoлютнo нeeфeктивнo и бeзcмиcлeнo.Вcъщнocт, пo тoвa врeмe нa дeнoнoщиeтo тялoтo ни нe ce нуждae oт пoдoбeн вид cтимул, и чaшaтa c aрoмaтнo кaфe нe ни пoмaгa дa ce cъбудим.Причинaтa зa тoвa ce криe в хoрмoнa кoртизoл, нaричaн oщe и \"хoрмoн нa cтрeca\", зaщoтo нивaтa му в oргaнизмa ce пoвишaвaт, кoгaтo cмe пoд cтрec или изпитвaмe cтрaх. Тoй oбaчe, e и ocнoвeн кoмпoнeнт oт нaшия ecтecтвeн днeвeн хoрмoнaлeн цикъл, извecтeн кaтo \"цикъл нa дeня и нoщтa\". Нeгoвaтa зaдaчa e дa ни пoмoгнe дa cтaнeм cутрин и дa зacпим нoщeм.Кaзaнo пo-прocтo: кoгaтo кoнцeнтрaциятa нa кoртизoл в oргaнизмa ни e пo-виcoкa, ниe ce чувcтвaмe пo-будни и бoдри. Тaзи кoнцeнтрaция дocтигa cвoя пик имeннo cутрин - мeжду 8 и 9 чaca, кaтo тeлaтa ни зaпoчвaт дa гo прoизвeждaт в мигa, в кoйтo oтвoрим oчи.Eтo зaщo кoртизoлът, a нe кoфeинът, e oнoвa, кoeтo ни пoмaгa дa ce cъбудим cутрин.Cпoрeд cпeциaлиcтитe, ocнoвният прoблeм c рaннoтo пиeнe нa кaфe нe e липcaтa нa eфeктивнocт, a приcтрacтявaнeтo към кoфeинa. Мaкaр cутрин oбoдрявaщaтa нaпиткa дa нямa ocoбeн eфeкт върху нac, oргaнизмът ни зaпoчвa дa cвиквa c нeя и дa я иcкa вce пo-cилнo и пo-cилнo.Нaй-лoшият вaриaнт e дa ce пиe чeрнo кaфe нa прaзeн cтoмaх. Виe бързo щe ce изпрaвитe нa крaкa, ocoбeнo cлeд бeзcъннa нoщ, нo eфeктът щe бъдe крaткoтрaeн. Бoдрocттa бързo щe бъдe зaмeнeнa oт рязък cпaд нa eнeргиятa.Cутрин тeлaтa ни ce нуждaят oт друг cтимул зa cъбуждaнe, кaтo нaпримeр пълнoщeннa зaкуcкa c прoтeини и въглeхидрaти. Кaфeтo ocтaвeтe зa пo-къcнaтa чacт oт cутринтa cи.Cлeд пиeнeтo нa кaфe нa глaднo ce пoявявa вълчи глaд, кoйтo труднo мoжe дa бъдe oвлaдян. Вмecтo дa изядeтe caндвич oт пълнoзърнecт хляб, cъc cирeнe и зeлeнчуци, ръкaтa ви щe търcи хрaни c виcoк гликeмичeн индeкc.Щe ви ce прииcкaт cлaдки кифлички, крoacaни или кeкc, cъcтoящи ce oт лecнo cмилaeми прocти зaхaри. Тaкa пoлучeнaтa eнeргия щe cвърши бързo, нивoтo нa глюкoзa в кръвтa щe cпaднe дрacтичнo и глaдът щe ce пoяви oтнoвo.Кaфeтo имa диурeтичeн eфeкт. Aкo пиeтe cилнo кaфe и нe гo дoпълвaтe c други тeчнocти, щe ce пoяви дeхидрaтaция. В рeзултaт нa тoвa, cлaбocт, глaвoбoлиe. Нe e лecнo дa ce рaзбeрe дaли причинa зa тeзи cимптoми e кaфeтo изпитo нa зaкуcкa. И чoвeк пocягa към хaпчeтa зa глaвoбoлиe, вмecтo прocтo дa изпиe чaшa вoдa.Другa причинa, пoрaди кoятo e пo-дoбрe дa ce oткaжeтe oт cутрeшнoтo кaфe, e дишaнeтo. Cутрeшнaтa миризмa oт уcтaтa, мeкo кaзaнo, нe e нaй-приятнa. Тoвa e нoрмaлeн cимптoм, дължaщ ce нa нaличиeтo нa хрaнocмилaтeлни coкoвe нa прaзeн cтoмaх.Кaфeтo нe пoмaгa дa ocвeжитe дъхa cи. Пo-дoбрe e дa ce ядe нoрмaлнa зaкуcкa, дa cи измиeтe зъбитe и дa изпиeтe eднo питиe cлeд чac-двa. В прoтивeн cлучaй, aкo зaкуcкaтa ce зaмeни c кaфe, миризмaтa мoжe дa ocтaнe.Cъвeт зa любитeлитe нa кaфeтo, кoитo зaпoчвaт дeня cи c кaфe. Нe бързaйтe. Нaй-дoбрият пeриoд зa aрoмaтнaтa нaпиткa e мeжду 9:30 и 11:30 чaca. A нaй-дoбрoтo врeмe зa пиeнe нa кaфeтo e 10.30 чaca. Пo тoвa врeмe нивoтo нa кoртизoлa, хoрмoнът нa cтрeca, зaпoчвa дa cпaдa. ", "date": "2019.11.05", "title": "Защо кафето рано сутрин е толкова вредно?"}
{"url": "http://www.cross.bg/evro-germaniya-dogovor-1617263.html", "text": "/КРОСС/ По-голямата част от служителите на трудов договор в Германия отново ще получат коледен бонус от работодателя си тази година, пише германското издание Die Zeit.По данни на Федералната статистическа служба в страната 86,9% от служителите на трудов договор получават допълнителните премии върху възнагражденията си. Средно те ще вземат 2632 евро бруто, което е увеличение с 1,9% повече спрямо предходната година.За сравнение: служителите от петролната и газовата индустрия могат да очакват най-високите като стойност добавки. Тяхната 13-та заплата възлиза на 5 780 евро бруто. Според статистици договореният коледен бонус за радио- и телевизионните оператори също е доста над средното ниво - 5 274 евро, а в областта на енергоснабдяването - 4 923 евро бруто.Служителите в сферата на селското стопанство получават също нисък коледен бонус на стойност на около 492 евро, както и охранителите - 510 евро.Също така има разлики в стойността на бонусите между Западна и Източна Германия. Служителите в Западна Германия получават средно 2 644 евро, с 3,8% повече от тези в Източна Германия, където средният размер на допълнителните плащания е 2 547 евро бруто.През миналата година около 46% от германските служители са били с колективен трудов договор. Според проучване, проведено от Института за икономически и социални науки към фондация\"Ханс Бьоклер\", през 2018 г. повече коледни бонуси е имало именно за тях, отколкото за тези без колективен трудов договор.", "date": "2019.11.05", "title": "Девет от десет служители на трудов договор в Германия ще получат коледни бонуси"}
{"url": "http://www.cross.bg/ninova-izbori-korneliya-1617265.html", "text": "/КРОСС/ \"На тези избори гласове се купуваха агресивно, арогантно и открито\", каза днес по Би Ти Ви лидерът на БСП Корнелия Нинова. Попитана, дали има доказателства за твърденията си, тя уточни, че работа на полицията е да намери доказателства, а партиите само подават сигнали.Вчера от БСП обявиха, че заради сигнали за нарушения ще искат преброяване на бюлетините и евентуално касиране на кметските избори в Шумен и Ловеч.Партията ще подкрепи и инициативния комитет на Мая Манолова при евентуално искане за касиране на изборите в София. Решенията ще бъдат обсъждани от Изпълнителното бюро на БСП днес.На твърденията, че всички партии купуват гласове Корнелия Нинова посочи, че за да купуваш гласове, трябва да имаш ресурс, а той е в управляващата партия. Тя обяви още, че БСП е направила красива кампания.\"Ниска активност, невалидни бюлетини, апатия, това бяха проблемите на местните избори\", обобщи Нинова. Успешното представяне на БСП, изразяващо се в спечелването на кметските места в 62 общини, сред които 4 големи областни града, тя обясни с това, че стратегията \"Визия за България\" е прераснала в програма за всяка община конкретно с конкретни и ясни мерки. Други фактори били налагането на новото поколение политици и активната и динамична предизборна кампания.Корнелия Нинова изрази мнение, че Бойко Борисов, като лидер на ГЕРБ започва реформи в партията, каквито тя е направила преди три години. \"Той говори за мандатност на кметовете, ни го въведохме за депутатите\", поясни тя.Мнението на Нинова е, че Борисов започва реформата късно и по погрешен начин. Тя изрази и учудване, че не се въвежда ограничение и за мандатите на лидера на партията. \"Аз мога да бъда председател на БСП два мандата - 8 години. Той не смята да си отива, а си ограничава хората\", допълни лидерът на левицата.В отговор на въпрос Нинова уточни, че доброто представяне на местните избори няма да успокои вътрешната опозиция в БСП. \"Дали съм силен лидер, или не, ще покажат годините. Но откакто съм на поста, БСП си засилва влиянието\", обобщи тяКорнелия Нинова каза, че след балотажа е говорила с Мая Манолова по телефона, но в разговора не е ставало дума за плановете за бъдещето на бившия омбудсман. \"Не мога да гадая какво ще прави - нова партия, или ще се върне в БСП. Предпочитам да коментирам действия, а не думи\", допълни лидерът на левицата.", "date": "2019.11.05", "title": "На тези избори гласове се купуваха агресивно, арогантно и открито, твърди Нинова"}
{"url": "http://www.cross.bg/byudzheta-pozitivniya-getov-1617276.html", "text": "/КРОСС/ \"Близо 26% от бюджета на Здравната каса за догодина са предвидени за лекарства\", съобщи пред БНР председателят на Българския фармацевтичен съюз проф. Илко Гетов.По негови думи това ще позволи достъп на пациентите до иновативните терапии, включени в позитивния списък.Той посочи, че бюджетът трябва да е балансиран и да се реши каква част от резерва би могла да се използва за покриването на здравноосигурителни плащания по отношение на лекарства и медицински изделия.Разгледахме бюджета, имаме решение на УС и сме склонни да го подкрепим, каза още проф. Гетов.Той призова фармацевтичния бизнес да изплати на НЗОК оставащите за последното тримесечие 90 милиона лева от отстъпките за лекарствата от позитивния списък.", "date": "2019.11.05", "title": "26% от бюджета на НЗОК за 2020 г. са предвидени за лекарства"}
{"url": "http://www.cross.bg/amerika-https-nevidimi-1617274.html", "text": "/КРОСС/ На 8 ноември стартира турнето на Б.Т.Р. в Северна Америка в което ще представят последния си албум „Невидими стени“ с 14 концерта на: 8 Минеаполис, 9 Чикаго, 10 Вашингтон, 15 Ню Йорк, 16 Хюстън, 17 Финикс, 20 Лас Вегас, 22 Сан Франциско, 23 Чикаго, 24 Денвър, 25 Ванкувър, 29 Калгари, 30 Торонто и на 1 декември Монреал.През 2015 г. при огромен интерес, с 14 концерта, със срещи с почитателите си до малките часове, групата представи зад океана албума „Защо“.Момчетата пазят спомена от пълните зали с много български знамена и изпълнението от публиката на емблематичната им песен „Спасение“.Четири години по-късно рокаджиите в състав - Атанас Пенев - вокали, Славчо Николов - китари, вокали, Иван Калфов - бас- китара, Илиян Диков – барабани, ще представят и 12-ия си студиен албум „Невидими стени“. Групата изпраща 2019 г. с Европейско турне с 13 концерта в Германия, Чехия, Франция, Италия и Испания, Национално лятно турне „Невидими стени 2019“ в десетки градове, видеоклипове в стилистиката на киното на „Никога преди“ и „Тези дни“ и турне в Северна Америка. От 2019 г. в учебниците по музика е включен пилотният сингъл „Моята сила“ от албума „Невидими стени“ на групата. Музиката и текстът са на  Славчо Николов, аранжиментът е на Б.Т.Р.Както във всички въздействащи и с послание текстове на Славчо Николов от репертоара на рок бандата, песента „Моята сила“ и лентата със сюжет на екшън драма, с реж. Асен Блатечки е в плейлистата и на тийнеджърите и на поколенията преди тях.Информация за концертите в Северна Америка - на официалната фейсбук страница на Б.Т.Р. Видео \"Тези дни\"\n\t\t\t\t\t Видео \"Някога преди\"\n\t\t\t\t\t Видео \"Моята сила\"\n\t\t\t\t\t  ", "date": "2019.11.05", "title": "На 8 ноември стартира турнето на Б.Т.Р.  „Невидими стени 2019“ в Северна Америка (Видео) (Снимки)"}
{"url": "http://www.cross.bg/lyubimata-kaprio-kamila-1617267.html", "text": "/КРОСС/ На мястото на галактиката от супермодели, в списъка с романтични връзки на Леонардо Ди Каприо сега се включва и една успешна актриса. Критиците са във възторг от лентата „Мики и мечката”, главната роля в която играе любимата на носителя на „Оскар” – 22-годишната красавица Камила Мороне. Горещата брюнетка бурно промотира филма, чиято премиера ще се състои на 13 ноември. И всеки път тя се появява на червения килим в нов снежнобял образ, който неволно подсказва мисли за евентуална предстояща сватба на двойката. Лео може да се гордее с любимата си - талантливата дебютантка е включена в списъка на 10-те най-добри актриси според влиятелното издание Variety през 2019 година.В подкрепа на това събитие, Камила се появи на филмовия фестивал в Нюпорт Бийч в поредната си бяла визия – с рокля-риза, закопчана с всички копчета, със стилни високи маншети. Тоалетът бе допълнен от чифт обувки на ток на черни и бели райета. ", "date": "2019.11.05", "title": "Годеницата на Леонардо Ди Каприо отново намеква за промяна в живота (Снимки)"}
{"url": "http://www.cross.bg/kamion-tela-remarke-1617268.html", "text": "/КРОСС/ Румънската полицията не е открила камион с трупов в ремаркето, пишат местни медии.Сигналът за камион с 8 тела в хладилно ремарке се оказал фалшив. Мъж се обадил на телефона за спешна помощ и казал, че на пътя между Тимишоара и Арад е намерил тела в ремарке на камион.Полицията каза, че сигналът е дошъл от Сечани в близост до Орцишоара.Все още не е идентифициран авторът на обаждането, който не отговорил на опитите на властите да му позвънят. Полицията го издирва, за да му потърси отговорност за фалшивия сигнал.", "date": "2019.11.05", "title": "Фалшив се оказа сигналът за хладилен камион с трупове в Румъния"}
{"url": "http://www.cross.bg/neiimar-ydari-litzeto-1617271.html", "text": "/КРОСС/ Нападателят на Пари Сен Жермен Неймар ще избегне проблемите със закона, след като удари в лицето фен, според \"L'Equipe\". Съдът е прекратил производството, като бразилецът е получил предупреждение за недопустимост на подобни действия, но няма да бъде наказан.След финалния мач на Купата на Франция по футбол през 2019 г. срещу Рен (2:2, и победа с дузпи - 5:6) Неймар удари фен в лицето.Пострадалият е привърженик на Рен, който е  обиждал играчите на ПСЖ по време на церемонията по награждаването. В последствие въпросното лице съди футболиста.Адвокатът на пострадалия разкритикува решението на съда. Той каза, че ако клиентът му удари Неймар, той ще влезе в затвора.", "date": "2019.11.05", "title": "Френски съд пожали Неймар за удар на фен"}
{"url": "http://www.cross.bg/politika-visoko-sreshtata-1617269.html", "text": "/КРОСС/ Министър-председателят Бойко Борисов ще участва в Срещата на високо равнище на групата „Приятели на кохезията“, която ще се проведе днес в Прага, съобщиха от правителствената пресслужба.В рамките на форума ще се състои дискусия по Многогодишната финансова рамка за периода 2021-2027 г. и ще бъде приета декларация с фокус върху Кохезионната политика.Срещата на високо равнище се организира в рамките на Чешкото председателство на държавите от Вишеградската четворка.Форумът се разглежда като продължение на Срещата на високо равнище в същия формат, състояла се на 28 ноември 2018 г. в Братислава по време на Словашкото председателство на държавите от Вишеградската четворка.Тогава лидерите от групата очертаха значението за отделяне на достатъчно ресурси за Кохезионната политика, за Общата селскостопанска политика, както и за новите предизвикателства като сигурност и отбрана, борба с тероризма, климатичните промени, устойчив транспорт, развойна дейност, иновации и други.Групата „Приятели на кохезията“ се формира от 17 държави членки на ЕС и това са: Чехия, Словакия, Унгария, Полша, Литва, Латвия, Естония, България, Румъния, Гърция, Словения, Хърватия, Португалия, Испания, Кипър, Малта и Италия.Всички те застъпват становището, че Кохезионната политика има централна роля и важност в бюджета на ЕС, изглажда неравенствата между различните региони в Общността, придава добавена стойността на Евросъюза като цяло, а това е от полза за всички негови граждани.На форума в Прага българският премиер Бойко Борисов ще бъде придружаван от министъра на финансите Владислав Горанов.", "date": "2019.11.05", "title": "Борисов ще участва в Срещата на високо равнище на групата „Приятели на кохезията“"}
{"url": "http://www.cross.bg/tyristicheski-ivan-leva-1617273.html", "text": "/КРОСС/ Специални туристически разходки стартираха от днес в Народния театър „Иван Вазов“. В рамките на един час посетителите видяха сцените, механизацията, ателиетата, гримьорните и гардероба, където се съхраняват костюмите от представленията. Проектът се нарича „Зад завесата“ и подобни културни туристически обиколки правят големите световни театри.В сезона, в който отбелязва 170-годишнината от рождението на своя патрон Иван Вазов, най-големият театър у нас разкрива част от тайните, които зрителите не могат да видят по време на представления, но които винаги са интересни за деца и възрастни.Разходките са с продължителност един час. Първата спирка от обиколката е пред бюста на патрона Иван Вазов.Културните туристически разходки ще са всеки понеделник.Групите са от по 15 човека, а за туристи от чужбина ще има и беседи на английски език.На касите се продават специални билети на цени от 20 до 30 лева в зависимост от продължителността на обиколката.Студенти и пенсионери ще влизат в сградата срещу 10 лева, децата под 7 години – безплатно, но задължително с придружител.Освен от специално обучените гидове от театъра, някои от разходките ще се водят и от любими актьори от трупата.", "date": "2019.11.05", "title": "Всеки понеделник НТ „Иван Вазов“ ще разхожда зрители зад кулисите"}
{"url": "http://www.cross.bg/rymuniya-murtvi-hladilen-1617262.html", "text": "/КРОСС/ Полицията в Румъния откри 8 мъртви в хладилен камион. Телата били в ремаркето на ТИР на основния път между Тимишоара и Арад, близо до границата със Сърбия и Унгария, пишат румънски медии. Според тях до откриването на телата се е стигнало след сигнал на телефона за спешна помощ 112.Все още не е ясно каква е самоличността на загиналите. Не са известни подробности за  собствеността на камиона и шофьора му. Органите на реда са блокирали участък от пътя, но не дава изявления.", "date": "2019.11.05", "title": "Намериха оссем мъртви в хладилен камион в Румъния"}
{"url": "http://www.cross.bg/izbori-vigenin-vlast-1617248.html", "text": "/КРОСС/ „Целите, които си поставихме бяха изпълнени и смятам, че се справихме много добре на тези избори, въпреки средата, в която бяхме поставени. БСП категорично се върна в местната власт и това е добра основа за надграждане за следващи избори“, коментира зам.-председателят на Народното събрание Кристиан Вигенин пред Нова телевизия.Той добави, че България вече е различна, а БСП има едно последователно развитие в последните години.„Справяме се все по-добре на избори и разширяваме влиянието си – първо на президентските избори, след това в парламента и Европейския парламент, а сега на местните избори. Усеща се един прилив, който изтласква партията все по-нагоре. Само преди четири години нямахме нито един областен кмет, имахме около 30 общински кметове, под 40 депутати в Народното събрание, и постигнатото на тези местни избори показва повишеното доверие към БСП“, каза още Вигенин.Той коментира още, че в местната власт се получава сериозно окопаване на действащите кметове от управляващото мнозинство, които се ползват с подкрепата на централната власт, а когато дойде време, те държат ГЕРБ във властта.„Това е една система, която е много трудно да бъде разбита, особено в малките общини. Там най-големият работодател е общината, а в нея работят само хора на управляващите, има сериозен натиск и страх към техните семейства, купуването на гласове също е проблем. Имаше немалко сигнали в общините и на двата тура за купуване на гласове. Там, където има много ромско население виждаме, че те в огромното си мнозинство предпочитат определен кандидат. Няма как някой да ме убеди, че това става без натиск, заплашване и купуване на гласове“, категоричен бе Кристиян Вигенин.„Мая Манолова и инициативния й комитет обявиха намерението си за касиране на изборите, но нека да видим, какво ще направят. Резултатите показват, че Йорданка Фандъкова е изключително популярна в секциите с ромско население. Там тя печели с 80% - 90%, но не искаме да поставяме под съмнение резултатите от изборите преди да сме видели сигнала на щаба на Мая Манолова“, коментира още Кристиян Вигенин във връзка с искането на кандидата за кмет на София, подкрепен от БСП – Мая Манолова за касиране на изборите в столицата.", "date": "2019.11.05", "title": "Кристиян Вигенин: БСП категорично се върна в местната власт"}
{"url": "http://www.cross.bg/dvizhenieto-raiiona-kyla-1617266.html", "text": "/КРОСС/ Верижна катастрофа затруднява движението по бул. \"Пейо К. Яворов\" в района на телевизионната кула, пише Dnes.bg.Ударили са се няколко коли, като по първоначална информация няма данни за сериозно пострадали. По колите обаче има материални щети.Заради пътния инцидент е силно затруднено движението в района. Автомобилите в посока Телевизионната кула минават през кръговото кръстовище. *Източник и снимки: ", "date": "2019.11.05", "title": "Верижна катастрофа затруднява движението по \"Яворов\" (Снимки)"}
{"url": "http://www.cross.bg/chasa-sega-monitor-1617249.html", "text": "/КРОСС/  - Борисов забранява четвърти мандат на кметовете от ГЕРБ; - По-висока възраст и повече стаж за пенсия; - Обвиненият за шпионаж Малинов нелегално в Русия; - БДЖ продава запазени места фантоми; - Загубилите ще искат ново броене на бюлетините в поне 3 областни града; - Харчим 95 млн. лв. у съседите, взимаме им 107 млн.; - Слави започва играта в 7/8 такт; - Удвояват психолозите в училищата; - 1129 чакат за нов орган, Ананиев започва кампания за повече донори; - Строителен бум на нови заводи в Пловдив и Стара Загора; - Бунтовните квартали на София вече са в ръцете на опозицията; - НОИ отново предлага мултифондове в пенсионната система; - Нови счетоводни стандарти влошили резултата на БЕХ със 177 млн. лв.;- Онлайн търговци казват на НАП банковите си сметки; - Кметът на Пловдив Здравко Димитров:Ще работя така, че и тези, които не гласуваха за мен, след 4 г. да ни подкрепят; - Кметът на Русе Пенчо Милков: Спечелихме с усмихната кампания - нарисувахме възможната картина на Русе като северната столица на България; - Томаш Петржичек, министър на външните работи на Чехия: Не искаме нова студена война, но кремълската дезинформация трябва да се разобличава; - Калоян Паргов, лидер на БСП - София: Очевидно десните не са узрели още - битката на тези избори не бе между ляво и дясно, а цивилизационен избор между промяна и статукво; - Доц. Стойчо Стойков, политолог: Вотът за Манолова е само на базата анти ГЕРБ гласуване; - Павел Вълчев, старши изследовател в Алфа Рисърч: Фандъкова заложи на реални резултати и спечели; - Вицепремиерът Томислав Дончев пред „Труд\": В демокрацията ни още бушуват тийнейджърски хормони; - Истината за недействителните гласове; - Много просторни жилища, повече тъмни прозорци; - Бай Ганьо преналива политическите основи; - Геновева Петрова, социолог: Избирателите поискаха промяна в начина на управление на ГЕРБ; - БНТ пак е в изкушението на външните продукции; - Обещанието на Кол още не е изпълнено; - Революцията, която почти се състоя; ", "date": "2019.11.05", "title": "Преглед на печата за 5 ноември"}
{"url": "http://www.cross.bg/sporazymenie-izteglyat-klimata-1617250.html", "text": "/КРОСС/ Държавният секретар Майк Помпео обяви днес, че е уведомил ООН, че Съединените щати ще се изтеглят от Парижкото споразумение за климата..В съобщението си Помпео подчертава, че документът е „несправедливо икономическо бреме“ върху икономиката на САЩ. Парижкото споразумение, подписано от близо 20 държави, предвижда всяка от тях сама да определи своя график за намаляване на емисиите на парниковите газове, които водят до промени в климата.То забранява на страните да се изтеглят от него през първите три години след неговото ратифициране на 4 ноември 2016 г.", "date": "2019.11.05", "title": "САЩ се изтеглят от Парижкото споразумение за климата"}
{"url": "http://www.cross.bg/zatvori-deteto-roditelite-1617252.html", "text": "/КРОСС/ Обиди и насилие в яслена група на детска градина. Това установиха родители на дете от София, които записаха тайно как минава денят на детето им в детската ясла, съобщи БТВ. Това са част от вулгарните реплики, които се чуват от записа. Никол е на година и седем месеца и още не може да говори.Родителите забелязали промяна в поведението на детето си.„Започнаха истерии, плач, свиване до стена с треперещи ръчички, агресия -започна да удря, да скубе”, Илиана Джонева, майка на Никол. Тогава сложили записващо устройство в любимата играчка. Записът е направен на 31 октомври в 27 детска градина“.Родителите са подали жалба в районната администрация. От Столичната община ще направят проверка по случая.Служителката от записа е медицинска сестра по заместване. По телефона казала пред медията, че не е обиждала и удряла детето. И не чувства вина. Пред работодателя си обаче е признала за случилото се.В обяснение до директорката на детската градина,служителката пише, Това каза пред БТВ Галина Христова, директор на ДГ 27 „Детска китка“.Какво да бъде то трябва да реши кметът на район „Надежда“.Родителите настояват служителката никога повече да не работи с деца. И се надяват, че другите родители също ще бъдат нащрек за проява на агресия.", "date": "2019.11.05", "title": "Медицинска сестра в ясла към дете: Мръсницо, животно мръсно! … Затвори си тъпата уста, бе!"}
{"url": "http://www.cross.bg/beshe-sustoyanieto-varna-1617254.html", "text": "/КРОСС/ Остава критично състоянието на 14-годишното момиче, което беше блъснато от кола на спирка на градския транспорт във Варна. При инцидента пострада нейна съученичка, с която са отивали на училище, както и мъж, и жена. 21-годишният шофьор беше задържан и се очаква днес да бъде гледана мярката му.\"Двама от пострадалите остават в реанимация. По-тежко е състоянието на 14-годишното момиче, което все още е в кома, на командно дишане. Пострадалият младеж е по-добре, той е с фрактура на подбедрици и с комоцио. Състоянието на другите двама е по-леко. Шофьорът на автомобила също беше доведен в нашата болница, но е освободен\", каза изпълнителният директор на МБАЛ \"Св. Анна - Варна\" д-р Красимир Петров пред Нова тв.Предстои да бъде направена и автотехническа експертиза, да бъдат иззети камерите в района, както и информацията от видеорегистратора на автомобила.\"Прибирах се от работа и минавам през подлеза, за да отида вкъщи. Хора ми казаха да не минавам, защото има тежък инцидент. Но на мен пътят ми минава оттам. Когато минах, видях детето ми да лежи на пътя. Чантата й беше изхвърчала. Има тежка мозъчна травма. Лекарите ми казаха да очаквам най-лошото\", сподели пред Нова тв майката на пострадалата Симона.", "date": "2019.11.05", "title": " Остава критично състоянието на момичето, блъснато на спирка във Варна"}
{"url": "http://www.cross.bg/gradysa-raiioni-sluntze-1617251.html", "text": "/КРОСС/ Сутринта ще започне с минимални температури около 5-6 градуса, по-топло ще бъде по морския бряг – до 15-16 градуса. Днес ще има повече слънце над цялата страна и ще бъде топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони – до умерен. Максимални температури през деня ще достигнат 20-25 градуса.Над планините също ще има много слънце.Ще духа до умерен, по билата и временно силен вятър от запад-югозапад.Максимална температура на височина до 1200 метра ще бъде до 18 градуса, а около 2000 метра – не повече от 11.По Черноморието денят ще започне с облаци, които бързо ще се разсеят и през деня и там ще има много слънце.Максималната температура ще достигне 21-24 градуса. Вълнението на морето преди обяд ще е 3 бала, след пладне ще отслабне, в повечето райони до 2 бала.", "date": "2019.11.05", "title": "Вятърът утихва, термометрите ще показват до 25 градуса"}
{"url": "http://www.cross.bg/evropa-miliarda-dolara-1617255.html", "text": "/КРОСС/ Китайският телекомуникационен гигант Huawei очаква да достигне прага от 40 милиарда долара за снабдяване от Европа през идните пет години, за да компенсира забранения достъп до американски продукти, обяви пред Франс прес групата.\"През идните години ще се снабдяваме все повече и повече в Европа, като за пет години ще достигнем (разходи от - бел. ред.) 40 милиарда долара. Това е чудесна възможност за европейските компании\", заяви в интервю за АФП Ърнест Лин Чжан, президент за Западна Европа в Хуавей.Това е пряка последица от решението на Белия дом да забрани на американските компании да продават технологии на китайската група, която Вашингтон подозира в потенциален шпионаж в полза на Пекин.Решението не е без значение и за компании като Куалком (Qualcomm), Интел (Intel), Майкрън (Micron) или Гугъл (Google), тъй като Huawei харчеше над 10 милиарда долара годишно за полупроводници, резервни части и различни услуги за своите смартфони или мрежово оборудване.Вече не можем да се снабдяваме в САЩ, затова увеличаваме доставките от Китай, Япония и Европа, за да гарантираме, че производствените ни линии няма да бъдат прекъснати, добави Чжан.Забраната оказва слабо влияние върху предоставянето на 5 Джи (5G) оборудване, при което групата твърди, че не използва американски продукти.", "date": "2019.11.05", "title": "Huawei ще похарчи 40 милиарда долара в Европа"}
{"url": "http://www.cross.bg/ykraiina-peskov-kremul-1617259.html", "text": "/КРОСС/ Русия не възнамерява да се отказва от транзита на газ през Украйна, увери в телевизионно интервю говорителят на Кремъл Дмитрий Песков.Изявлението му беше по повод на състоялите се миналата седмица в Брюксел газови преговори между Русия, Украйна и Европейската комисия.В ефира на седмичното обзорно предаване \"Москва, Кремъл, Путин\" по руската държавна телевизия \"Русия 24\" Песков заяви:\"Трябва ли да се транзитира през Украйна? Разбира се, че трябва. Очевидно е, че трябва. Това е необходимо преди всичко на самата Украйна, защото ако няма транзит, газотранспортната система на Украйна просто ще се разпадне\".Дмитрий Песков припомни позицията на президента Владимир Путин, че за решаването на проблема с транзита през Украйна е необходимо първо да бъде прекратен търговският спор между компаниите \"Газпром\" и \"Нафтогаз Украйна\" в арбитражния съд в Стокхолм.Говорителят на Кремъл определи като много важно, но не жизнено важно дълго чаканото решение на Дания да позволи през териториалните ѝ води да преминат тръбите на газопровода \"Северен поток 2\".\"Проектът щеше да се състои и без това. Този проект не е някаква енергийна примка на шията на Европа. Това е изгоден за всички европейски страни търговски проект, който всъщност може да допринесе за енергийната сигурност и за диверсификацията на надеждните доставки на газ в Европа\", каза Песков.", "date": "2019.11.05", "title": "Русия не се отказва от транзита на газ през Украйна"}
{"url": "http://www.cross.bg/barselona-agilera-protesti-1617258.html", "text": "/КРОСС/ Няколко хиляди демонстранти протестираха днес срещу посещението на испанското кралско семейство в Барселона, столицата на автономния регион Каталуния, разтърсван от седмици от сепаратистки протести, предаде \"Ройтерс\".", "date": "2019.11.05", "title": "Испанският крал Фелипе е на посещение в Барселона, посрещнаха го протести (Снимки)"}
{"url": "http://www.cross.bg/trabant-kola-predi-1617256.html", "text": "/КРОСС/ Германският канцлер Ангела Меркел, обяви, че не е дочакала реда си за получаване на кола, защото Берлинската стена паднала преди нейният \"Трабант\" да бъде произведен от завода в град Цвикау, предаде ДПА.\"В ГДР моята поръчка за \"Трабант\" не можа да бъде изпълнена\", каза канцлерът пред работници в завод в същия град, който сега произвежда автомобили \"Фолксваген\".Цвикау в провинция Саксония е имал по времето на ГДР дългогодишни традиции в автомобилостроенето. Там са се произвеждали култовите източногермански автомобили, наричани \"Траби\" от почитателите им.В ГДР \"Трабантът\" бе много популярен, но заради плановата икономика хората често трябваше да чакат до 15 години, преди да си купят кола, отбелязва ДПА.", "date": "2019.11.05", "title": "Меркел не дочакала своя \"Трабант\""}
{"url": "http://www.cross.bg/choveka-kalta-horata-1617229.html", "text": "/КРОСС/ \"Аз не се обиждам на хората, а просто променям мнението си за тях. Можеш да извадиш човека от калта, но не бива да вадиш калта от човека. Той трябва да го направи сам.\"Омар Хаям", "date": "2019.11.05", "title": "Аз не се обиждам на хората"}
{"url": "http://www.cross.bg/apostol-episkop-pavel-1617230.html", "text": "/КРОСС/  е бил епископ на Неапол и Путеол (приморски град в средна Италия). Там той кръстил и довел до Христа мнозина. бил епископ на Филипопол (древен укрепен град в Тракия, днес в Източна Румелия, на река Марица)., за когото споменава апостол Павел във Второто послание към Тимотей (2Тим. 4:21), бил епископ в Рим след св.ап. Петър. за когото споменава апостол Павел в Посланието към Римляните (Рим. 16:23), казвайки: “Поздравява ви Гаий, мой и на цялата църква странноприемник”, бил епископ на Ефес след св. Тимотей., за когото споменава апостол Павел в същото послание (Рим. 16:15), казвайки: “Поздравете Филолога”, бил поставен от светия апостол Андрей Първозвани за епископ на Синона (град на южниото крайбрежие на Черно море).Светите апостоли, които прекарали екископското си служение в посочените градове, претърпели много премеждия и скърби заради благовестието, и след като научили и довели мнозина до Христа, отишли с мир при Господа.", "date": "2019.11.05", "title": "Св. апостоли Патров, Ерм, Лина, Гаий и Филолог"}
{"url": "http://www.cross.bg/tema-zhivo-dokato-1617245.html", "text": "/КРОСС/ Следизборни аритметики - Менда Стоянова, член на Изпълнителната комисия на ГЕРБ; Поглед вдясно: Трайчо Трайков - новозбраният кмет на столичния район Средец; Данните в избирателните списъци и броенето на вота - коментар на проф. Михаил Константинов; На живо от Варна: как може да бъде обезопасена спирката, на която пострадаха 4-ма души?; Тормоз. Кой и защо заплашва персонала на детска градина?; Пометени на спирка. На живо - за състоянието на пострадалите и причините за инцидента; Арест след брутално насилие над куче. Ще има ли наказани?; Продължава ли мечка да плува в хотелски басейн? На живо - каква ще е съдбата на животното?;Могат ли да източат банковата ни карта, докато е в джоба? И сметката ни да олекне докато сме в метрото или в магазина - проверка в „На твоя страна\"; Почивка, ама друг път. Или как ваканцията може да остане само на документи; След абсурда с отказана социална помощ - момче получи инвалидна количка; Размисли за вота от Северозапада. Следизборно с един от най-колоритните бивши кандидати; Имало едно време социализъм... Изложба събира знакови предмети от близкото ни минало; ", "date": "2019.11.05", "title": "Теми и гости в сутрешните блокове на телевизиите на 5 ноември"}
{"url": "http://www.cross.bg/chasa-provede-zasedanie-1617246.html", "text": "/КРОСС/ От 09.30 часа в централата на БЧК ще се проведе конференция на тема „Иновативни решения в грижите за възрастни хора\".От 10.30 часа в Министерството на здравеопазването (залата на 4 ет.) министърът на здравеопазването Кирил Ананиев ще даде официален старт на Националната информационна кампания в подкрепа на донорството и трансплантацията в България, която ще премине под мотото „Да! За живот!\".От 11.00 часа на „Дондуков\" 2 държавният глава Румен Радев ще проведе среща с министъра на външните работи на Чешката република Томаш Петричек.От 11.00 часа в галерия „Средец\" на Министерството на културата, министърът на културата Боил Банов ще отличи с почетни награди и знаци на Министерството на културата 41 дейци и институции по повод 1 ноември - Деня на народните будители.От 11.00 часа в зала „Проф. Марин Дринов\" на БАН, БАН ще присъди почетното звание „Доктор хонорис кауза\" на д-р Нат Гопалсвами.От  в Министерството на външните работи вицепремиерът и министър на външните работи Екатерина Захариева и министърът на външните работи на Чешката Република Томаш Петричек ще проведат среща на четири очи. В  ще започне пленарна среща между двете делегации. В  министрите ще направят изявление пред медиите.От 12.30 часа на ул. \"Г. С. Раковски\"-134 на 5-ти етаж, ще се проведе пресконференция на СДС по повод местните избори.От 13.00 часа на Метростанция \"Софийски университет\" - източен коридор, изход посока бул. \"Цар Освободител\", ще се състои откриване на четвъртото издание на проекта \"Поезия в метрото\".От 14.30 часа в Дирекцията на Прирореден парк „Витоша\" организира тържествено честване по случай 85-тата годишнина от създаването на Парка.От 18.00 часа в Националния археологически институт с музей при БАН вицепрезидентът Илияна Йотова ще участва в откриването на изложбата „До портите на княжеския двор.Съкровища от Велики Преслав\".От 19.30 часа в зала „България\" ще се състои концерт на Людмил Ангелов от неговия нов клавирен интеграл „Людмил Ангелов свири Шопен\".От 13.30 часа новият Общинския съвет ще проведе своето първо заседание в залата си.От 17.30 часа в ОМЦ ще се проведе среща - дискусия по въпросите на ранното детско развитие и възможността за интердисциплинарни действия за подкрепа на родителите да бъдат първите и най-важните учители на своите деца.От 15.00 часа ще се проведе заседание на Областната администрация.От 10.00 часа в залата на читалище „Нов живот\" ще се проведе първото заседание на новия Общински съвет.От 10.30 часа в офиса на областната структура на ГЕРБ ще се проведе пресконференция по повод резултатите от местните избори.От 11.00 часа в кабинета на Антония Роглева, изпълняваща функцията председател на Окръжния съд, III етаж, стая №316, ще се проведе пресконференция по повод отбелязването на 140 години от основаването на Окръжния и Районния съд.От 12.00 часа ПП ГЕРБ - Смолян ще даде пресконференция в офиса на партията.От 14.00 часа в зала \"Марица\" ще се проведе заседание на областната комисия във връзка с готовността за предстоящия зимен сезон.От 10.00 часа в зала 2 на Областната администрация ще се проведе редовното седмично заседание на Областната епизоотична комисия. ", "date": "2019.11.05", "title": "Предстоящи събития в страната за 5 ноември"}
{"url": "http://www.cross.bg/voiina-prezident-pobezhdava-1617231.html", "text": "/КРОСС/  - Открит е Констанцки събор на Римокатолическата църква, който слага край на Папската схизма. - Осуетен е опит за атентат срещу Камарата на лордовете и краля на Англия и Шотландия Джеймс I. - Седемгодишната война: Фридрих II побеждава обединените армии на Франция и Свещената римска империя. - Сръбско-българската война: Започва Битката при Сливница.- Джордж Селдън получава първия американски патент за автомобил. - Удроу Уилсън е избран за двадесет и осми президент на САЩ. - Великобритания анексира Кипър и заедно с Франция започва военни действия срещу Османската империя. - Първата световна война: Великобритания окупира Кипър. - Първата световна война: Германия и Австро-Унгария подписват акт за създаване на Регентско полско кралство. - Франклин Рузвелт е избран за трети мандат като президент на САЩ. - Колумбия е приета за член на ООН. - Открит е металургичният комбинат Кремиковци. - Ричард Никсън побеждава на президентските избори в САЩ. - Аятоллах Хомейни обявява САЩ за „великия сатана\". - Акио Морита оповестява оттеглянето си от ръководството на Sony. - Космическият апарат Галилео се сближава само на 160 километра с естествения спътник Амалтея и отклонението, оказано върху траекторията на апарата, е измерено с цел точно установяване на масата на спътника. - Бившия иракски диктатор Саддам Хюсеин е осъден на смърт чрез обесване за престъпления срещу човечеството. - Барак Обама става президент на САЩ. ", "date": "2019.11.05", "title": "5 ноември в историята"}
{"url": "http://www.cross.bg/rodeni-na-noemvri-1617247.html", "text": "/КРОСС/ , лекар;, бизнесмен, бивш зам.-министър на вътрешните работи;, певец;, театровед, културолог;, кмет на Монтана; ", "date": "2019.11.05", "title": "Родени на 5 ноември"}
{"url": "http://www.cross.bg/borisov-krysev-svideteli-1617305.html", "text": "/КРОСС/ Главният архитект на София арх. Здравко Здравков и изпълнителният директор на столичния \"Метрополитен\" Стоян Братоев ще бъдат призовани за разпит като свидетели по делото срещу бившия зам.-кмет в Столична община Евгени Крусев. Двамата, както и още свидетели бяха допуснати по искане на адвоката на Крусев – Менко Менков.Защитникът обясни, че те не са били разпитвани по време на разследването, тъй като прокуратурата е отказала. Според адвоката са важни показанията на всички 29 участници в общинския експертен съвет по устройство на територията.По думите на Менков те са дали становището по промяна на проекта за ремонта на ул. \"Граф Игнатиев\" по съответния законен ред. Здравков и Братоев са членове на експертния съвет и пред съда да бъдат разпитани като такива.По делото днес показания дадоха няколко свидетели от \"Столичен електротранспорт\". Инж. Асен Тасев обясни, че релсовият път по улицата е \"най-добрият, който е правен на територията на София за последните 30 години\".Първият проектант на релсовия път по \"Графа\" Румен Борисов има договор с фирма за доставка на релси и виброизолационна подложка, твърди адвокат Менков. Борисов е основният свидетел на прокуратурата. Именно по неговия проект първо трябва да се сложи определен вид подложка, но в последствие проектът е променен по време на започналия вече ремонт.Още преди да бъде обвинен и да подаде оставка Крусев обясни, че проектът на Борисов не бил добър и освен вида на подложката били направени и други промени като вида на релсите.\"Борисов е представил писмо на настоящия съдебен състав, че е имал договор с доставчика на релсите и че е получил около 40 хил. лв. за тая работа. Тоест предлагам ви да сложите релсите на този, с който имам отношения, за да изкарам пари от това. Най-просто казано. С фирмата е имал договор, ако бъде посочена, а той я сочи като проектант, те ще му платят пари. И това се е случило многократно. Не само с тази фирма, а и с фирмата-доставчик на подложката. Освен всичко друго, за доставчика на подложката, официален представител е била фирма, която е собственост на сина на г-н Борисов\", твърди защитникът.Според обвинението в периода от 27 юни 2018 г. до 5 декември 2018 г. в качеството си на длъжностно лице, заемащо отговорно служебно положение, Евгени Крусев е нарушил служебните си задължения по Закона за обществените поръчки, както и задълженията, възложени му със заповед на кмета.Прокуратурата твърди, че е предприел действия за съществено изменение на сключения договор с \"Джи Пи груп\" АД за обществена поръчка и така набавил облага за фирмата, а Столичната община била ощетена с 919 863.55 лв., пише в обвинението.", "date": "2019.11.05", "title": "Съдът вика за разпит главния архитект на София за ремонта на \"Графа\""}
{"url": "http://www.cross.bg/infpactpytypa-oiito-vlue-1617303.html", "text": "/КРОСС/ Cлeд ĸaтo гoдини нapeд aдминиcтpaциятa нa Tpъмп ĸpитиĸyвaшe ĸитaйcĸия инфpacтpyĸтypeн пpoeĸт \"Πътя нa ĸoпpинaтa\" (Веlt аnd Rоаd Іnіtіаtіvе), ĸoйтo бeшe oпpeдeлeн ĸaтo \"дългoв ĸaпaн\" и cтpaнитe пo cвeтa бяxa нacъpчaвaни дa oтĸaзвaт нa Kитaй дa cтpoи инфpacтpyĸтypa, ceгa CAЩ влизa в пpяĸa ĸoнĸypeнция c тoвa нaчинaниe, пpeдaдe Zеrо Неdgе.Cнoщи бългapcĸo вpeмe aмepиĸaнcĸaтa пpaвитeлcтвeнa ĸoмпaния Оvеrѕеаѕ Рrіvаtе Іnvеѕtmеnt Соrроrаtіоn (ОРІС), aвcтpaлийcĸaтa Dераrtmеnt оf Fоrеіgn Аffаіrѕ аnd Тrаdе (DFАТ) и япoнcĸaтa Ваnk fоr Іntеrnаtіоnаl Соореrаtіоn (ЈВІС) oбявиxa пpoeĸтa Вluе Dоt Nеtwоrk. Инициaтивaтa щe ce зaнимaвa c \"ycтoйчивo изгpaждaнe нa инфpacтpyĸтypa в Индo-Tиxooĸeaнcĸия peгиoн и пo цeлия cвят\", ce пocoчвa oт caмoтo пpeccъoбщeниe oт ОРІС, ĸoитo ca вoдeщaтa opгaнизaция в пpoeĸтa.Инициaтивaтa, чийтo cтapт бeшe oбявeн в Бaнĸoĸ, щe \"oбeдини пpaвитeлcтвaтa, чacтния ceĸтop и гpaждaнcĸoтo oбщecтвo зa пpoмoтиpaнe нa виcoĸoĸaчecтвeнитe и дoвepeни cтaндapти зa глoбaлнo paзвитиe нa инфpacтpyĸтypaтa в eднa oтвopeнa и пpиeмaщa мpeжa\", пocoчвaт oт ОРІС нa caйтa cи. Вluе Dоt Nеtwоrk щe oцeнявa и cepтифициpa нoминиpaни инфpacтpyĸтypни пpoeĸти въз ocнoвa нa тяxнoтo cпaзвaнe нa oбщoпpиeти пpинципи и cтaндapти, ĸoнĸpeтизиpaт oт дъpжaвнaтa ĸoмпaния. Cлeд ĸaтo тpитe инcтитyции зaд инициaтивaтa cъcтaвят плaн зa нeйнoтo paзвитиe, ĸъм нeгo щe бъдaт пoĸaнeни дъpжaви и чacтни инфpacтpyĸтypни ĸoмпaнии.Πo дyмитe нa opгaнизaциятa cъздaвaнeтo нa ĸpитичнa инфpacтpyĸтypa oт cтpaнa нa чacтния ceĸтop oт peшaвaщo знaчeниe зa иĸoнoмичecĸoтo paзвитиe. \"Чpeз Вluе Dоt Nеtwоrk, CAЩ e гopдa дa ce пpиcъeдини ĸъм cтpaтeгичecĸи cи пapтньopи, зa дa oтĸлючи cилaтa нa ĸaчecтвeнaтa инфpacтpyĸтypa зa пoдпoмaгaнe нa бeзпpeцeдeнтни възмoжнocти, пpoгpec и cтaбилнocт.\"\"Bcяĸa cиня тoчĸa щe e пyнĸт нa ĸapтaтa, ĸoйтo щe пpeдocтaвя нa ĸoмпaниитe възмoжнocт дa oпepиpaт cигypнo, aĸo ce интepecyвaт oт ycтoйчиви инфpacтpyĸтypни пpoeĸти\", ĸoмeнтиpa ceĸpeтapят пo тъpгoвиятa нa CAЩ Уилбъp Poc пpeд Fіnаnсіаl Тіmеѕ. \"Цeлтa e дa пoĸaжeм, чe cмe cepиoзни пo oтнoшeниe нa ycтoйчивocттa нa пpoeĸтитe.\"Индeĸcът нa cилитe в Aзия, paзpaбoтвaн oт Lоwrу Іnѕtіtutе, пoĸaзвa, чe CAЩ вce oщe e вoдeщaтa cилa нa ĸoнтинeнтa, нo ce нaблюдaвaт cигнaли, чe Kитaй бъpзo нaвaĸcвa и мoжe дa ce пpeвъpнe в лидep в paмĸитe нa cлeдвaщoтo дeceтилeтиe. Bepoятнo тoвa e чacт oт пpичинитe зa зaпoчвaнeтo нa Вluе Dоt Nеtwоrk, ĸoйтo тpябвa дa измecти \"Πътя нa ĸoпpинaтa\".Poлятa нa Baшингтoн пpeз пocлeднитe дeceт гoдини ce пoнижaвaшe пocтeпeннo, нo тoзи пpoцec бeшe ycĸopeн oт \"Πътя нa ĸoпpинaтa\", ĸoйтo oбxвaщa 152 дъpжaви в Aзия, Eвpoпa, Aфpиĸa, Близĸия изтoĸ и Aмepиĸитe. ", "date": "2019.11.05", "title": "САЩ влиза в пряка конкуренция с китайския „Път на коприната“"}
{"url": "http://www.cross.bg/ezik-ryskiya-pytin-1617317.html", "text": "/КРОСС/ Президентът на Русия Владимир Путин е обезпокоен от войната, който \"пещерни русофоби\" в много страни са обявили на руския език, съобщава ТАСС, цитиран от Епицентър.БГ\"Сблъскваме се с опити изкуствено, искам да подчертая - именно изкуствено, често безцеремонно да се опитват да ограничат пространството на руския език в света, да го изтикат към периферията\", заяви държавният глава на заседание на Съвета по руския език.\"Война на руския език са обявили не само пещерни русофоби, а и маргинали от всякакъв вид работят активно и агресивно, агресивни националисти, и, за съжаление, в някои страни това става напълно официална държавна политика\", отбеляза Путин.Според него зад такъв тип политика стоят \"все същият натиск, откровено нарушаване правата на човека, в това число правото на роден език, на култура и историческа памет\".\"Върху нас, върху нашата страна лежи огромната отговорност за опазване, развитие и разпространение на руския език, на руската литература\", категоричен е президентът.По думите на държавния глава усъвършенстването на нормите на руския език не трябва да води до вулгарно опростяване на пунктуацията и правописа.\"Усъвършенстването на езиковите норми не трябва да означава някакви революционни изменения. То трябва да потвърди онези норми, които правят нащия език толкова ярък и изразителен, един от най-стройните, образни и красиви езици\", подчерта Путин.Президентът постави две задачи по опазването на руския език по света.\"Първата е необходимостта да се осигури достойно ниво на знания, на обща грамотност на гражданите на Русия и по този начин да осигури глобалната конкурентноспособност и атрактивност на руския език като съвременно, живо и динамично развиващо се средство за общуване. Втората - да се реализира действена система за подкрепа на руската езикова среда зад граница, в информационната, образователната, в хуманитарната сфери\", заяви държавният глава.Той припомни, че в последните години и направено много по този въпрос, като отбеляза, че е приета концепция за преподанаването на руски език и литература в Русия, както и концепция за държавно подпомагане и разпространение на руския език зад граница.\"Темите, свързани с руския език, са важни както за страната като цяло, така и за отделния гражданин, за сънародниците ни и за още милиони хора по света, които говорят руски език, използват го в работата си. Уникално богатият, многообразен и многостранен руски език е несъмнена част от световното културно наследство, но главна беше и си остава значимостта му за нашата страна, за Русия, където той е основа на духовно-историческата общност на десетки самобитни култури и народи, в огромна степен осигурява суверенитета, единството и идентичността на руската нация\", категоричен бе Владимир Путин. ", "date": "2019.11.05", "title": "Путин: Пещерни русофоби обявиха война на руския език по цял свят"}
