{"url": "http://www.cross.bg/danni-zakon-ofisi-1586040.html", "text": "/КРОСС/ Виетнам се подготвя да въведе в действие нов закон за киберсигурността, който изисква от световните технологични компании да създават свои местни офиси и да съхраняват данни на местно ниво - независимо от молбите на Facebook, Google и други големи фирми да не въвежда такава норма, сочи правителствен документ, за който съобщава Ройтерс, цитирана от technews.bg.Виетнамските депутати одобриха новия закон през юни. Те отхвърлиха възраженията от страна на бизнес-общността, правозащитните групи и западните правителства, включително това на САЩ. Въпросните организации заявиха, че мярката ще подкопае икономическото развитие, дигиталните иновации и допълнително ще потисне политическото напрежение.Google, Facebook и повечето други големи технологични компании се надяваха, че проектонаредбите за прилагането на закона ще смекчат разпоредбите, които ИТ гигантите смятат за най-нежелателни. Тези надежди обаче едва ли ще се реализират. Според документа, ИТ компаниите или ще влязат в конфронтация относно спазването на новата норма, или ще напуснат страната.Новото проекторешение изисква компаниите, които предоставят набор от услуги, включително електронна поща, социални медии, видео, обмен на съобщения, е-банкиране и електронна търговия, да създават свои офиси във Виетнам, ако събират, анализират или обработват лични потребителски данни.Дружествата също така ще трябва да съхраняват широк спектър от потребителски данни - вариращи от финансови отчети и биометрични данни до информация за етническа принадлежност и политически възгледи - в границите на Виетнам.Facebook и Google, които са масово използвани в страната, нямат местни офиси, нито локални центрове за съхранение на данни. Те се възпротивиха на въпросното изискване за \"локализация\".Говори се и за други части от новия закон, които \"укрепват правомощията на правителствените онлайн полицейски служби\". Налице са притеснения, че така новият закон ще улесни органите да изземват данни за клиентите и ще застраши местните служители с арести.", "date": "2018.10.11", "title": "Виетнам притиска ИТ гигантите със закон"}
{"url": "http://www.cross.bg/selena-gomes-klinika-1586025.html", "text": "/КРОСС/ Певицата Селена Гомес е постъпила в психиатрична клиника заради емоционален срив, съобщава БГНЕС.Според съобщения в медиите 26-годишната звезда е настанена в болница през септември. Гомес била притеснена от информация за намаляване на броя на левкоцитите в тялото й.Медии твърдят, че Селена поискала да напусне медицинската институция, но лекарите отказали и я прехвърлили в психиатрично отделение.Селена страда от системен лупус еритематозус (автоимунно заболяване, което може да засегне всеки орган в тялото). През 2017 г. певицата претърпя бъбречна трансплантация.", "date": "2018.10.11", "title": "Селена Гомес постъпи в психиатрична клиника"}
{"url": "http://www.cross.bg/nikolova-proekti-razvitie-1586034.html", "text": "/КРОСС/ До 2020 г. над 80% от съществуващата образователна инфраструктура в страната, включваща детски ясли и градини, училища, гимназии и университети ще бъде изцяло обновена. За тази цел се инвестират над 624 млн. лв. по Оперативна програма „Региони в растеж“ 2014-2020 г.                         Това каза в Казанлък заместник-министърът на регионалното развитие и благоустройството и ръководител на управляващия орган на европейската програма Деница Николова. Заедно със заместник-кмета на община Казанлък Цветолина Симеонова тя откри обновената детска градина „Слънце“. Детското заведение е построено преди 30 години и оттогава не е ремонтирано. Градината е напълно реновирана и обзаведена с нови мебели, включително и нова кухня,  по проект „Обновяване на образователна инфраструктура в Община Казанлък“ на стойност над 9,5 млн. лв., осигурени от ОП „Региони в растеж“ 2014-2020 г. По него се ремонтират общо осем образователни институции в Казанлък – 3 детски градини и пет училища.  Освен сградата са ремонтирани дворното пространство, в което са направени нови спортни площадки и атракциони, включително стадион с атлетическа писта. Подменена е и системата за отопление, създадени са нови зелени и цветни зони.   Зам.-министър Николова подчерта, че образованието е основен приоритет на правителството и в тази връзка се прави много. „Целта ни е децата да получават по-добро образование  и грижи, а преподавателите да работят в по-качествена среда.  Вече виждаме ефекта от усилията на правителството, местна власт и изпълнителите и надявам се, той се  цени от всеки, защото така се променя и стандарта на живот в населените места“, отбеляза тя.В Казанлък заместник-министърът инспектира и реконструираното междублоково пространство в кв. „Изток“, част от дейностите по Проект „Обновяване на градската среда в град Казанлък“,  финансиран по Оперативна програма „Региони в растеж“ 2014-2020 г., по който в града се влагат над 5,6 млн. лв. Той включва  реконструкция и рехабилитация на четири улици и прилежащите им тротоари  и възстановяване на две междублокови пространства. Зам.-министърът провери облагородените градски пространства, новите кътове за отдих и игра, детски площадки, фитнес съоръжения и площадки за спортни дейности.                         В подбалканския град зам.-министър Деница Николова проведе информационен ден за популяризиране на инвестициите в туризма и градската среда, предоставяни чрез финансови инструменти по Оперативна програма „Региони в растеж“ 2014-2020 г.  Във форума участваха представители на министерствата на туризма, културата, регионалното развитие и благоустройството и фонд посредника, финансиращ проекти. Към информационната кампания имаше широк обществен интерес, а присъстващите се запознаха с възможностите за реализация на проекти за развитие на туризма и подобряване на градската среда.Зам.-министър Николова обясни, че за  Южна България предоставеният финансов ресурс е в размер на 220,5 млн. лв., от които 135,5 млн. лв. са от ОПРР 2014-2020 и 85 млн. лв. съфинансиране от обединението-ДЗЗД „Фонд за устойчиви градове“, което включва ОББ, Фонд ФЛАГ, Фонд за устойчиво градско развитие и Българска консултантска организация. „Инвестициите в туристически забележителности и обекти - културни ценности с национално и световно значение могат да се финансират само с финансови инструменти, като има възможност някои проекти да получат и частично безвъзмездна помощ.Целта е да стимулираме частни инвеститори, неправителствен сектор, граждански организации,  които имат желание да се включат в проекти за развитие на туристически обекти. Например – обновяване на крепости и манастири, които да привличат повече туристи, а същевременно да стимулират бизнеса чрез направата на настанителна база, заведения за хранене, места за продажба на сувенири и др. Всички обекти от национално и световно значение, включени в списъка на Министерството на културата“, каза Николова. ", "date": "2018.10.11", "title": " Деница Николова: До 2020 г. ще обновим над 80% от образователната инфраструктура в страната"}
{"url": "http://www.cross.bg/severin-tzele-maiika-1586038.html", "text": "/КРОСС/ На втора инстанция в германския град Целе гледат мярката за неотклонение на Северин Красимиров, заподозреният за убийството на журналистката от Русе – Виктория Маринова.Близките на Северин са наясно с обвиненията към него, той лично им е разказал за престъплението. По думите на неговата майка той е отишъл, за да я види и да й каже, че има намерение да се предаде.Майката твърди, че Северин има психически отклонения и не е добре психически. Тя потвърди, че Северин е употребил голямо количество алкохол преди да извърши престъплението. „Майко аз убих човек, дойдох само да ви видя, ще се предавам”, това били думите на Северин. Според нея той съжалявал, че детето на Виктория остава без майка.Съдът в германския град Целе гледа мярката за неотклонение на задържания Северин Красимиров.Магистратите решават дали има достатъчно основнаия той да бъде предаден на българските власти.За 21-годишния мъж има  европейска заповед за арест. От прокуратурата в Целе коментираха за bTV, че Северин е дал съгласие да бъде върнат в България.Обвиняемият е дал съгласие да бъде екстрадиран и няма възражения срещу връщането му. Затова може да се очаква бързо решението за екстрадиция.Заподозреният е дал показания, подробностите са в протокола от разпита му. В момента той се намира в германски арест, обясни Бернд Колкмайер.Решението на съда ще бъде предадено на прокуратурата. Екстрадиция по опростената процедура се очаква да приключи до 10 дни.", "date": "2018.10.11", "title": "Майката на Северин: Той искаше да се предаде"}
{"url": "http://www.cross.bg/godina-byudzheta-tazi-1586042.html", "text": "/КРОСС/ Румънското правителство одобри план за постепенно удвояване на пенсиите до 2022 година, предаде Франс прес, цитирана от БНР.Той предвижда това перо на бюджета тогава да възлиза на 30 милиарда евро. За сравнение тази година за пенсии са предвидени 13 милиарда. Пенсионерите в северната ни съседка сега са 5 милиона и 200 хиляди души. Средната пенсия в момента е 240 евро на месец.Министърът на труда Лия Олгуца Василеску заяви, че няма да се въвеждат нови данъци за набавяне на необходимите средства в бюджета. Според нея те ще станат налични от редовното увеличение на брутния вътрешен продукт.През миналата година Румъния регистрира рекорден икономически растеж от 6.9 процента, стимулиран от потреблението на домакинствата на фона на увеличения на заплатите и намаления на данъците. За тази година е планиран ръст от 5.5 на сто и а за следващата - 5.7.", "date": "2018.10.11", "title": "В Румъния удвояват пенсиите до 2022 година"}
{"url": "http://www.cross.bg/virysi-neandertaltzite-sapiens-1586039.html", "text": "/КРОСС/ Гени, които Хомо сапиенс придобил от неандерталци, са му осигурили първата защита срещу вируси, съобщава сайтът Физ.орг като цитира учени от Станфордския университет в Калифорния.Известно е, че 2 процента от геномите на европейци и азиатци съдържат неандерталска ДНК. Това свидетелства за кръстосване между двата вида.Първите контакти между тях вероятно са станали преди около 100 хиляди години, когато Хомо сапиенс напуснал Африка. По онова време неандерталците живеели извън пределите на Африка от хиляди години и имунната им система била добре приспособена към вирусите в Европа и Азия.Учените анализирали нуклеотидната последователност на над 4500 човешки гена, свързани със защитата срещу вируси, като потърсили съвпадение с фрагменти ДНК у неандерталците. Били открити 152 участъка от ДНК, които присъстват в геномите на двата вида.Специалистите констатирали, че протеини, които се кодират от унаследени от неандерталците гени, могат да взаимодействат с РНК-съдържащи вируси, като ХИВ, грипни вируси и вируса на хепатит С. Специфична ДНК дала възможност за противопоставяне на инфекциозни агенти, когато Хомо сапиенс напуснал Африка и започнал да колонизира Евразия.", "date": "2018.10.11", "title": "Откриха неандерталски черти у съвременните хора"}
{"url": "http://www.cross.bg/chasa-zrenieto-problem-1586023.html", "text": "/КРОСС/71% от българите на възраст между 20 и 45 г. посещават очен лекар само при проблем. Това сочат резултати от представено изследване за грижите, които полагаме за очите си в Световния ден на зрението. Проучването е реализирано от агенция \"Маркет линкс\" през юли 2018 г.18% от населението в активна възраст у нас посещава офталмологведнъж годишно, а 5 на сто твърдят, че . “Подобна е статистиката за грижите за зрението и в световен мащаб и видимо, България не прави изключение от практикатаЧлен на Европейската и Американската Академия по Офталмология. Около 1/3 от анкетираните предпазват очите си, носейки качествени слънчеви очила със защитни филтри. Един на четирима ползва филтри за защита от екранни лъчения. 9% накапват изкуствени сълзи. Всеки пети българин прекарва между 4 и 6 часа пред телефон или компютър, а всеки четвърти българин прекарва поне по 2 часа дневно. Най-много време се застояваме пред дигиталните устройства в почивните дни. 37% посвещават 4 часа от времето си през уикенда в тази дейност, а 27% - около 8 часа. “Човек не е устроен да прекарва толкова време пред екрана. Препоръката ми като офталмолог е на всеки 15 минути да отмествате поглед от монитора, а на всеки час да се разтъпчете”, посъветва д-р Иво Боршуков.Според него няма категорични доказателства, че синия екран е вреден, но последните американски проучвания сочат, че повече от 2 часа на ден пред монитора не е препоръчително за децата. “В съвременния свят не можем да избегнем електронните устройства, но децата трябва да се научат как да работят с тях по правилния начин”, допълни д-р Боршуков. Почти една трета от анкетираните (29%)споделят, че имат проблеми със зрението, като най-честите оплаквания са свързани с  (56%),  (41%) и далекогледство (21%), познати като грешки в оптиката на окото. Възможността за премахване на диоптрите чрез най-съвременния метод - лазерна корекция, е популярно сред българското население. 27% са се , а 78 на сто са чували за този метод за сваляне на очилата или лещите, независимо дали имат или не проблем със зрението. , “Най-голямото предимство на метода е, че е безконтактен, бърз и безболезнен. ", "date": "2018.10.11", "title": "71% от българите стигат до очен лекар само при проблем"}
{"url": "http://www.cross.bg/plantatziya-marihyana-kanabis-1586026.html", "text": "/КРОСС/ Криминалисти от Областната дирекция на МВР-Шумен разкриха плантация за канабис, отглеждан от 32-годишен ветеринарен лекар и инспектор в Българската агенция за безопасност на храните (БАБХ).В частен дом в кв. „Дивдядово“ са открити 80 кг стебла и листа марихуана в процес на сушене. Намерено е също и количество суха маса.Имотът е собственост на инспектора, който сам отвел  полицейските служители в дома си. Разказал, че е засадил и отглежда за собствена употреба марихуана в гориста местност край преславско село Янково, съобщава .Оттам са иззети са 51 растения марихуана, които впечатлили разследващите с размера си - около 4 м.", "date": "2018.10.11", "title": "Инспектор от БАБХ отглеждал плантация с канабис"}
{"url": "http://www.cross.bg/organizatziya-patzientska-ninova-1586024.html", "text": "/КРОСС/ \"С Националната пациентска организация се обединихме около нашето предложение- в здравеопазването да няма търговия, лечебните заведения да не са търговски дружества и ако искат да ползват обществен ресурс, да бъдат пререгистрирани по Закона за лечебните заведения. Тези, които искат да останат търговски дружества, може да се намери частен механизъм за финансиране\". Това заяви лидерът на БСП Корнелия Нинова след среща с ръководството на организация. Тя обясни, че по време на срещата са обсъдени много въпроси- като по част от тях е постигнато съгласие.  \"Единодушни сме и по отношение на намаляването на ДДС за лекарствата, като начин за намаляване на цената за крайния потребител.  Имаме висока степен на съгласие за регионално разпределение на здравната система\", каза тя и допълни, че става въпрос за предложението на левицата за създаване на регионални структури.Корнелия Нинова подчерта, че левицата е срещнала подкрепа и по отношение на заплащането на лекарския труд - да се намери начин за реално остойностяване на труда на лекарите и да се намери механизъм да се определят заплатите според квалификацията, опита и други критерии.  \"Обща е и тревогата ни, че от досегашния модел, като чели най-много страдат пациентите. Именно тях трябва поставим в центъра на вниманието, когато обсъждаме новите реформи, така че те да бъдат хората, които ще получат достъп до здравеопазване, което е качествено и бързо\", каза още Корнелия Нинова. Тя бе категорична, че не може да товариш работниците с нова задължителна застраховка, а правителството да не плаща за администрацията, децата и пенсионерите, каквото е изискването на закона сега.    \"Настоящият здравен модел е изчерпан и не функционира по начина, по който очакваме. Предложената от министър Ананиев реформа не става\". Това каза председателят на Националната пациентска организация д-р Станимир Хасърджиев. Той добави, че  този модел е причина за всички изкривявания в здравната система - раздутата болнична помощ в големите градове, неравенствата по регионите и това, че за да оцелее една болница, трябва да прави повече търговия, отколкото медицина. \"В  това отношение имаме пълно единомислие и считаме, че здравеопазването се нуждае от нов обществен и политически консенсус, нов обществен договор и дългосрочна визия за следващите 20 години\", коментира той.  Хасърджиев добави, че този договор трябва да гарантира няколко неща в системата. \"На първо място тя трябва да бъде солидарна и всички, които са здрави и работят, трябва да плащат своите осигуровки, съразмерно с доходите си, за да могат, когато се разболеят, да получат необходимото лечение. Искаме българският гражданин да бъде лекуван по европейските правила, максимално бързо и качествено, а  не да минава от болница в болница и от пътека в пътека\", отбеляза председателят на Националната пациентска организация. ", "date": "2018.10.11", "title": "Нинова: С Националната пациентска организация се обединихме - болниците да не са търговски дружества"}
{"url": "http://www.cross.bg/dobro-korab-ryskiya-1586027.html", "text": "/КРОСС/ Космонавтите Алексей Овчинин и Ник Хейг, които се приземиха аварийно в Казахстан след неуспешния старт на руския космически кораб „Союз“, ще бъдат транспортирани в Москва за медицински прегледи, съобщава ТАСС.Анонимен източник е съобщил, че състоянието на двамата не е съвсем добро, но без да дава подробности.От руския Централен военен окръг заявиха, че Овчинин и Хейг са прегледени от медици, които са намерили състоянието им за добро.Двамата са извадени от аварийната капсула с помощта на специализирана техника.Двигателите на втората степен на ракетата „Сююз“, която трябваше да достигне до Международната космическа станция в 17:45 часа, изключиха около 2 минути след излитането от космодрума в Байконур в 12 часа московско (съвпада с българското време). В резултат космическият кораб се е разделил на отсеци и се е активирал парашутът.Според РИА „Новости“ космонавтите са били подложени на огромно претоварване – 6 G.Капсулата се приземи на казахстанска територия и на мястото бяха изпратени спасителни екипи.", "date": "2018.10.11", "title": "ТАСС: Състоянието на двамата космонавти от „Союз“ не е съвсем добро"}
{"url": "http://www.cross.bg/krymovgrad-hotel-zaradi-1586028.html", "text": "/КРОСС/ 20 души бяха евакуирани заради пожар в хотел в Крумовград. Огънят е избухнал снощи след късо съединение в електрическата инсталация. Изгорели са два бойлера и кабели, нанесени са поражения и на около 20 квадратни метра стени, съобщава радио Хоризонт.Няма пострадали, съобщиха от полицията. В загасяването на пожара са участвали трима огнеборци от службата в Крумовград.", "date": "2018.10.11", "title": "Евакуираха 20 души заради пожар в хотел в Крумовград"}
{"url": "http://www.cross.bg/sdvr-nikolaii-nikolov-1586031.html", "text": "/КРОСС/ Ако кметът не спази обещанието си, ще организирам нова кампания, този път през социалните мрежи и с помощта на медиите, заяви общинският съветник от БСП Очаквам кметът Йорданка Фандъкова да удържи на обещанието си и до седмица да организира среща с представители на СДВР, за да потърсим заедно решение на проблема с присъствието на травестити и хамали на централния столичен булевард \"Христо Ботев\" и на площад \"Македония\". Това заяви общинският съветник от БСП Николай Николов по време на сесията на СОС днес. Както е известно, преди около месец той входира питане, придружено с подписка, която събира през август. В нея срещу присъствието на травестити и хамали на бул. \"Христо Ботев\" и площад \"Македония\" се подписаха 1031 граждани, живеещи в района. На сесията днес Николай Николов получи отговор на питането си. \"Категорично не съм доволен от отговора на кмета. Госпожа Фандъкова опитва да прехвърли топката на СДВР. За мен това не е нищо ново. Досега институциите точно това правеха и по тази причина няма и решение на проблема, коментира Николай Николов. - Затова бях принуден да направя подписка през август. Но аз няма да се откажа и ще продължа да търся начин за разрешаване на проблема. Надявам се кметът да спази обещанието си и наистина да организира среща с представители на СДВР, за да помислим какви мерки може да бъдат взети. Аз вече съм готов с предложения, които може да обсъдим. В противен случай ще направя нова кампания. Всеки ден ще минавам и ще снимам травеститите и хамалите по бул. \"Христо Ботев\" и площад \"Македония\" и ще поствам снимките в социалните мрежи като ще тагвам кмета Фандъкова и СДВР\". Според Николай Николов, СДВР може да прави акции с цивилни полицаи, които да залавят нарушителите в района. \"Две-три такива акции на седмица биха били достатъчни, за да се разреши този проблем по най-бързия начин, смята общинският съветник от БСП. - Срамно е в европейска столица, която доскоро беше и председател на ЕС, на 10 метра от една от най-красивите сгради в града Министерство на земеделието и буквално под носа на СДВР да цари такова беззаконие и престъпност. А самите представители на СДВР да си затварят очите и да твърдят, че такова нещо няма\". ", "date": "2018.10.11", "title": "Николай Николов: Чакам до седмица Фандъкова да организира среща със СДВР за хамалите на \"Македония\""}
{"url": "http://www.cross.bg/putya-veliko-turnovo-1586029.html", "text": "/КРОСС/ Два тира и пътнически бус катастрофираха на пътя Русе – Велико Търново. Инцидентът е станал около 14:00 часа близо до село Поликраище, съобщава .Няма тежко ранени. Леко пострадал е шофьорът на единия тир, който е румънски гражданин.Причина за инцидента най-вероятно е мокър път. В момента отсечката е затворена и се опесъчава. ", "date": "2018.10.11", "title": "Тежка катастрофа между пътнически бус и два тира на пътя Русе - Велико Търново"}
{"url": "http://www.cross.bg/mihaiilov-zayavi-seriozni-1586030.html", "text": "/КРОСС/ \"Изключително важно е, след провеждане на парламентарните избори през 2019 г, Европейският парламент да определи насочеността на своята проевропейска политика\", това заяви народният представител от ПГ на \"БСП за България\"  Георги Михайлов по време на срещата на социалистическите и демократическите партии, проведена в рамките на Европредседателството във Виена.По думите му извън проблемите на външната имиграцията, които за момента не са толкова остри, съществуват много сериозни проблеми  в областта на образованието, здравеопазването, социалната сфера.\"Сегашната ситуация се характеризира с висока вътрешна миграция - в последните 30 години, 25 милиона източноевропейцки са се преселили в Западна Европа\", заяви проф. Михайлов.По думите му това довежда до състояние на сериозен дисбаланс в различните региони на ЕС - в западната част намалява средната класа и доходите не се повишават съществено, а в източната част на Европа се обезлюдяват огромни територии и държавността практически се дезинтегрира, a страните са изправени пред сериозни демографски проблеми.\"Всичко това налага, в контекста на  сигурността в ЕС, сериозно да бъдат обсъдени всички сфери на социалните политики, каквито са- образование, здравеопазване, пенсионна политика\", заключи проф. Георги Михайлов.", "date": "2018.10.11", "title": "Проф. Михайлов във Виена: В контекста на сигурността в ЕС, трябва да се обсъдят социалните политики"}
{"url": "http://www.cross.bg/byrgas-plyvni-plyvtzi-1586033.html", "text": "/КРОСС/ Наред с традициите в плувните спортове, Бургас вече има и прекрасен нов покрит басейн. През октомври и ноември в него ще се проведат два мащабни турнира. Нека подкрепим нашите състезатели и се представим на ниво като активна публика!Първият от двата големи плувни турнира започва утре, петък. От 12 до 14 октомври в новопостроения плувен комплекс \"Парк Арена ОЗК\" стартира Четвъртото издание на международния турнир по плуване \"Бриз\". Организатори на престижното състезание са ПК \"Бриз\" и Община Бургас. То е част от календара на Българска федерация плувни спортове, ФИНА (Международна федерация плувни спортове), ЛЕН (Европейска лига плувни спортове) и практически открива сезона у нас. Турнирът дава възможност на изявените ни състезатели да покрият норматив за световния шампионат на 25-метров басейн в Китай през декември.Над 600 плувци ще пристигнат в Бургас, като до момента са постъпили заявки от осем държави - България, Великобритания, Гърция, Египет, Латвия, Молдова, Турция и Румъния. Най-силните родни плувци ще дадат всичко от себе си, за да покрият норматива за световния шампионат. Официалното откриване на Международния турнир по плуване ще бъде в 17:00 ч. на 12 октомври (петък), а градусът на емоцията ще вдигне талантливата Сантра с изпълнение на някои от големите си хитове.\n\t\t\t\t\t", "date": "2018.10.11", "title": "Ето в каква обстановка ще се състезават над 600 плувци през уикенда в Бургас (видео)"}
{"url": "http://www.cross.bg/telefona-sotzialnata-ryse-1586032.html", "text": "/КРОСС/ За поредното безумие на пътя сигнализира потребителка в социалната мрежа.Този път шофьор на познатата след множество инциденти фирма Юнион-Ивкони говори без страх по телефона докато кара с висока скорост автобус пълен с хора по направлението София - Русе днес.Автобусът е тръгнал в 10:30 от София за Русе като по пътя шофьора е започнал да говори по телефона.Пътничка от автобуса, което пуска и в социалната мрежа с следният текст :''Колко още живота трябва да бъдат погубени.... дали разговора му по телефона е по важен от живота на тези хора? маршрут София-Русе 10.30ч 11.10.2018''.                                     В коментарите друг потребител също споделя за проблемно пътуване със същата фирма.                                Призоваваме отговорните органи за по строг контрол преди да е станал инцидент, все пак човешкият живот е по ценен от един телефонен разговор. ", "date": "2018.10.11", "title": "Отново Безумие на пътя! Шофьор на междуградски автобус шофира говорейки си по телефона"}
{"url": "http://www.cross.bg/grypa-politicheska-krysev-1586013.html", "text": "/КРОСС/ Декларация от името на \"Политическа група 5\", която днес съпредседателя на групата инж. Симеон Славчев направи по време на заседанието на Столичният общински съвет:  Уважаеми г-н председател,  уважаема г-жо Фандъкова, уважаеми колеги общински съветници,   Още на 3-ти октомври, тоест деня след като гражданите сигнализираха за некачествения ремонт на ул. Граф Игнатиев, \"Политическа група 5\" заяви, че иска да бъде поета лична отговорност за некачествените ремонти в София и за неефективното изразходване на обществените средства. Исканането на оставката на ресорния зам.-кмет Евгени Крусев не е политически ПР, както чухме да се нарича принципното действие на \"Политическа група 5\". Искането на оставката на Евгени Крусев е за цялостното му несправяне с транспортните и инфраструктурните проекти и проблеми на София, за които той пряко отговаря. Примерите тук са много: бул. Дондуков, бул. Константин Величков, бул. Васил Левски, тротоарите, велоалеята на ул. Раковска, както и много други, та се стигне до некачествения ремонт на ул. Граф Игнатиев, който преля чашата на търпението на столичани.  Не случайно \"Политическа група 5\" поиска оставката на Крусев и тя не е само за некачествения ремонт на ул. Граф Игнатиев, а защото от както е зам.-кмет всеки инфраструктурен проект и обект завършва със сериозен скандал и обществен отзук. \"Политическа група 5\" винаги в давала и конкретни предложения и решения и тук ще припомня, че още в началото когато Евгени Крусев стана зам.-кмет, предложихме да г-жа Фандъкова да се направи Експертен съвет по транспорт, който да се координира и да бъде под шапкатата на ресорния зам.-кмет. В Експерния съвет по транспорт ПГ5 предложи да влязат освен експерти по транспорт, граждански и неправителствени, а и преподаватели от всички университети, които имат отношение и се занимават с транспорт. Целта на Експертния съвет по транспорт е да разработват краткосрочно и дългосрочни политики, който СОС да обсъжда и приема. Ако беше създаден експертния съвет нямаше да се стигне и до тези некачествени ремонти, защото превантивно щяха да бъдат предприети действия, в това число нормативни и контролни.  За съжаление предложението на\"Политическа група 5\", въпреки че беше възприето от г-жа Фандъкова не се реализира. Така както не се реализира и предложението на нашата група бюджета на Столична община да се изработва и формира по нов начин, чрез който можеше да се планира краткосрочно и дългосрочно всяка една дейност, ремонт, реконструкция, приоритет и политика. Разбира се както тогава, така и сега \"Политическа група 5\" има решение на проблема и го предлагаме на г-жа Фандъкова, а нейно е отново решението и отговорността, дали ще го възприеме и реализира.  Нашето предложение е зам.-кмета по транспорта Евгени Крусев да бъде отраненен незабавно, а на негово място до края на мандата дейността в направление транспорт да поеме зам.-кмета Дончо Барбалов, който до сега е доказал, че стриктно изпълнява всички срокове и задачи, като администратор. Така няма да се налага да се прави контрол на контрола, защото г-н Барбалов отговаря пряко за бюджета на СО и ще може да налага контрол от първо лице.  Ако не бъде остранен зам.-кмета Евгени Крусев, то лично кмета Фандъкова ще трябва да поеме отговорността за некачествените ремонти и неефективното изразходване на публичните средства в София.", "date": "2018.10.11", "title": "\"Политическа група 5\" иска оставка на Крусев и Барбалов да поеме поста"}
{"url": "http://www.cross.bg/tzacheva-kolegite-litzeto-1586014.html", "text": "/КРОСС/ Министрите на правосъдието на страните членки на Европейския съюз (ЕС) бяха информирани от министър Цецка Цачева за разкриването на жестокото убийство на 30-годишната журналистка Виктория Маринова, което предизвика широк обществен и международен отзвук. Министър Цачева направи това в началото на заседанието на Съвета на Европейския съюз в частта „Правосъдие“, което се провежда в Люксембург.Цачева изтъкна пред колегите си предприетите действия за разкриване на тежкото престъпление, извършено на 6 октомври 2018 г. в град Русе. Тя подчерта, че задържането на заподозряното лице е станало възможно благодарение на активната работа по случая на компетентните органи в България и Германия. Министърът информира, че според събраните данни до момента най-вероятно се касае за спонтанно нападение и това опровергава внушенията на национално и международно ниво от първите дни след убийството, че престъплението е свързано с професията на жертвата. Министрите бяха запознати и с това, че на основата на събраните доказателства е издадена Европейска заповед за арест, като на 9 октомври 2018 г. лицето е задържано от германската полиция в провинция Долна Саксония. Предстои проверка на предоставените от българска страна доказателства и разпит на лицето пред германски съд, който да вземе решение за предаването му в България. Цецка Цачева изрази надежда за бързо развитие на процедурата по екстрадиция на лицето. Според нея случаят е показателен за ефективността на европейските механизми за взаимодействие в областта на правосъдието и вътрешните работи. Правосъдният министър заяви, че българското правителство категорично осъжда всяка форма на насилие и от самото начало полага всички усилия за установяване на фактите около това тежко престъпление.Тя увери колегите си, че оставаме твърдо решени да работим ефективно и в бъдеще за разкриване и налагане на справедливи присъди на извършителите на всички криминални деяния и посегателства срещу живота и неприкосновеността на нашите граждани. ", "date": "2018.10.11", "title": "Министър Цачева информира колегите си от ЕС за разкриването на убийството в Русе"}
{"url": "http://www.cross.bg/spektakula-pavlov-zala-1586015.html", "text": "/КРОСС/ 25 години от създаването си ще отбележи първият български частен ансамбъл “ЧИНАРИ” – с пет спектакъла в един! Юбилейното събитие ще бъде на  от 19.30 ч. В него ще намерят място пет от най-емблематичните, зрелищни и обичани от публиката произведения - с най-ефектните и въздействащи фрагменти от тях. Феновете на ансамбъла ще видят моменти от “Магията на танца”, Траките” и “Мистичен ритъм”, които ще съставят първата част на спектакъла и ще я определят, като по-мистична, с повече фантазия и съвременна трактовка на българския фолклор. Втората част ще включи вълнуващи моменти от авторските спектакли “Възрожденски разкази” и “Ние българите”, като тази част ще бъде изцяло фолклорна. На 10 ДЕКЕМВРИ в зала 1 на сцената ще се насладим на майсторството на прекрасните танцьори от ансамбъл “ЧИНАРИ”, на група “ETNOTIX”, трио “Булгарина”,  квартет “Българи” и „Чинари дръмс“ .Вече 25 години ансамбъл „ЧИНАРИ“ по оригинален начин пресъздава музиката, песните и танците в българското изкуство, черпейки вдъхновение от него. Трупата с гордост продължава традицията, претворявайки магията на мистичния ритъм. През годините, хореографът и директор на ансамбъла - Асен Павлов създава 13 авторски спектакъла, които по традиция артистите представят пред публика всяка година преди Коледа.  за Юбилейния спектакъл –  на 10 декември в зала 1 на НДК, можете да намерите в интернет на   или да закупите от Билетен център в НДК, Билетна каса на “Арена Армеец”, ОМВ, Booktrading и Office1Storestore. До 1 ноември 2018 г. билетите, пуснати в продажба, могат да бъдат закупени на  с отстъпка 5 лева от редовните.През 2015 г. продуцентът и ръководител на „Чинари“ - Асен Павлов е удостоен с ИКАР за спектакъла “Траките”. През 2016 година aнсамбъл \"Чинари\" става носител на \"Кристална лира\" от Съюза на българските музикални и танцови дейци - за музикално-танцовия спектакъл \"Ние, българите\". През 2017 г. Министерство на Културата на Република България награждава ансамбъла и Асен Павлов с грамота и почетен знак „Златен век“ – печат на Цар Симеон Велики - за принос в развитието на българската култура и по повод 24 май – Ден на българската просвета и култура и на славянската писменост. В началото на 2018 г. Калоян Павлов бе награден от Съюза на артистите в България с \"ИКАР 2018\" за Вариатетно и атракционно изкуство, за спектакъла \"Мистичен ритъм\".  На 29 април 2018 година, Асен Павлов и Калоян Павлов получиха награда от Асоциацията на хореографите в България - \"ЗЛАТНА МУЗА 2018\" в категория \"Хореография в българския танцов фолклор\", за спектакъла \"Мистичен ритъм\".На 28 май 2018 г. ансамбълът взе участие в едно от най-значимите и престижни за страната ни културни събития – концерт-спектакъла„Discover Bulgaria” в Рим, в рамките на Българското председателство на Съвета на Европейския Съюз. Освен танцьорите от “Чинари”, в него участваха Костадин Генчев – кавал, Трио “Булгарина” и “Чинари Дръмс”.                      ", "date": "2018.10.11", "title": "Ансамбъл “ЧИНАРИ” чества 25 години от създаването си с юбилеен спектакъл зала 1 на НДК"}
{"url": "http://www.cross.bg/diana-evrofytbol-rahim-1586016.html", "text": "/КРОСС/ Спортният талант на „Еврофутбол“ Мария Делчева се класира за полуфиналите в отборния турнир по бадминтон на Младежките олимпийски игри в Буенос Айрес – Аржентина с тима си „Алфа“.Тя изигра две срещи на двойки, в които триумфира като победител - първо с партньорката си Хасини Нусака Амбалангодаге от Шри Ланка спечелиха срещу Фернанда Рива Сапонара от Перу и Хала Буксани от Алжир с 12:9, а след това с Джени Гай от САЩ надделяха над Сапонара и Яка Реди Вайшнави от Индонезия с 11:5. Победителите от двата полуфинала ще влязат в сблъсък за златния медал, а другите две двойки ще играят за бронза.                         Диана Петкова, която е един от талантите на „Еврофутбол“ в плуването, завърши на 13-о място на 100 м св. стил в аржентинската столица. Това я превърна в най-добре представилия се състезател от българските плувци на олимпиадата досега. Постижението стана факт, след като Диана изплува стоте метра на полуфиналите за 56.82 сек. На 50 м бруст Диана е 24-та с резултат 33.26 сек. По-късно днес Диана ще плува и в дисциплината 50 м свободен стил.                                                                                                  Рахим Рашайда зае първото място на открития турнир за купата на България по шпага във възрастовата група до 15 г. Състезанието се проведе в София, а с постижението си Рахим продължава да оглавява ранглистата на шпага за деца до 15 г.", "date": "2018.10.11", "title": "Таланти на \"Еврофутбол\" със силно представяне на олимпиада в Аржентина"}
{"url": "http://www.cross.bg/zatlustyavane-chasa-teglo-1586018.html", "text": "/КРОСС/ България е една от страните в ЕС с висока честота на наднорменото тегло и затлъстяването в ранна детска възраст заедно с Гърция, Чехия и Великобритания.Това отчетоха на пресконференция от Българското сдружение за проучване на затлъстяването и съпътстващите го заболявания (БАСОРД), което за шести път проведе кампания срещу детското затлъстяване през септември.Средно около 30% от децата в страната са с наднормено тегло и 13% със затлъстяване. Като причини сдружението отчита лошите хранителни навици в комбинация със заседнал живот.Децата на възраст между 6 и 9 години стоят по 25 часа седмично пред екрана, независимо дали е телевизор, компютър или смартфон. За сравнение техните връстници от Холандия и Белгия се застояват по 14 часа, отбеляза доц. Светослав Ханджиев, цитиран от БГНЕС.Като положителна тенденция се забелязва, че през последните години децата ни консумират все повече плодове и зеленчуци, което ни нарежда на второ място в ЕС.Диетолозите с радост отчитат и че като цяло се забелязва подобряване на хранителните навици. Препоръката към родителите е най-малките да стоят до 40 минути пред екран, а юношите – до 3 часа на ден. Задължително трябва да има поне 10 минутна почивка.", "date": "2018.10.11", "title": "Българските деца - в топ 4 на ЕС по наднормено тегло и затлъстяване"}
{"url": "http://www.cross.bg/kasichkata-orozova-deteto-1586017.html", "text": "/КРОСС/ Крадци нахлули в апартамента на говорителката на Софийския градски съд (СГС) Милена Орозова. Обирът станал във вторник по обед, малко след като 10-годишната ѝ дъщеря тръгнала на училище, съобщава БГНЕС.Задигнати са лаптоп и около 1000 лв. от касичката на детето, което с години събирало парите от сурвакане, пише потърпевшата във Facebook. Орозова се прибрала от работа и видяла, че някой е ровил в шкафовете, а касичката на детето е изпразнена и захвърлена на пода. Камерата на заведение, намиращо се на партера на блока, е заснела двама непознати мъже да влизат във входа по времето на обира.", "date": "2018.10.11", "title": "Обраха апартамента на говорителката на Софийския градски съд"}
{"url": "http://www.cross.bg/prekaleno-pytin-sina-1586019.html", "text": "/КРОСС/ Президентът на Русия Владимир Путин посъветва бащата на световния шампион в ММА Хабиб Нурмагомедов да не наказва сина си прекалено строго заради боя след мача му с Конър Макгрегър.След края на мача в октагона, Хабиб и част от щаба му прескочиха загражденията и атакуваха колегите си от щаба на Макгрегър. Трима от участниците в мелето бяха арестувани, но след това бяха освободени.Путин, за който се знае, че е фен на боеца, се срещна днес с баща и син Нурмагомедови, за да поздрави 30-годишния дагестанец за успеха.Бащата на Нурмагомедов заяви след мача, че поведението на сина си и невъздържаната му реакция. \"Винаги съм казвал, че дисциплината стои в основата на успеха\", философски заключи родителят.\n\t\t\t\t\t", "date": "2018.10.11", "title": "Путин към бащата на Нурмагомедов: Не го наказвай прекалено строго (видео)"}
{"url": "http://www.cross.bg/evro-grypa-miliona-1586020.html", "text": "/КРОСС/ Повдигнати са обвинения на четирима души за участие в организирана престъпна група за търговия на културно-исторически ценности, съобщиха от Спецпрокуратурата.При задържането на съкровището е арестуван служител на ДАНС в Хасково – Недко Добчев. Лицата са задържани в момент на сделка, която е била за 2 милиона евро.Има изготвени експертни справки на намерените вещи, които сочат, че те са от антично злато, поясни зам.-главният прокурор Иван Гешев.По думите му от извършено лабораторно изследване на тези предмети няма съмнение, че те са автентични.Предметите ще бъдат предадени на Националния археологически институт.", "date": "2018.10.11", "title": "Престъпна група пробвала да продаде златно съкровище за 2 милиона евро"}
{"url": "http://www.cross.bg/plana-vitosha-ypravlenie-1586021.html", "text": "/КРОСС/ Групата на Патриотите в Столичния общински съвет предлага изменение на плана за управление на Витоша, за да се реконструират и модернизират влековете и лифтовете на Витоша.Това обяви днес в залата на СОС общинският съветник от  и председател на групата „Патриоти за София“ Карлос Контрера. Той призовава всички политически групи да подкрепят доклада. Документът ще бъде изпратен до председателите на групите на ГЕРБ, БСП, Реформаторски блок и Група 5 в петък, като Контрера поиска от тях до следващия четвъртък становище дали ще подкрепят предложението за модернизация на съоръженията на Витоша.Карлос Контрера заяви, че е подготвен доклад, с който СОС и Столична община официално да предложат на МОСВ да измени плана. Докладът съдържа предложения за конкретни промени на текстове, които в момента блокират модернизацията на съоръженията. Предложението е изготвено като са взети предвид заключенията на междуведомствената работна група по темата при Министерство на младежта и спорта.Общинският съветник от  – Българско национално движение напомни, че кандидатурата на София за домакин на Зимна младежка олимпиада през 2024 г. вече е в ход. Не можем да бездействаме повече. Макар не всичко да е в наши ръце, чрез предложение за промяна на плана за управление ние ще покажем като град, че действително желаем тази олимпиада да се случи. Другото са само приказки, заяви Контрера.Припомняме, че предложението идва в синхрон с активните действия на министъра на младежта и спорта, който подготвя кандидатурата на България и София за Младежка зимна олимпиада 2024 г. Вчера в Буенос Айрес министър Кралев и неговият екип проведоха срещи и разговори с Международния олимпийски комитет. Българската кандидатура има сериозна подкрепа.Според Контрера, подкрепата за предложението за промяна на плана за управление на Витоша и даването на възможност да се модернизират съоръженията ще бъде мерило за поведението на всяка група и всеки общински съветник в СОС дали искат развитие, или сегашното състояние на разруха ги устройва.", "date": "2018.10.11", "title": "„Патриоти за София“ предлагат промяна на плана за управление на Витоша"}
{"url": "http://www.cross.bg/tzska-izmama-emblemata-1586022.html", "text": "/КРОСС/ ЦСКА обяви, че емблемата и останалите активи на фалиралото дружество ПФК ЦСКА АД вече са платени. В същото време от клуба се оплакаха, че са станали жертва на измама.\"ЦСКА е велик клуб и ще остане такъв за поколения напред. Клуб, който се бори честно на зеления терен и отстоява своето достойнство.В последните години получихме много некоректни удари отвсякъде. Сега отново сме свидетели как законите на страната се погазват.Свидетели сме как незаконно един недвижим имот е вкаран без никакво правно основание в активите на фалиралото дружество. Свидетели сме на явна измама от страна на синдик Дора Милева и съпричастно нежелание и пасивност на съдия Мария Райнкинска да реагира адекватно и коригира тази несправедливост\", се посочва на официалния сайт на клуба.Фирмата на феновете, приближени до собственика на ЦСКА Гриша Ганчев, спечели търга за емблемата и активите, организиран през май 2017 г. в Кърджали от синдик Дора Милева. Офертата им бе на стойност близо 8 млн. лева.Във фейсбук се появи и платежното нареждане.                            ", "date": "2018.10.11", "title": "ЦСКА: Платихме емблемата, жертва сме на измама"}
{"url": "http://www.cross.bg/predstavitel-narodniyat-stranata-1586037.html", "text": "/КРОСС/ Преизчисляването на пенсиите и защитата на възрастните хора бяха основните теми, които поставиха представителите на пенсионерските клубове в Разград на среща с народните представители Виолета Желева, Димитър Данчев, Денчо Бояджиев и  Веска Ненчева . Възрастните хора коментираха, че е  несправедливо да работиш 40 години , а пенсията ти да е 205 лв, при 200 лв. минимална пенсия. Те заявиха, че приемат предложеното във \"Визия за България\"- преизчисляване на всички пенсии, отпуснати до 31 декември 2015 г. с актуалния среден осигурителен доход, както и социалния пакет, предложен в документа.  \"България се нуждае от по-динамично развитие на заплатите. Затова нашата политика по доходите включва цел за минимални възнаграждения, не по-малки от 60% от средната работна заплата за страната за предходната година, както и по-справедливи ставки за заплащане на нощния труд и труда в извънработно време.“, каза народният представител Виолета Желева. По въпросите, свързани с проблемите в образованието, народният представител Веска Ненчева заяви, че  в закона  обичащи родината, готови за ефективно участие в обществения живот.  Народният представител Димитър Данчев каза, че за да се стимулира работата на бизнеса, във \"Визия за България\" са предвидени: намаляване на административните пречки пред бизнеса, изкореняване на корупцията, подобряване на инфраструктурата, поддържане на стабилна политическа среда, подобряване на работата на администрацията и съдебната система. Семейна реализация в армията, военната подготовка на младежта в училищни и извънкласни форми, преодоляването на корупцията в силовите министерства, мястото на спецслужбите в помощ на държавата- бяха само част от темите, поставени на срещата на  народните представители Николай Цонков, Кольо Милев, Славчо Велков, Георги Андреев и Иван Ченчев с офицерите и сержантите от запаса в Разград. Те заявиха, че подкрепят политиките за увеличаване на доходите, въвеждане на прогресивно подоходното облагане и необлагаем минимум, заложени във \"Визия за България\". Офицерите и сержантите от запаса поискаха и закон за запасното войнство с широк обхват, включващ  запасните от полицията и пожарната .  \"Военноприложните спортове могат да бъдат част от обучението на младите хора, а защо не и да се мисли за връщане на военните първенства по някои видове спорт\", каза народният представител Иван Ченчев. Той добави, че Визията е с широк обхват и касае всички секторни политики и проблемите на всички граждани на страната. Народният представител Николай Цонков каза, че заедно с всички запасни офицери, сержанти и войници, левицата иска да изгради нов модел, чрез който да бъде  преодоляна кризата, в която е изпаднала българската армия. \"Искаме тя да бъде модерна и боеспособна\", каза още Цонков. . \"В момента има дълбока криза на кадри в страната. Армията ни има сериозни проблеми. Трябва да се увеличи заплащането на военнослужещите. Осезаемо се чувства дефицит на кадри там“, каза народният представител ген. Кольо Милев.  ", "date": "2018.10.11", "title": "Жители на Разград подкрепиха социалните мерки, предложени във \"Визия за България\""}
{"url": "http://www.cross.bg/bulgariya-evropa-potok-1586035.html", "text": "/КРОСС/ Руският президент Владимир Путин вижда нови възможности за София да играе съществена роля за транзита на газ за Европа, предаде ТАСС. Той каза това на церемония по връчването на акредитивните писма на българския посланик в Русия Атанас Василев Кръстин.\"През май на посещение в нашата страна бяха президентът Румен Радев и премиерът Бойко Борисов. Състоялите се разговори потвърдиха взаимните намерения за по-нататъшно задълбочаване на двустранното търговско-икономическо сътрудничество, включително в енергийната сфера\", изтъкна руският държавен глава.Той изрази съжаление, че проектът за газопровод Южен поток не е бил реализиран, но отбеляза, че \"сега се появяват нови възможности България да играе значителна роля за транзита на руския газ за европейските пазари\".Путин подчерта, че отношенията с България се основават на традицията на дружба и духовна близост на народите. Той припомни, че тази година се отбелязват 140 години от освобождението на България от османско робство.Dir.bg припомня, че вчера руският министър на енергетиката Александър Новак в интервю за телевизия \"Росия 24\" каза, че продължението на едната линия трябва да осигури доставки на газ в югоизточната част на Европа, в страните, които имат нужда от газ. За нас в момента най-приоритетно направление безспорно е направлението към България и Австрия. Има различни варианти за маршрута.На 4 октомври руският президент предупреди Европейския съюз да не проявява слабост при решаването на газовите въпроси. Като лош пример той посочи България. Тогава той каза:\"Не ми се иска Европа да прояви слабост и да не може да защити своето участие в проекта \"Северен поток 2\", както някога България в \"Южен поток. България под натиск отвън се отказа от този проект, сега те съжаляват, сега говорят за това да получат наш газ вече през \"Турски поток\", отбеляза руският президент. \"Много ми се иска цяла Европа да не изглежда като България, която прояви такава слабост и неспособност да защити своите национални интереси\", добави Путин и припомни печалната съдба на проекта \"Южен поток\".", "date": "2018.10.11", "title": "Путин: България може да играе важна роля в доставките на руски газ към Европа"}
{"url": "http://www.cross.bg/devdzhi-miliarder-tanzaniya-1586041.html", "text": "/КРОСС/ Най-младият африкански милиардер е бил отвлечен днес сутринта от въоръжени мъже в икономическата столица на Танзания – Дар ес Салам, съобщава АФП.Мохамед Девджи 40 години, който оглавява MeTL Group – холдинг, работещ в 10 страни в различни сектори – от селското стопанство до застраховане, транспорт, логистика и хранителна индустрия, бил похитен докато влиза във фитнес на хотел в града.Шефът на полицията посочва, че чужденци са отговорно за престъплението. Те стреляли във въздуха преди на натикат Девджи в тяхна кола. Той посочи, че заподозрените се издирват, като вече има извършени арести, но не даде повече подробности, предаде БНР.Девджи е роден в Танзания и е учил в Джорджтаунския университет в САЩ. В периода 2005-2015 г. бе депутат. През 2013 г. стана първият танзаниец, появил се на корица на „Форбс“, а през 2015 г. бе „Личност на годината на Африка“ на авторитетното американско списание. То оценява състоянието му на $1,5 млрд. Девджи е също така основният акционер в танзанийския футболен клуб „Симба“.", "date": "2018.10.11", "title": "Отвлякоха най-младия милиардер на Африка"}
{"url": "http://www.cross.bg/vlakovete-blagoevgrad-ychastuka-1586036.html", "text": "/КРОСС/ Около 16:05 ч. е преустановено движението на влаковете в участъка между гарите Благоевград и Кочериново поради настъпил инцидент с помощник-машинист от товарен влак в тунел между двете гари, съобщиха от пресцентъра на БДЖ за Агенция ''КРОСС''.По първоначална информация помощник-машинистът е скочил в движение от първия локомотив на товарната композиция.В момента на място се извършват следствени действия за изясняване на обстоятелствата около инцидента. Ще бъдат взети показания от машиниста и локомотивния персонал на втория локомотив.До приключване на следствените действия е организиран превоз с автобуси за пътниците от преминаващите през участъка пътнически влакове.Ръководството на националния железопътен превозвач изказва съболезнования на семейството на загиналия служител. ", "date": "2018.10.11", "title": "Движението на влаковете между гарите Благоевград и Кочериново е спряно поради инцидент"}
{"url": "http://www.cross.bg/premazano-momcheto-pochina-1586012.html", "text": "/КРОСС/ Почина 13-годишното момче, което бе премазано от футболна врата на спортна площадка в Пазарджик. Това съобщи  директорът на болницата доктор Вълчев, предаде кореспондентът на bTV  в региона. Извършена е аутопсия, която е показала, че причината за фаталния изход е тежката черепно-мозъчна травма, получена при инцидента.Площадката, където е играло момчето, е общинска. Веднага след инцидента футболните врати са заварени.От общината твърдят, че редовно извършвали проверка на съоръженията. Последната е отпреди няколко седмици и площадката била безопасна.", "date": "2018.10.11", "title": "Почина момчето, премазано от футболна врата в Пазарджик "}
{"url": "http://www.cross.bg/durzhavata-bulgariya-zemedelski-1586011.html", "text": "/КРОСС/ \"Корупцията се шири в най-големи размери в земеделския сектор. Това ни пречи много. От министерството- до агенции, всичко е зависимости. Няма как да работим нормално и да се развиваме.“ Това заявиха земеделски производители в Разград, които се срещнаха с депутати от ПГ на „БСП за България“ по време на представянето на „Визия за България“. „В нашата Визия ние казваме, че е нужно да има повече участие на държавата в сектора земеделие, особено в критични ситуации. Тя трябва да подкрепя производителите . Иска ми се в тези дискусии да се намерят правилните решения за вас“, каза проф. Светла Бъчварова. По думите й в момента има двоен стандарт за българските хранителни продукти спрямо продуктите от Западна Европа. „Когато сме изместени от пазарите от големите земеделски производители, това води до тежки проблеми. Ако държавата не се намеси, ще се стига до фалити. Затова приоритет на държавата е, освен подпомагането, да се оказва подкрепа и  достъп до пазарите“, добави проф. Бъчварова. „Визията я направихме отворена, защото България има нов поглед и ново виждане за развитие. Днес имаме един  премиер, който разпределя всичко. Големият дебат- накъде ще вървим, е изчезнал. Ние решихме да предизвикаме този дебат.“ Това каза народният представител от ПГ на „БСП за България“ и председател на икономическата комисия в НС Петър Кънев.  Той заяви още, че в момента над 5 милиарда лева влизат от мигриралите зад граница българи. Според народния представител Даниел Йорданов е нужно държавата да подпомага в голяма степен производителите, както и че в България има сериозни традиции в сектора. Стефан Бурджев припомни, че през времето бяха ликвидирани много земеделски кооперации. Той също наблегна, че Визията е отворен документ за допълване.  ", "date": "2018.10.11", "title": "Земеделски производители: Корупцията в сектора ни пречи да се развиваме  "}
{"url": "http://www.cross.bg/snimki-izobrazheniya-telefon-1586010.html", "text": "/КРОСС/   се фокусира върху навиците на потребителите на мобилни телефони в САЩ и Южна Корея: какво съдържание споделят, какво ги притеснява и какви са очакванията им за камера на мобилен телефон. 87% от анкетираните казват, че правят снимка с мобилния си телефон поне веднъж седмично, докато само 82% заявяват, че често използват функцията за повикване. Тези цифри показват, че потребителите използват камерата по-често отколкото функцията за обаждане или за сърфиране в социални медии (80%)., могат да правят снимки и видеоклипове в HDR качество, така че е достатъчно да се вземе само едно устройство на почивка.                         Според проучването 3-те най-досадни проблеми с мобилната фотография са размазани снимки, пикселизирани изображения при приближаване и това, че повечето камери за телефони не могат да уловят истинската красота на пейзажа. 54% от анкетираните посочат като проблем липсата на фотографски умения при използване на телефон, а 63% са неудовлетворени от композицията или цветовия тон на снимките. Една трета от жените в 20-те и 30-те си години имат проблеми със заснемането на движещите се домашни любимци, докато 74% от жените са недоволни от снимките, направени при лоша светлина. Последният проблем може да бъде решен, ако изберем телефон с функция за намаляване на шума и се уверете, че камерата е на най-ниската апертура. могат дори да зададат идеалния фото режим автоматично, като вземат предвид условията на околната среда и светлината.50% заявяват, че търсят идеалната тема за снимки, за да споделят изображения в социалните мрежи. 56% се оплакват, че не могат да заснемат обекта и фона в една снимка – или обектът е с видими пиксели, когато е увеличен, или няма достатъчно място за фона. Телефони, които ни позволяват да уловим реалността от различни ъгли, предлагат решение на този проблем. Например, LG G7 има 71- и 107-градусова камера - можем да превключваме между двете с натискането на един бутон, а картината не е на пиксели, когато се увеличи. 83% от анкетираните заявяват, че ще се радват да притежават телефон, който може да прави снимки от различни ъгли.Участниците в проучването показаха каква за тях е идеалната камера за смартфони. Най-често срещаният отговор включва идеално качеството при увеличаване на картината и заснемането на красиви и ясни изображения при неблагоприятни светлинни условия. Участниците биха искали да направят снимки на един и същ обект от различни ъгли и разстояния и да заснемат обекта и фона заедно. Близо 50% искат да създадат професионално изглеждащи изображения с техните смартфони. Според проучването, жените са два пъти по-склонни да вземат под внимание качеството на камерата при избора на смартфон, отколкото мъжете.  ", "date": "2018.10.11", "title": "По-често използваме мобилните си телефони за заснемане на снимки, отколкото за обаждания, сочи проучване на LG"}
{"url": "http://www.cross.bg/yvrezhdaniya-manolova-protestirashtite-1586003.html", "text": "/КРОСС/Според омбудсмана Мая Манолова подписът на финансовия министър под плана за действие за сроковете за приемане на законодателството за хора с увреждания е гаранция, че промените ще се случат. Манолова коментира това пред журналисти. Тя дойде при палатките на протестиращите майки на деца с увреждания. След като останаха през цялата нощ там, сутринта майките събраха палатките.Манолова подкрепя исканията на протестиращите, които за пореден път определи като справедливи. По думите ѝ завоюваното от тях след шест месеца преговори е в полза на всички хора с увреждания. В момента те изнасят битката на всички и с протеста показват, че ще настояват реформата да се случи до нейния край. Омбудсманът припомни, че има определени стъпки, които трябва да бъдат изминати. Работна група ще гледа днес предложението за Закон за социалните услуги, а по-късно Националният съвет за интеграция на хората с увреждания ще обсъди последния вариант на Закон за хората с увреждания. В отговор на въпрос дали очаква премиерът Бойко Борисов да се срещне с майките, Манолова каза, че премиерът вече се е срещал с тях, такива срещи вероятно също ще има и занапред. ", "date": "2018.10.11", "title": "Омбудсманът отиде при протестиращите майки пред МС "}
{"url": "http://www.cross.bg/bulgariya-viziya-predstavitel-1586000.html", "text": "/КРОСС/ Жителите на град Лозница изразиха възмущението си от случващото се в образователната система в България на среща за „Визия за България“ с народните представители от ПГ на „БСП за България“- Веска Ненчева, Иван Иванов и Денчо Бояджиев. „Потресени сме от системата на образованието и нововъведения Закон за предучилищното и училищно образование, който затвърждава ниското качество на образованието“, казаха преподаватели от Лозница. „В този закон липсва дългосрочна и далновидна политика. Затова във Визията предлагаме нова философия, в която се цели качество“, коментира Веска Ненчева. Хората поставиха и въпроса за раздутата администрация, който е проблем в техния град. Те разказаха, че некомпетентни хора заемат високи длъжности и от тях се очаква адекватна и навременна реакция. „Това е начинът, по който администрацията може да гарантира изборния успех на ГЕРБ“, коментира народният представител Иван Иванов. На среща с жителите на град Завет за „Визия за България“ народните представители от ПГ на „БСП за България“ бяха попитани- има ли реален шанс за повишение на доходите на хората. „Българското население е най- застрашено от бедност и социално изключване в Европа. Минималните заплати в повечето сектори са много ниски. Във „Визия за България“ по отношение на политиката по доходите е включена цел за минимално възнаграждение не по- малко от 60% от средната работна заплата в страната“, каза народният представител Виолета Желева.Тя обясни, че Визията е протегната ръка към всеки един гражданин за спасение на държавата и единствена перспектива за промяна на модела на управление. „С проекта „Визия за България“ търсим национално съгласие, с което да върнем онези стратегически за развитието на България сектори като- електроника, информационни технологии, земеделие, хранително-вкусова промишленост, машиностроене и химическа промишленост, които ще доведат до икономически растеж, който ще приближи в краткосрочни срокове доходите на глава от населението до средно европейските доходи“, заяви народният представител Димитър Данчев. Въпросите в сектор „Земеделие“ коментира народният представител Даниел Йорданов, който подчерта, че във „Визия за България“ се предлага активна държавна политика по отношение на пазарите на земеделска продукция и намаляване на административната тежест. „Оценили сме, че за малките и средните производители е от съществено значение стимулиране на късите вериги за доставки“, поясни Йорданов. На срещата бяха коментирани въпроси, касаещи образованието, здравеопазването, както и липсата на сигурност, която изпитват жителите на малките населени места. „Чувството на липса на справедливост и сигурност се превръща във все по- остър проблем в обществото. Именно поради това- Сигурност за гражданите е един от основните акценти във „Визията“, подчерта Иван Иванов. ", "date": "2018.10.11", "title": "Жителите на град Лозница са възмутени от случващото се в образователната система"}
{"url": "http://www.cross.bg/lidl-chovek-metodi-1586006.html", "text": "/КРОСС/ Болен възрастен човек, припаднал в хипермаркет Lidl във Враца, е бил изхвърлен като мръсно куче от охранител в обекта,съобщава агенция BulNews. За нечовешкото отношение и застрашаването на живота на врачанина разказа пред репортер на медията ни съпругата на потърпевшия Илийка Андрова. Тя не може да повярва, че хората са станали толкова безсърдечни и вместо да помогнат на човек във видимо лошо здравословно състояние, го изхвърлят на плочките и го подминават с лека ръка. Инцидентът е станал на 26 септември около 14 часа в магазин Lidl на бул. „Васил Кънчов“, до автогарата във Враца. Докато пазарувал в хипермаркета, на диабетика Методи Андров му прилошало, паднала му кръвната захар и той се свлякъл на пода до касите. Към него незабавно се спуснал охранителят на обекта Кирил Кирилов. Най-вероятно той е помислил, че мъжът е пиян и затова го вдигнал и го извлякъл навън, като го зарязал на плочките пред количките за пазаруване. В това време в хипермаркета отивал познат на възрастното семейство. Той видял безпомощния Методи и веднага се обадил на съпругата му. Когато врачанката пристигнала, намерила мъжа си на земята, качила го в колата и го прибрала у дома им. След като се съвзел станало ясно, че Методи не си спомня нищо от инцидента. Жена му обаче успяла да сглоби картинката и разбрала, че никой не е направил опит да окаже първа помощ на мъжа й или да извика линейка. Още на следващия ден тя отишла до хипермаркета да потърси сметка от ръководството и охранителя, но не получила адекватно обяснение. На 1 октомври жената подала жалба до ръководството на Lidl и охранителната фирма „Крон секюрити“ ЕООД. Близо две седмици обаче Илийка Андрова не получила нито един отговор и затова потърси съдействие от най-четената медия в Северозападна България. „Мъжът ми е на 73 години, диабетик, с няколко стенда на сърцето. Можело е да се влоши критично и да умре. Методи цял живот е работил като полицай. Даде 33 години от живота си в полза на обществото, а накрая така да се отнасят с него. Възмутена съм от отношението на охранителя, който за да го изкара навън кой знае как го е влачил през магазина. Той буквално го е изхвърлил навън в безсъзнание. На следващия ден мъжът ми отиде при него, за да му поиска сметка защо така е постъпил, а той му се изсмял в лицето. Това е просто безумие“, разказва вбесената Андрова. Репортер на агенция BulNews поиска коментар от ръководството на Lidl в София за скандалния случай. От фирмата са категорични, че имат стриктни процедури при подобни ситуации, които са били спазени от служителите. Те уж били предложили на припадналия човек вода и да извикат линейка, но той им бил отказал. Твърдението на хипермаркета обаче изглежда странно, тъй като не е ясно как човек в безсъзнание отказва каквото и да е. Охранителната фирма, която отговаря за обекта - „Крон секюрити“ ЕООД със седалище в София, също бе потърсена от наш репортер. От там увериха, че са разпоредили пълна проверка на случилото се. След сигнала на Илийка Андрова от ръководството обявиха, че охранителят Кирил Кирилов ще бъде отстранен от поста до два дни. Те обаче се опитаха да оправдаят поведението му, като уточниха, че не е проявил никакво насилие спрямо Методи. Бил го извел съвсем нормално от хипермаркета и дори му бил дал две захарчета. Отстраняването му от длъжност щяло да бъде не заради отношението му, а заради жалбата срещу него, допълниха от „Крон секюрити“ ЕООД. Предлагаме ви да прочетете и официалното становище на Lidl за случая без редакторска намеса.  ", "date": "2018.10.11", "title": "Охранител на Lidl изхвърлил припаднал човек на плочките пред магазина"}
{"url": "http://www.cross.bg/antonov-veroizpovedaniyata-vasil-1586007.html", "text": "/КРОСС/ „Двата законопроекта за изменение и допълнение на  Закон за вероизповеданията са близки до предлагания от БСП през 2013г. и са   резултат от консенсуса, постигнат между изпълнителна и законодателна власт по време на КСНС при президента Радев.“ Това заяви от парламентарната трибуна народният представител от ПГ на „БСП за България“ Васил Антонов. Той подчерта, че поради тази причина левицата ще ги подкрепи на първо четене. Социалистът обаче предупреди, че има и притеснителни моменти- като въвеждането на повече рестрикции, както и терминът „радикално вероизповедание“, който трябва много внимателно да се прецизира.  Васил Антонов подчерта, че има реална опасност някоя от промените да бъдат оспорени в КС – въвеждане на единен стандарт за лицата, които извършват богослужение и администрирането на вътрешноорганизационния живот на религиозните общности.  Той обясни, че с предвижданите промени се натоварва с функции Дирекцията по вероизповеданията, която трябва да има отношение по регистрация и дерегистрацията, но не и да бъде натоварена с други функции. Той коментира, че тя е второстепенен разпоредител с бюджетни средства, но не е над закона. „Друг основен проблем е, че както е предвидено финансирането на вероизповеданието, то е дискриминационно по отношение на православното вероизповедание и то се приравнява с другите по отношение на предвижданите средства. Ако така бъде приет законът, без да се коригира, ще има и друг съществен проблем - голяма част от вероизповеданията няма да функционират, защото няма да има кой да води службите“, обясни народният представител.Васил Антонов подчерта, че Законът за вероизповеданията е един от добрите ни закони и действа от 2003г. Според него трябва да се подходи внимателно при работата по формулирането на отделните предложения между първо и второ четене. „Ние ще участваме в работната група и ще бъдем гарант за законосъобразността на конкретните текстове, записани в закона“, заключи Васил Антонов. ", "date": "2018.10.11", "title": "Васил Антонов: БСП ще бъде гарант за законността при приемането на Закона за вероизповеданията"}
{"url": "http://www.cross.bg/stoiicho-stoyanov-meri-1586008.html", "text": "/КРОСС/ Категорична заявка на българската поп и джаз сцена с дебютния си сингъл „Спомени\" дават двама изключителни музиканти -  Мери & Стойчо. Режисьор на стилната, арт лента е Николай Урумов, зад камерата е опитното око на оператора Михаил Янакиев. Мелодичната песен е дело на - вокал - Мери, музика -  Стойчо Стоянов, Маргарита Павлова, текст - Маргарита Павлова, аранжимент - Стойчо Стоянов, китара - Стойчо, тромпет - Кирил Македонски. Мери & Стойчо имат клубен репертоар с авторски аранжименти на популярни световни и български песни и джаз импровизации. Стойчо Стоянов и Мери Мердинян са възпитаници на Национална Музикална Академия \"Проф. Панчо Владигеров\", София. Имат специализации в чужбина. Мери е активен музикант, педагог и изпълнител.Стойчо Стоянов работи като китарист с популярни имена от поп сцената и като аранжор в музикалните формати в България. Стойчо Стоянов е собственик на много добре развиваща се музикална школа - XS Artists - music school Мери & Стойчо „Спомени“ Музика -  Стойчо Стоянов, Маргарита ПавловаТекст - Маргарита ПавловаАранжимент - Стойчо СтояновТромпет - Кирил Македонски Режисьор -  Николай УрумовОператор - Михаил Янакиев  Продуцент аудио - Стойчо Стоянов - XS ArtistsПродуцент видео - Николай Урумов - Bof Pictures", "date": "2018.10.11", "title": "Мери & Стойчо представят „Спомени“ "}
{"url": "http://www.cross.bg/dynav-dynavskiya-region-1586009.html", "text": "/КРОСС/Изложба показва част от достиженията на Дунавската стратегия и красотите на втората най-дълга река в Европа.Река Дунав „преминава\" по Моста на влюбените в София чрез 60 снимки. Уникалната изложба може да се види до 20 октомври. Тя е част от заключителното събитие за Българското председателство на Стратегията на ЕС за Дунавския регион - Седмия годишен форум и срещата на министрите с ресор туризъм, които ще се проведат на 18 и 19 октомври в НДК. Към днешна дата за участие са се регистрирали над 900 души от Европа и други страни.                                  Експозицията представя 27 проекта. Те илюстрират постигнатото с общи усилия въз основа на сътрудничеството в Дунавския регион в опазването на природното и културното наследство, устойчивост в сектора на туризма, превенция на риска за околната среда, управление на водите, възстановяване на влажните зони, изграждане на мрежа от защитени територии и т.н. Включени са и 29 от снимките, направени по българското поречие на Дунав и отличени във фотоконкурса на Министерството на регионалното развитие и благоустройството „Една река - десетки райски кътчета\" по повод Международния ден на реката - 29 юни.Целта е да се покаже добавената стойност на Дунавската стратегия и да се даде допълнителна мотивация за поддържане на сътрудничеството към балансирания, устойчив и приобщаващ растеж на региона.                               Стратегията на Европейския съюз за Дунавския регион предоставя солидна интегрирана рамка, за да могат държавите и регионите да разрешават въпроси, които не могат да бъдат разглеждани поотделно, а вместо това изискват транснационални стратегически мерки, проекти и изграждане на мрежи за сътрудничество. Регионът на река Дунав включва следните държави от ЕС: Германия (Баден-Вюртемберг и Бавария), Австрия, Словашката република, Чешката република, Унгария, Словения, Румъния и България, както и държави извън ЕС - Хърватска, Сърбия, Босна и Херцеговина, Черна гора, Република Молдова и Украйна.", "date": "2018.10.11", "title": "Река Дунав „преминава“ по Моста на влюбените в София чрез 60 снимки"}
{"url": "http://www.cross.bg/s-kompleks-ykraiina-1586005.html", "text": "/КРОСС Делегации на САЩ и Израел изучили възможностите на руския зенитно-ракетен комплекс С-300. Тази възможност им е предоставена от Украйна, съобщава телевизия Россия 24.Украински специалисти разкрили особеностите на работа на руската система. Също така са организирани учения, по време на които изтребители Ф-16 на НАТО са изпитали комплекс С-300.Западните страни считат, че новите данни за С-300 ще намалят заплахата за самолетите на НАТО в Сирия, отбелязва телевизионният канал Россия 24.Припомняме, Русия безвъзмездно достави комплекс С-300 на Сирия след инцидента със сваления руски военен самолет по време на израелски бомбардировки в арабската държава.\n\t\t\t\t\t ", "date": "2018.10.11", "title": "Украйна издала данни на САЩ и Израел за С-300 (видео)"}
{"url": "http://www.cross.bg/rysiya-siriya-zaginali-1586002.html", "text": "/КРОСС/Сирия ще увековечи паметта на загиналите в страната герои от Русия, съобщава \"Известия\" за плановете на сирийския \"благодарен народ\".В най-скоро време сирийският парламент ще разгледа законопроект, предвиждащ в цялата страна да бъдат издигнати \"мемориали, увековечаващи душите на хората от Русия, загинали на сирийска територия\", заявява пред вестника депутатът Джамал Зауби от парламентарната комисия по въпросите на семействата на жертвите и ранените във войната.\"Това няма да е само един монумент. Ще положим усилия да бъдат наречени с имената на загинали хора от Русия улици в сирийски градове, площади и централни паркове в различни провинции на Сирия\", допълва Зауби.Прессекретарят на парламента Наджи Убейд казва пред \"Известия\", че депутатите ще подкрепят бъдещия закон. Той подчертава, че хората в Сирия винаги са съчувствали искрено на семействата на падналите руски войници, а лично председателят на парламента Хамуда Юсеф Сабаг тачи руско-сирийската дружба като \"скрепена с кръв\".Първият зам.-председател на външнополитическата комисия в руския сенат - Съвета на Федерацията, коментира, че тази стъпка на сирийските парламентаристи ще укрепи приятелските връзки между двата народа. ", "date": "2018.10.11", "title": "Сирия ще увековечи паметта на загиналите в страната войни от Русия "}
{"url": "http://www.cross.bg/vruchi-subranie-tzveta-1585996.html", "text": "/КРОСС/ Председателят на Народното събрание Цвета Караянчева ще връчи наградите на отличените медици в категория „Млад лекар“ на церемония по обявяването на първите годишни награди \"Лекар на годината 2018\" на Столичната колегия на Българския лекарски съюз. Тя ще бъде .Награди на отличени лекари ще връчи и председателят на Комисията по здравеопазването на 44-ото Народно събрание Даниела Дариткова.", "date": "2018.10.11", "title": "Цвета Караянчева ще връчи наградите на отличените медици в категория „Млад лекар“ "}
{"url": "http://www.cross.bg/osenovo-smetishte-selo-1586001.html", "text": "/КРОСС/ Незаконно сметище изникна в непосредствена близост до борова гора и до къщи във варненското село Осеново. Репортажът на bTV е по зрителски сигнал в рубриката ни „Аз, репортерът”.През пролетта в парцел край село Осеново се появява огромна дупка. Сред местните хора започват догадки, че ще се строи. Наскоро обаче на мястото започват да идват камиони и да изсипват в дупката строителни и битови отпадъци.Образува се незаконно сметище, а местните хора подават сигнали.От община Аксаково вече са извършили проверка по случая. Оказва се, че незаконното сметище е в частен имот. В момента се издирва реалният му собственик.„Всеки собственик трябва да си опазва сам имотите. Тоест ще му направим предписание да го почисти. Ако не го издирим, има процедура, по която и ние ще извършим почистване на имота, като след това ще предприемем действия по събиране на разходите, които сме направили”, посочи Красимира Дянкова, заместник-кмет на община Аксаково.На този етап все още не е ясно дали собственикът на имота има нещо общо със сметището, или то е създадено от друг.Хората от Осеново обаче са направили снимка на един от камионите и са му записали регистрационния номер, който вече са подали в полицията.", "date": "2018.10.11", "title": "Незаконно сметище изникна край варненското село Осеново"}
{"url": "http://www.cross.bg/shofyor-ylitza-nahvurli-1586004.html", "text": "/КРОСС/ . Това стана на улица в столичния квартал \"Младост\" 3, съобщи Нова телевизия. На видеото, изпратено от зрител, се вижда как двете превозни средства се опитват да се разминат на тясна улица.  на предната врата. В колата на потърпевшия се возели жена и малко дете, пише зрителят на NOVA.", "date": "2018.10.11", "title": "Шофьор на камион се нахвърли с юмруци върху колега на пътя "}
{"url": "http://www.cross.bg/hell-kofein-napitki-1585998.html", "text": "/КРОСС/ Използвани умерено и като част от режим за балансирано хранене, енергийните напитки могат да „захранват“ организма с така наречената положителна енергия, а не да го натоварват. Това показва  на Европейския орган за безопасност на храните на Европейския съюз (EFSA). Научното изследване е единственото официално по темата и представя заключенията на организацията, чиято основна цел е да информира гражданите на ЕС за безопасността на храните в целия свят.Следвайки мисията си да произвежда висококачествени енергийни продукти, отговарящи на най-високите стандарти и изисквания, HELL Energy използва само най-добрите съставки. Неслучайно компанията е на топ позиция с почти 51.64% пазарен дял в България (по данни на „Нилсен“ за август 2018 г. на база продадени бройки) и е все по-предпочитана от потребителите.HELL е източник и на така наречената положителна енергия, от която организмът се нуждае след тежко физическо натоварване, например, или при по-активна мозъчна дейност. Енергийните напитки HELL съдържат 88,2% вода, а в останалите близо 12% най-важната съставка е захарта (с изключение на продукта ZERO, в който няма захар), която осигурява на потребителите енергия и която други производители заменят с подсладители или изоглюкози като по-евтин вариант.Енергийната напитка HELL е единственият хранителен продукт с високо съдържание на кофеин, количеството на който е точно отбелязано върху опаковката. В повечето страни приемът на кофеин е определен на 32 мг на 100 мл в съответствие с предложенията на Европейския съюз. Това означава, че един кен HELL от 250 мл, който съдържа 80 мг кофеин, е равностоен на количеството кофеин, което се съдържа и в чаша средно интензивно кафе. Проучването на EFSA показва още, че здравият възрастен човек може безопасно да приема 400 мг кофеин дневно (около пет кена HELL от 250 мл). Въпреки това, като отговорен производител, компанията препоръчва консумацията на една енергийна напитка на ден с изключение на деца, бременни и жени, които кърмят.Произвеждани в най-модерната фабрика за напитки в Европа, HELL гарантират набавянето на позитивна енергия като спазват всички разпоредби и най-строгия стандарт за безопасност на храните, който може да се постигне (FSSC 22000). От откриването на собствената си производствена фабрика през 2011 г. HELL е произвела няколко милиарда продукти и никога не е имала проблем с качеството, тъй като напитките преминават през повече от 100 проверки за качество, преди да достигнат до потребителите.В алуминиевата кутия на HELL се съдържат още въглеродна киселина (мехурчетата в газираната напитка), лимонена киселина (за регулиране на киселинността), пет вида витамин В и таурин - есенциална аминокиселина, която е от съществено значение за здравословното развитие на човешкото тяло и може да се открие в различни храни, включително и в кърмата. Съдържанието допълват ароматът тути фрути и карамелът като оцветител. Консерванти липсват, тъй като всички продукти на HELL се запазват чрез пастьоризация.Продължавайки мисията си за висока ефективност и изключително качество, компанията непрекъснато развива своята фабрика в Сиксо, Унгария, оборудвана с най-новите технологии. Снабден с техника от германските производители на машини Krones и KHS, заводът изпълнява отлично европейските стандарти с капацитет на бутилиране 4,5 милиона кена на ден от началото на 2018 г.                          ", "date": "2018.10.11", "title": "Фабриката на HELL Energy позволява в енергийните ѝ напитки да се използват най-качествените съставки"}
{"url": "http://www.cross.bg/ofisi-energo-pro-mesta-1585999.html", "text": "/КРОСС/Екипи от специалисти Обслужване на клиенти в ЕНЕРГО-ПРО ще посетят този месец нови 10 населени места в Североизточна България по проект „Изнесени офиси\". От 15 до 19 октомври 2018 г. служители на компанията ще консултират жителите на Провадия, Долни чифлик, Дългопол, Белослав, Старо Оряхово, Бяла, Вълчи дол, Партизани, Стефан Караджа и Аксаково в област Варна. По-рано тази година специалистите посетиха населени места в областите Велико Търново, Габрово, Разград, Русе, Търговище, Шумен, Добрич и Силистра.Инициативата предоставя на клиентите възможността да ползват услуги на Центровете за обслужване на клиенти и да бъдат консултирани по всички въпроси, свързани с електроснабдяването в по-удобни за тях локации. Изнесените офиси на ЕНЕРГО-ПРО работят в координация и в тясно сътрудничество с кметовете на населените места.Услугите, които ЕНЕРГО-ПРО предлага в своите изнесени офиси, са:Графикът за времето и мястото на провеждане на изнесените офиси е публикуван на интернет страницата на ЕНЕРГО-ПРО .   ", "date": "2018.10.11", "title": "ЕНЕРГО-ПРО организира изнесени офиси в 10 населени места в област Варна"}
{"url": "http://www.cross.bg/stanoev-anton-interpol-1585995.html", "text": "/КРОСС/ Интерпол издирва Антон Станоев по прякор Бирмата с червена бюлетина, показва справка на сайта на Интерпол.35-годишният мъж е обявен за издирване и обвинен задочно като един от организаторите на 4 фабрики за нелегални цигари, разбити в края на август.Антон Станоев е по-големият син на Евлоги Станоев и полубрат на Георги Станоев – Малката Бирма. Засега бащата и по-малкият брат на Антон Станоев не са обявени за издирване.", "date": "2018.10.11", "title": "Интерпол издирва Антон Станоев - Бирмата"}
{"url": "http://www.cross.bg/godini-kycheta-tazi-1585992.html", "text": "/КРОСС/ Глутници кучета тормозят част от жителите в пернишкия квартал \"Изток\". Въпреки сигналите им с години проблемът не е решен от общината.Проблемите за хората започват преди няколко години, когато собственичка на апартамент решава да осинови куче. Тя подготвя документите, но вместо да го гледа вкъщи, избира да го гледа пред входа и го храни навън. Поради тази причина на мястото се събират и други кучета, които са по-агресивни.Хората се оплакват от нападения от животните и обикновено се придвижват с тръби или кучегони, с които да се защитават, ако се наложи.„Ако има институция, която да ги прибира и обгрижва, няма да се стига дотук. Обгрижвам от 4 години едното куче. Към момента не е нападнало и не е ухапало никого. Тази колиба е моя, аз съм я направила и ще си стои там”, категорична беше стопанката на кучето.От общината обещаха до 2-3 седмици кучетата да бъдат прибрани и да им се потърсят домове.  „И двете кучета са кастрирани и са със съответните ушни марки. За съжаление, това не решава проблема с агресията им, защото когато тя ги храни в една обществена територия, кучетата припознават тази територия като тяхна и от там възниква проблемът”, поясни Денислав Захариев, зам.-кмет на Перник.„В момента нямаме оператор, който да се грижи за общинския приют. С кмета взехме решение създаваме общинска фирма, която ще поеме тази дейност. Решението е взето от Общинския съвет, чакаме влизането му в сила”, уточни той.", "date": "2018.10.11", "title": "Кучета тормозят жителите в пернишки квартал"}
{"url": "http://www.cross.bg/levitzata-viziyata-predstavitel-1585986.html", "text": "/КРОСС/ „В никакъв случай държавата не трябва да дава средства на частните училища“. С тези думи се обърнаха учители и директори на училища към народните представители от ПГ на „БСП за България“ в гр. Глоджево, община Ветово по време а представянето на „Визия за България“ Те заявиха, че делигираните бюджети са изгирали своята роля и сега трябва да се финансира качество, а не брой ученици. Според тях трябва и да се дават специални бонуси за отдалечени региони и обучението на деца, чийто майчин език е различен от българския.Зам.-председателят на ПГ на „БСП за България“ Крум Зарков призова всеки български гражданин да бъде участник в написването на Визията. „Трябва да се обединим, за да променим страната си. Нека бъдем оптимисти. Ако кажем- до тук бяхме, нищо няма да постигнем“, каза още той. Народният представител проф. Анелия Клисарова представи Визията в сферата на образованието. По думите й в сегашното законодателство има огромни проблеми - обхватът на учениците, голямата част от учениците не ходят на училище по социлани причини; бумащината, с която  са засипани учителите и липсата на реална квалификация, която  да се провежда в университети и инстититуци; проблемът с приобщаващото образование. Депутатът от региона Георги Стоилов пое ангажимент левицата да отправи парламентрарни въпроси по питанията на учителите за маломерните паралелки и тяхното финансиране, остарялата нормативна база за ученическите столове и правата на Агенцията за закрила на децата в училищата. В дискусията взеха участие и народните представители Димитър Георгиев и Йордан Младенов.Ниските изкупни цени на граха, на слънчогледа, млякото и липсата на достъп до еврофондове бяха сред основните проблеми, поставени на срещата със земеделци в с. Обретеник, община Борово. Присъстващите изразиха съгласие със заложените във „Визия за България“ мерки за скъсяване на веригата между производителя и пазара. Те поставиха и въпроса- какви мерки ще бъдат предприети от страна на държавата за чумата по свинете, която е засегнала Румъния и защо се бавят тези мерки. Хората изразиха своята тревога от набезите и беззаконието, липсата на защита на техните култури и стопанства. Те изразиха и несъгласие с предложението на управляващите за реформата в  здравеопазването.Народният представител от БСП Йордан Младенов подчерта, че има нужда от изцяло нов подход в земеделието. „Важно е да се намали админитсративната тежест за малките производители и да се създаде марка „Произведено в България“, която се да се налага в големите магазини“, каза още той и допълни, че трябва да се отпуснат повече средства за алтернативното производство. Депутатът Димитър Георгиев коментира, че субсидиите трябва да бъдат разделени на две – за единица площ и за произведено и продадено количество продукция. На срещата присъстваха също проф. Анелия Клисарова и депутатът от региона Георги Стоилов.В с. Борисово, община Сливо Поле, при срещата си с депутати от левицата, гражданите направиха предложение за повишаване на контрола от страна на държавата в социалните домове. По думите им има завишена роля на НПО-тата при грижата за хората в тези домове, но никой не следи какво се случва там. Те приветстваха идеята на БСП за надграждане на Визията заедно с българския народ. Поставиха въпроси за демогарфския срив, проблемите при отглеждане на деца, проблемите в образованието, особено в липсата на качествено дуално обучение; за мерките за хората в риск – крайно нуждаещи се , хора с увреждания, които имат нужда от обгрижване; за ниските пенсии и начина за определянето им. Не на последно място те поставиха и проблемите на децата с аутизъм, които чакат с месеци да бъде поставена окончателна диагноза в София, помощните средства, методиките за работа на ТЕЛК-овете. Народният представител д-р Валентина Найденова отговори на множеството въпроси в сферата на здравеопазването и образованието, в частта за професионалното образование. Депутатът Радослав Стойчев представи Визията в сферата на икономика и регионално развитие. Той подчерта желанието на левицата да се заложи на регионалния принцип при правенето на политики, като се отчитат регионалните специфики на всеки регион.В срещата взе участие и зам.-председателят на ПГ на \"БСП за България\" Крум Зарков.По време на представянето на Визията в с. Бабово, община Сливо Поле хората поставиха въпроса за ревизия на прехода и бандитската приватизация. Бе направено и предложение да се търси начин да се привличат инвеститори, но не с идеята за използване на евтина работна ръка.Народният представител от левицата Иван Ченчев подчерта, че БСП е последователна, което е видно от предизборната програма, Визията и внасянето на 45 законопроекта, които касаят ежедневието и жизнения стандарт на хората. „Ние ще сме и първите, които при реализирано управление, ще изпълнят всички свои поети ангажименти“, категоричен бе той. Депутатът Георги Андреев отговори на въпросите на присъстващите в сферата на сигурността. „Трябва да върнем доверието на гражданите към институциите и към МВР. В момента то не работи за защита на живота и собствеността на хората, а защитава корпоративни интереси“, заяви той.Като основен проблем, по време на срещата с представители на левицата, гражданите на община Две могили посочиха лошото състояние на общинската и републиканската пътна мрежа в страната. По думите им зимното поддържане на пътищата е лошо, както и маркировката по тях. Те изразиха недоволство и от пътя Русе-Бяла, който според тях е един от най-опасните в страната. Присъстващите припомниха обещанията на управляващите той да бъде рехабилитиран и отводнен, но ремонтът не готов, а дори и след него, той отново няма да може да поеме трафика. Народният представител от левицата Манол Генов представи „Визия за България в частта й за здравеопазване, енергетика и земеделие. Депутатът Лало Кирилов представи идеите на БСП в сферата на икономиката, данъчната и социалната политика.", "date": "2018.10.11", "title": "Учители в Русе към БСП: Държавата не трябва да финансира частни училища"}
{"url": "http://www.cross.bg/potrebitelite-poruchka-problem-1585993.html", "text": "/КРОСС/ Фалшиви промоции при пазаруване в интернет. Онлайн магазини привличат потребителите с обещания за ниски цени, а след това предлагат стоките на по-високи. Реални ли са намаленията в мрежата провери Георги Георгиев в рубриката „На твоя страна”.През последните дни Комисията за защита на потребителите (КЗП) установи нелоялни търговски практики, свързани с фалшиви промоции при няколко онлайн търговци. На подвелите клиентите си ще бъдат наложени санкции.Броят на жалбите срещу онлайн търговци расте. За първите 9 месеца на годината те са около 2300 – с 20% повече от същия период на 2017 г.  Най-често потребителите се оплакват от неспазен срок за доставка, липса на наличност на намалени стоки, отказ на търговеца да приеме обратно стока в законовия срок от 14 дни или невъзможност да я достави на обявената цена. От бранша съветват, при проблем с поръчката, клиентът да потърси първо самия продавач.„”, обясни председателят на КЗП Димитър Маргаритов.", "date": "2018.10.11", "title": "От КЗП отчитат ръст на жалбите за нелоялни практики"}
{"url": "http://www.cross.bg/yvrezhdaniya-horata-pravitelstvoto-1585983.html", "text": "/КРОСС/ Палатките на протестиращи майки на деца с увреждания пред Министерския съвет бяха вдигнати временно. Снощи те преместиха импровизирания си лагер в пространството между сградата на правителството и Президентството и блокираха движението по булевард \"Княз Ал. Дондуков\". Майките обявиха, че ще продължат с протестите до приемането на новите закони за хората с увреждания от Народното събрание.Протестиращите изразиха надежда, че ще има политическа воля, с която да бъдат решени проблемите им. \"Искахме да покажем, че, както системата може да ни блокира, така и ние можем да блокираме. Ще има последващи действия\", каза една от протестиращите майки Боряна Драганова. Очаква се Националният съвет за интеграция на хората с увреждания ще обсъди проектозакона за хората с увреждания. В нормативния акт се предвижда месечните интеграционни добавки да се заменят с месечно подпомагане, обвързано с линията на бедност. Сумите ще са в по-висок размер от сегашните и ще зависят от степента на увреждане.Квотите за наемане на хора с увреждания остават, но при определени условия няма да са задължителни за бизнеса.По план проектозаконът ще бъде приет от правителството на заседание идната седмица. ", "date": "2018.10.11", "title": "Махнаха палатките на майките пред МС временно"}
{"url": "http://www.cross.bg/kompaniya-kampaniya-nagrada-1585984.html", "text": "/КРОСС/ Българската асоциация на рекламодателите (БАР) обяви резултатите от петото издание на конкурса „BAAwards’2018-БАРкод на успеха“: 44 подадени кампании, 12 отличени, заедно с включената за първи път тази година, студентска награда.След трудна селекция журито определи BAAwards’2018-БАРкод на успеха“ в следните категории:         „Нов продукт“: кампания „HEINEKEN 0.0 – Сега можеш“Компания: Загорка АД/Виктория Мадемова-индивидуална награда         „Нов продукт“: кампания „VICKS - №1 бранд в света при простуда и грип вече в България“Компания: Актавис ЕАД          „Новa услуга“: кампания Жилищен кредит „Безлихвен край“Пощенска банка         \"Активиране на бранд\": кампания „Почисти и разкраси с Cif“ Компания: Unilever България / Никол Богданова-индивидуална награда         Активиране на бранд“: кампания „Decathlon – Пътят към Малта“Компания: Декатлон България         Второ място в категория \"Активиране на бранд\": кампания „Добри заеми, добри приятели“ Компания Мениджмънт Файненшъл Груп АД         \"Корпоративна социална отговорност и спонсорства\": „Мога там, искам тук“Компания: TELUS International Europe         „Нововъдение в продукт и повторно пускане на пазара“: кампания „Фини кори, фини творби“Компания: Белла България /Нели Стефанова-индивидуална награда          „Корпоративен ребрандинг“ : кампания „Мтел става А1“Компания: А1 България ЕАД         „Продуктов ребрандинг“: кампания „Загорка- Доброто Тук“Компания: Загорка АД         Студентска награда: 1во място: Кампания „URBNICE-BORN REBEL“, Пускане на пазара на нов брандиран продукт в съществуваща категория, сектор „Храни, вода и безалкохолни напитки“ / Деница Раднева, Нов български университет2ро място: Кампания „TeTrade - Учи.  Инвестирай. Постигай. Повтаряй.“, Пускане на пазара на новбрандиран  продукт или услуга в съществуваща категория, сектор „Банки и небанкови  финансови услуги“/Борислава Стоименова, УНССНа гала церемонията в клуб „JoyStation” с водещи актьорът Павел Владимиров и Кристияна Милева, студент по „Рекламен мениджмънт и визуален брандинг“ в Нов български университет, изпълнителният директор на БАР, г-н Росен Мисов, сподели: “BAAwards’2018 стана емблематичен не само с броя кампании - 44, но и с новата студентска награда, с високото „БАРкода на успеха“, което ще обобщим в уникално ноу-хау, важно за професионалистите в сектора. Тази година е специална, защото отбелязваме растеж не само в качеството, но и в годините-10 години от създаването на Българската асоциация на рекламодателите и 5 години BAAwards.Радвам се, че днес на нашия рожден ден, събираме живата история на асоциацията в лицето на създателите, рекламодателите, маркетолозите и много свързани с рекламата приятели и нашето бъдеще-студентите. Вярваме, че конкурсът BAAwards’2018 ще им даде пример и надежда за успешна реализация в България.”Подробна информация за конкурса BAAwards и отличените кампании, може да прочетете на ", "date": "2018.10.11", "title": "„BAAwards 2018 – БАРкод на успеха“ 44 кампании участваха в конкурса за наградите на БАР"}
{"url": "http://www.cross.bg/viziyata-vsichki-zayavi-1585985.html", "text": "/КРОСС/ „На всички е ясно, че БСП е единствената най-голяма опозиция на управляващите. Време е да покажем, че сме и единствената алтернатива. За това ще ни помогне проектът “Визия за България”. Това е документ, който ние пишем заедно с всички български граждани. Всеки може да участва в неговото писане чрез своите предложения“. Това заяви зам.-председателят на БСП Кирил Добрев на среща с граждани в Благоевград за Визията. Той подчерта, че  документът е продължение на всичко онова, което левицата е писала и като управленски програми, и на алтернативния бюджет, който е изготвила миналата година. „Визията здраво стъпва на конгресни решения и документи, които сме приемали през годините. След като премине през цялото обществено обсъждане, след като бъде дискутирана във всички организации по места, ще бъде изготвен окончателен вариант на документа, който да бъде гласуван и на заседание на НС. След това ние ще имаме самочувствието, че зад тази програма не стоят няколко човека, а стои голяма част от българското общество“, каза още той.„Нещата в Благоевград вървят зле- закриват се културни институции има недостиг на места в детските ясли и градини“. Това заяви бившият кмет и член на НС на БСП Костадин Паскалев. Той коментира, че инфраструктурата е сериозен проблем, за който не се работи системно и големите обещания не се изпълняват. Доходите, както и заетостта, са на много ниско ниво.По време на срещата гражданите подчертаха, че майчинството трябва да бъде обвързано към минималната работна заплата. Те попитаха-  защо майките, отглеждащи близнаци, не получават по- голямо парично възнаграждение. „Искаме Визия за Благоевград - младите хора завършват по две магистратури, а всички са сервитьори, закри се цигарената фабрика, в частния сектор работят хора без трудови договори. Трябва да се вземат мерки“, заявиха гражданите. В дискусията взеха участие  народните представители Петър Витанов, Богдан Боцев и Николай Бошкилов.„Визия за България“ е подадена ръка за диалог с всички български граждани. Този стратегически проект е надежда за Северозападния регион- че е възможна национална политика за изоставащите региони и за хората, които са останали да живеят в тях“, заяви народният представител от ПГ на „БСП за България“ Николай Иванов по време на представянето на Визията на среща с Движението на ветераните във Враца. Той заяви, че левицата ще предложи в окончателния вариант на Визията още приоритетни за регионите мерки, включително и засилване ролята на българските общини чрез реална децентрализация, не само на отговорности, но и на финансови ресурси. По думите му е време е за нов Закон за местното самоуправление и местната администрация и БСП е партията, която ще стартира този процес. Народният представител от региона Иван Генов подчерта, че амбицията на БСП е „Визия за България да срещне такава подкрепа от обществото, че в бъдеще да се превърне в управленска програма. „Тежките демографски проблеми на Северозапада трябва да бъдат основен приоритет в регионалната политика, защото обезлюдяването е огромен риск за региона“, категоричен бе той. По думите му Визията е проект на стратегически документ, който трябва, с помощта на безценния опит и на Движението на ветераните социалисти, да се популяризира и да достигне до всички български граждани. Събралите се на срещата поставиха въпроси за повече конкретика за финансовите ресурси, с които ще се реализира Визията. Те подкрепиха идеята на БСП да бъдат изработени регионални и общински визии. Областния председател на движението Кръстьо Трендафилов представи своя книга, която прави детайлен анализ на разрушаването на икономиката на Северозапада в годините на прехода.", "date": "2018.10.11", "title": "Кирил Добрев: БСП е единствената опозиция"}
{"url": "http://www.cross.bg/tzvetanov-durzhavata-dymite-1585975.html", "text": "/КРОСС/ Не знам как днес тези, които изговориха толкова много лъжи, как гледат полицаите, следователите, прокурорите, които представляват държавата в борбата срещу престъпността. Това заяви в сутрешния блок на БНТ председателят на ПГ на ГЕРБ Цветан Цветанов. По думите му около разследването на убийството на журналистката Виктория Маринова е имало очерняща кампания срещу държавата.Самият факт, че лицето е било задържано за няколко часа, показва, че подходът е бил правилен, каза Цветанов. Той коментира и координацията с германските власти, като каза, че тя не е в следствие от медиен натиск за бързото разкриване на случая, а е резултат от години добра съвместна работа. Това е добра координация, която е създавана с години. Мога да кажа, че много са съвместните операции, които се планират и реализират заедно с европейските ни партньори.Цветанов изрази убеденост, че българският съд ще даде максимално тежка присъда, за да има морално възмездие върху извършителя на това престъпление.По думите му е имало атака срещу страната ни, хибридно координирана. Той припомни думите на бившия съпруг на Виктория Маринова, който благодари за действията на държавата по разкриването на тежкото престъпление.Връщането на Светлозар Лазаров на поста главен секретар на МВР не е обсъждано, каза Цветанов и допълни, че това би било лош знак към системата, която е започнала своето силно устойчиво стабилизиране. ", "date": "2018.10.11", "title": "Цветанов: Добрата координация с германските власти е от години"}
{"url": "http://www.cross.bg/rehabilitatziya-profilaktika-programata-1585989.html", "text": "/КРОСС/Националният осигурителен институт (НОИ) предприема действия за прекратяване на програмата за профилактика и рехабилитация за тази година поради изчерпване на предвидените за нея средства в бюджета на държавното обществено осигуряване за 2018 г.Териториалните поделения на НОИ ще издават удостоверения за профилактика и рехабилитация до 24 октомври 2018 г. включително.Последната дата, на която лицата могат да постъпват в изпълнителите на дейността, е 25 октомври 2018 г.Тази година програмата стартира на 23 март и за нейното финансиране са предвидени 20 103 061 лв. До момента са издадени 44 653 удостоверения, като се очаква до приключване на програмата още 2 258  ", "date": "2018.10.11", "title": "НОИ ще издава удостоверения за профилактика и рехабилитация до 24 октомври"}
{"url": "http://www.cross.bg/bulgariya-silistra-bulgariya-1585976.html", "text": "/КРОСС/ „В строителния бранш проблемите са от липсата на кадри- до корупционни практики. 90% от поръчките се печелят от пет фирми в България. Държавата пречи в момента с пълна сила, от НАП до инспекциите. Това, което БСП са направили с „Визия за България“ е добре, защото е нова стратегия за развитието на държавата.Има едно основно нещо, което може да даде решение на цялата Визия - трябва да се увеличат доходите на хората, за да не бягат от страната“. Това казаха представителите на бизнеса в Силистра на среща с депутати от ПГ наа „БСП за България“ по време на представянето на „Визия за България“. „Вдигането на заплатите ще повиши и стандарта на живота, а това ще върне много от заминалите в чужбина“, казаха още бизнесмените.  Те попитаха- защо една обществена поръчка, ако е спечелена в Силистра, трябва да я изпълнява фирма от Благоевград.Бизнесът обясни, че реалната средна заплата у нас е доста по-ниска, защото много голяма част от българите взимат много ниски заплати, но усреднено с тези в IT сектора, се вдига изкуствено границата. Работодателите в Силистра обясниха, че за производството на един продукт в България, ако се дава 1 лев, то в Германия същият продукт ще струва в пъти повече, което дава и висок жизнен стандарт, и възможности на хората. Те поискаха да се спре практиката- една и съща фирма, с една и съща техника и банкова гаранция, да взимат безброй обществени поръчки.„Визия за България“ е отворен документ за развитие. Ние искаме отворена икономика, в която младите хора да имат перспектива тук. Нашата амбициозна задача е България да тръгне по нов път. Нашата основна цел е държавата да е гарант за сигурността на хората, на образованото, здравеопазването и партньор на бизнеса.\" Това каза зам.-председателят на ПГ на „БСП за България“ Драгомир Стойнев в Силистра на представянето на „Визия за България“ пред бизнеса в града. Той добави, че в момента един от основните проблеми е демографската криза, но и  бягството на млади хора от България.  „ГЕРБ непрекъснато говорят, че държавата едва ли не цъфти. Истината е, че по начина, по който се развиваме, няма да има перспектива. На нас ни трябва ръст на преките чуждестранни инвестиции\", каза още той. По думите му са нужни квалифицирани кадри в страната.  „Защо тръгнахме да правим Визията? Тя е микс от идеи. Нарочно поставихме нещата в платформа, за да има дебат. Ние сме изчерпани като икономически модел за развитие. ГЕРБ работят само със собствени факти“.  Това каза народният представител от ПГ на „БСП за България“ и председател на икономическата комисия в НС Петър Кънев.  Според него истината е, че около 5 милиарда лева влизат в България от мигрантите ни. \"Ние не вървим нагоре. Ако не са парите от тези българи в чужбина, ние бихме били много зле“, каза още той.„Записали сме в програмата ни, че сигурността и спокойствието на бизнеса е изключително важно. В България цялата икономика се базира на обществени поръчки и еврофондове. Преките чуждестранни инвестиции са се сринали, защото инвеститорите нямат сигурност и спокойствие у нас. Ние залагаме на предвидима бизнес среда и модерно управление“, каза пред бизнесмените от Силистра зам.-председателят на ПГ на „Визия за България“ Весела Лечева. Тя констатира, че бизнесът се оплаква в цялата страна от натиск, и нерегламентирани практики. „Каква икономика ще имаме и какво производство след няколко години, когато свършат еврофондовете?“, попита Лечева.На срещата присъства и народният представител от левицата Стоян Мирчев. По думите му системите в държавата не работят. Той добави, че за всеки регион ще има отделна визия. „Тези проблеми, които са за София, не са същите като в Силистра. Тук градът е в демографска катастрофа. Бизнесът не може да намери и кадри. Решенията, които предлагаме, са мащабни. Но и поради тази причина, искаме мнението на хората\"- заключи Стоян Мирчев.", "date": "2018.10.11", "title": "Бизнесът в Силистра към БСП: Ако се увеличат доходите на хората, ще се решат много проблеми"}
{"url": "http://www.cross.bg/dimitrov-poslednite-taka-1585977.html", "text": "/КРОСС/ Бившият наставник на Лудогорец Димитър Димитров призна, че не е изненадан от случащото се при \"орлите\" в последните дни. В Разград се разделиха по взаимно съгласие с треньора Пауло Аутуори. С решение на Управителния съвет бе отстранен и спортният директор Методи Томанов. \"Аз съм последният човек, който може да бъде изненадан от това, което се случи в клуба през последните дни. Нещата не са такива, каквито изглеждат острани, но хората няма как да знаят. Навсякъде, където съм бил на 95 процента съм работил с футболисти, които аз съм селектирал в течение на времето, защото заварените играчи е ясно, че си остават. Но в Разград не бе така, въпреки че уговорките в началото бяха различни. Не се оплаквам от това - така съм приел, така съм работил. Явно колегата след мен е имал непреодолими различия с хората в спортния отдел над него\", заяви Херо пред \"Тема спорт\". Според него Лудогорец си остава най-стойностният отбор в Първа лига. Димитров, който в момента води Иртиш, добави, че от последните трансфери по-малко от половината играчи са се наложили.  ", "date": "2018.10.11", "title": "Димитър Димитров: Нещата в Лудогорец не са такива, каквито изглеждат"}
{"url": "http://www.cross.bg/rysiya-ycheniyata-provezhdaneto-1585978.html", "text": "/КРОСС/ Военнослужешите от Монголия и Русия в рамките на ученията ''Селенга-2018'' пристъпиха към провеждането на контратерористична операция на полигона Бурдуна в Бурятия.За това съобщава пресслужбата на Източен военен окръг на Русия, цитирани от ТАСС и Нюз Фронт.''Съвместната групировка военнослужещи от Русия и Монголия пристъпи към провеждането на контратерористична операция'', заявиха от пресслужбата.Военните от двете страни проведоха първия етап от практическите действия с бойна стрелба, отработване на реда на огневото поразяване на условния противник и взаимодействието с авиацията.По време на ученията за първи път е била демонстрирана огневата мощ на тежките огнеметни системи  ТОС-1А ''Солнцепек''.По-рано се съобщи, че руско-монголските учения ''Селенга-2018'' ще продължат до 12 октомври.", "date": "2018.10.11", "title": "Руско-Монголските учения демонстрираха огневата мощ на ''Солнцепек''"}
{"url": "http://www.cross.bg/sekretar-georgiev-glaven-1585979.html", "text": "/КРОСС/ Примитивната жестокост и събраните доказателства говорят, че в случая с убийството на Виктория Маринова не става въпрос за поръчка. Това каза в предаването „Тази сутрин” по bTV бившият главен секретар на МВР Калин Георгиев.„Тази примитивна, брутална жестокост и намерените към момента доказателства съвсем ясно говорят за това, че не става въпрос за подготовка, за поръчка. Просто е страшна, брутална и примитивна агресия”, каза Калин Георгиев.  „Убеден съм, че основната цел на моите колеги е да достигнат до извършителя на престъплението, независимо кой е пострадал”, допълни той.„Няма как да направиш превенция на убийство, защото то става инцидентно в повечето случаи, когато не е поръчково или планирано. За да докажеш, че едно убийство е поръчково, ти трябва да го разкриеш”, каза още Калин Георгиев.Не ми е предлагано да ставам министър на вътрешните работи, призна той в разговора с Антон Хекимян. На въпрос пък дали би се върнал  като главен секретар на МВР Калин Георгиев отговори, че вече е бил на този пост.През 2013 г. подадох оставка, защото усещах, че повече няма да мога да изпълнявам задълженията си на главен секретар и нямаше да мога да правя нищо повече,  посочи Калин Георгиев.„Знаех кой ще бъде министър. Прецених, че ще бъда принуден да правя неща, които не желая. Знаех, че предстоят промени в системата на МВР, освобождаване на колеги, с които аз съм работил, и нямаше как да го понеса чисто човешки”, изтъкна той.По думите му през 2013 – 2014 г. са нанесени много тежки щети на системата и тя все още се опитва да се справи с това. „Не давам оценки на колеги и на министри, защото знам какво им е било. Само човек, който не е носил бремето на това пред името ти да пише главен секретар, дава оценки, но не знае какво е реално да носиш отговорност”, отбеляза бившият главен секретар.Нямах лесни моменти като главен секретар на МВР, категоричен  беше Калин Георгиев.Според него министерството непрекъснато е жертва на разнопосочни реформи и разсипване на ръководния състав. Не може да се изгради дълготрайна политика на задържане на хората, които работят в системата.Бившият главен секретар на МВР каза също, че по празници се чува с премиера Бойко Борисов. ", "date": "2018.10.11", "title": "Калин Георгиев: Жестокостта показва, че убийството в Русе не е поръчково"}
{"url": "http://www.cross.bg/rysko-kino-pokazvat-v-rkitz-1585980.html", "text": "/КРОСС/ Комплимент към зрителите на \"СинеЛибри 2018\" е цикълът от руски кинокласики, които ще бъдат излъчени в Руския културно-информационен център с вход свободен, съобщиха организаторите на уникалния кино-литературен фестивал, който бе открит вчера и ще продължи с прожекции и съпътстващи събития до 24 октомври.Ценителите на руската култура ще могат да си припомнят филмовите шедьоври \"Дворянско гнездо\" на А. Кончаловски, \"Жесток романс\" на Е. Рязанов и \"Таборът отива към небето\" на Емил Лотяну.", "date": "2018.10.11", "title": "Руско кино показват в РКИЦ"}
{"url": "http://www.cross.bg/zhivotnite-pamela-andersun-1585981.html", "text": "/КРОСС/ Актрисата Памела Андерсън се включи в благотворителна акция за защита на животните.Звездата от сериала „Спасители на плажа” се затвори в клетка на емблематичния Площад на Републиката в Париж, съобщава БГНЕС.В друга клетка стоеше момиче в костюм на розово зайче. Демонстрацията иска да насочи вниманието към безпомощните животни, които прекарват целият си живот в клетка.каза Памела Андерсън.Бившата звезда от \"Спасители на плажа\" подкрепи активисти, които се борят да съберат един милион подписа от 7 европейски страни. Подписката е част от Европейската гражданска инициатива, което значи, че ако се подписите бъдат събрани за година, Европейската комисия трябва да обсъди проблема. Организаторите казват, че са подкрепени от 140 организации, включително \"PETA\"., добави актрисата.", "date": "2018.10.11", "title": "Памела Андерсън позира в клетка "}
{"url": "http://www.cross.bg/parlamentut-shte-razgleda-na-purvo-chetene-promeni-v-zakona-za-veroizpovedaniyata-1585973.html", "text": "/КРОСС/ Предлага се държавна субсидия да получават вероизповедания, към които принадлежи не по-малко от 1% от населението на страната. Според официалното преброяване този праг прескачат само православието и ислямът. За всяко самоопределило се лице ще се получават по 10 лв. от държавата, но не повече от 15 млн. лв. за вероизповедание. Предлага се още заплатите на свещениците да бъдат приравнени с тези на учителите.", "date": "2018.10.11", "title": "Парламентът ще разгледа на първо четене промени в Закона за вероизповеданията"}
{"url": "http://www.cross.bg/baldzhiiiska-bolnitza-obvinyaemite-1585974.html", "text": "/КРОСС/ Апелативният специализиран наказателен съд ще гледа жалбите на обвиняемите срещу мерките им за неотклонение по аферата с онколекарствата.Миналата седмица спец прокуратурата задържа седем души, сред които шефката на столичната частна хематологична болница \"Йоан Павел\" д-р Небесна Балджийска, дъщеря ѝ - лекар в същата болница д-р Зора Балджийска и фармацевтка от благоевградската онкоболница.Специализираният съд остави трите жени под \"домашен арест\" заради влошеното им здраве, а останалите четирима обвиняеми в ареста. Всички обжалват това решение, а защитата им твърди, че няма доказателства, че са извършвали отклоняване и продажба на черния пазар на онколекарства.", "date": "2018.10.11", "title": "Съдът гледа жалбите на обвиняемите по аферата с онколекарства"}
{"url": "http://www.cross.bg/bulgariya-bulgariya-kazaha-1585982.html", "text": "/КРОСС/ „Загрижени сме за регионалното ни развитие и жизнения стандарт. На най-ниското заплащане и пенсии сме ние, от Силистра“. Това казаха жителите на града пред народните представители от ПГ на „БСП за България“ по време на представянето на „Визия за България“. „Имахме летище, производство, транспорт. Нищо не е останало.Как да убедим хората да останат, като няма производство“, казаха те.  „Искаме мост над река Дунав. Той ще ни помогне да се сложи край на беднотията, защото ще задвижи бизнеса и производството“, коментираха силистренци.Според тях държавата напълно ги е забравила. По думите им има нужда от спасителна, отделна програма за развитие на Североизточния регион.  Те поискаха и повече пари да се отделят за култура. Силистренци казаха, че за прехода единственото нещо, което е било открито, са нови 4 гробищни парка, като за петия обещаха да поканят премиера Бойко Борисов да среже лентата.„Тук сме, за да има истински дебат по бъдещето на страната. Ние сме единствената партия, която има Визия за развитието на страната. В България трябва да има дебат, за да се намери истината“, каза пред силистренци зам.-председателят на ПГ на „БСП за България“ Драгомир Стойнев.„Ние винаги сме били загрижени за България. Затова бяхме длъжни да излезем с тази Визия, като тя е отворен документ и ще бъде допълнен от вас. Но този документ е много закъснял, защото сме последни по доходи в Европа и първи по корупция. Крайно време е да променим курса на управление в тази държава. Държавата се управлява през последните 10 години на парче – без мисъл и без цел.“ Това каза зам.-председателят на ПГ на \"БСП за България\" Весела Лечева.  Според нея корупцията в България изяжда доходите на хората.  „България си отива. Няма един ресор, който да се развива в някаква положителна посока и да има светлина. Нашата задача е да възстановим страната, за да може децата и внуците да се връщат в България, но и ние да живеем по-добре“, каза зам.-председателят на ПГ на „БСП за България“ Георги Свиленски пред силистренци. Според народния представител Стоян Мирчев има два основни въпроса, които стоят пред всички: единият е- каква ще е България след ГЕРБ и другият е- каква България искаме да бъде. „Затова чуваме всичко, което казвате и допълваме „Визия за България“, обеща депутатът.", "date": "2018.10.11", "title": "Силистренци: Нужна е спасителна Визия за Североизточния регион"}
{"url": "http://www.cross.bg/tazi-suvet-yvrezhdaniya-1585962.html", "text": "/КРОСС/ Палатковият лагер на затворения булевард „Дондуков” в столицата остана, но по искане на полицията ще се премести пред входа на Министерски съвет..Десетките палатки на протестиращите родители останаха на жълтите павета през цялата нощ. Целта е те да посрещнат премиера Бойко Борисов тази сутрин.По-късно те възнамеряват да преместят палатките пред вратите на Министерския съвет.След 22 ч. снощи полицията състави предупредителни актове за нарушаване на обществения ред на майките на деца с увреждания.Те настояват да бъдат чути. Исканията са дадените от властта обещания да станат факт.  Страните се договориха до края на годината да се приемат в пакет законите за хората с увреждания и за личната помощ.  За 2019 г. ще бъдат заделени 150 млн. лв. повече в тази сфера.", "date": "2018.10.11", "title": "Палатковият лагер на майките остана на булевард „Дондуков” "}
{"url": "http://www.cross.bg/severin-iliyan-suychastnitzi-1585964.html", "text": "/КРОСС/ Ромската махала в Русе, където е живял до неделя задържания за убийството на Виктория Маринова – Северин Красимиров, осъмна в очакване на напрежение. Много от хората от къщите са избягали през нощта.Жителите на квартала не вярват, че Северин сам е извършил бруталното престъпление. От полицията също има  информация, че се издирват още съучастници и помагачи на Северин.  Пред bTV Илиян, един от живеещите в махалата, заяви, че е скрил близките си, тъй като се страхуват, че ще влизат в квартала им. „Заканват се, че ще пребият всички. Снощи телефоните бръмчаха. Махнах си цялото семейство”, каза Илиян, който дори призна, че е въоръжен.„Заради един изрод не сме съгласни да пострадаме всички”, категоричен беше той.Илиян твърди, че Северин не е бил сам и е имал съучастници. Той обаче не посочи кои са. „Той не е единственият извършител, той е 20 кг с мокри дрехи. Това убийство не е станало оттук – оттам, това си е организирано. Тези, които са дошли да го вземат с колата, знаят за какво са го направили”, заяви Илиян.  „Не може това момиче да отиде там и по случайност да я хванат”, твърди той.", "date": "2018.10.11", "title": "В ромската махала на Русе не вярват, че задържаният Северин е действал сам"}
{"url": "http://www.cross.bg/bulgariya-mesta-predstavitel-1585994.html", "text": "/КРОСС/ По време на срещата със зам.-председателя на ПГ на „БСП за България“ Антон Кутев и народните представители Димитър Стоянов и ген. Кольо Милев жителите на община Дулово поискаха финансирането на частните болници и училища от държавния бюджет да бъде спряно. Те обясниха, че общинската болница, която е единственото място, където те могат да получат здравни услуги, е в изключително тежко финансово състояние и постоянно е заплашена от фалит.„За какво развитие на общината можем да говорим, докато демографската криза при нас не само се усеща, но и може да се види в пълната й сила. Подкрепяме реализирането на „Визия за България“, защото е време за реална промяна“, заявиха жители на Дулово.Те се обявиха против предложението на управляващите за създаването на Дунавски регион, защото по думите им това само ще затрудни развитието на района. На срещата народният представител Кольо Милев и Димитър Стоянов представиха Визията в частта, свързана с отбраната и сигурността. Народният представител Антон Кутев  обясни, че „Визия за България“ предлага повече държава в икономиката. Това означава, че ЕРП и АЕЦ трябва да са държавна собственост, летище „София“ не бива да се дава на концесия, нужна е работеща полиция и съдебна система, обърната към гражданите.„Политики, които да върнат младите хора в България и малките населени места“. Това поискаха да залегне на едно от първите места във „Визия за България“ жителите на общ. Кайнарджа обл. Силистра на среща със зам.- председателя на ПГ на „БСП за България“ Христо Проданов и депутатите Георги Гьоков и Донка Симеонова. Те заявиха, че младите хора напускат родните си места заради липсата на работни места и това трябва да бъде спряно. Липсата на транспорт между 15-те населени места на общината също бе сред поставените проблеми. Жителите на Кайнарджа подкрепиха предложенията на Визията в социалната политика. Зам.-председателят на ПГ на \"БСП за България\" Христо Проданов обясни, че изостаналите в икономически план райони не могат да задържат младите хора и така населените места изчезват. „Затова държавата трябва да инвестира в икономиката на тези места, за да може те да бъдат спасени“, категоричен бе Проданов. Народният представител Георги Гьоков коментира, че България има нужда от нова перспектива, защото ако  достиженията, които ще има страната ни не се обърнат към хората и техните проблеми, българинът няма да започне да живее по-добре. „С Визията искаме да запазим училищата в малките населени места затова предлагаме регионални програми за развитие на образованието“, заяви народният представител Донка Симеонова. Тя добави, че левицата иска да върне уважението и достойнството на българския учител, а държавата да се обърне с грижа към учителите пенсионери.„Земеделските кооперации са поставени в неконкурентоспособност спрямо големите земеделски стопани, затова е нужна национална програма за земеделските кооперации“, това казаха жители и земеделски стопани от с. Професор Иширково, общ. Силистра на среща с народните представители от ПГ на „БСП за България“ проф. Светла Бъчварова  и Стефан Бурджев. Те добавиха, че държавата оказва натиск върху кооперациите, които са един от малкото източници на доходи за хората от селата в областта. Жителите на селото добавиха, че се харчат милиарди за саниране в големите градове, докато селата не могат да се възползват от никакви средства за инфраструктура. Те заявиха, че подкрепят предложения от БСП във „Визия да България“ Фонд за развитие на регионите. „България няма ясна стратегия и експертиза за градивни решения в селското стопанство“. Това каза проф. Светла Бъчварова.Тя добави, че заради това във „Визия за България“ за малките и средни земеделски стопани са предвидени финансиране на изграждането на мрежа от фермерски пазари и усъвършенстване на БДС, с приоритет българското производство. Бъчварова допълни, че във Визията са предвидени и нулеви ставки на ДДС за храни, изработени само от естествени суровини, без следи от консерванти, заместители и подобрители. Народният представител Стефан Бурджев заяви, че държавата отсъства от селата и малките населени места. „ГЕРБ провеждат политика за унищожаване на българското село. Страната ни не отстоява своите интереси в областта на сектори като- животновъдство, овощарство и зеленчукопроизводство“, каза още Бурджев. Той допълни, че за област като Силистра е важно и напояването на земеделските земи и затова развитието и възстановяването на мрежата на „Напоителни системи“ трябва да е един от приоритетите за региона.  Развитието на общините и създаване на нови работни места, достъпна и ефективна образователна система и поправянето на сбърканото съдържание на учебниците, както и връщането на учениците в училище. Тези приоритети откроиха жителите на общ. Алфатар на среща с народните представители Дора Янкова и Николай Цонков. „Искаме Конституцията на страната ни да се спазва, а в нея е записано, че България е социална държава. С „Визия за България“ искаме да върнем справедливостта и сигурността на хората. Държавата трябва да си бъде на мястото и да изпълнява своята роля и целенасочено да развива регионите“, това каза народният представител Дора Янкова. Колегата й Николай Цонков обясни, че  ключовите въпроси, поставени във Визията, са няколко. „На първо място са икономиката  и доходите, защото това е начинът да се справим с другия важен въпрос- демографската  катастрофа“, каза той. Цонков коментира, че третият стълб е качественото образование. \"Трябва да  променим системата, да въведем един учебник по предмет, както и подпомагане на бедните семейства, като държавата поеме разходите им за обучение на децата. Искаме патриотично образование на всички ученици до завършване на средно образование“, обясни народният представител. Николай Цонков добави, че четвъртият важен въпрос е развитието и достъпността на здравеопазването. „То не е стока и не трябва да се търгува с него“, категоричен бе народният представител. ", "date": "2018.10.11", "title": "Жители на общините Кайнарджа, Дулово и Алфатар дадоха своите предложения по „Визия за България“"}
{"url": "http://www.cross.bg/ostrov-padna-vreme-1585968.html", "text": "/КРОСС/ Мост падна на италианския остров Сардиния заради лошото време. Част от пътното съоръжение се срути само два часа, след като кмет спрял движението по него заради лошите метеорологични условия и придошлите реки.Само благодарение на това решение инцидентът се разминал без жертви. Лошото време на остров Сардиния предизвика много проблеми, отнесени бяха автомобили коли, а много улици и пътища бяха наводнения.През август падна мостът \"Moрaнди\" в Генуа, като загинаха 43 души.", "date": "2018.10.11", "title": "Мост падна на остров Сардиния"}
{"url": "http://www.cross.bg/bulgariya-komentira-viziyata-1585990.html", "text": "/КРОСС/ На среща с хора от Ситово за „Визия за България“ бе поставен въпросът за липсата на бюджет за малките общини, с който кметовете да разполагат. „Бойко Борисов заяви, че няма да прави политика за чичо от Койнаре- затова  малките общини нямат бюджети и са потърпевши“. Това каза секретарят на ПГ на „БСП за България“ Филип Попов. На въпрос за лошото качество на здравеопазването- той коментира, че проблемите в този сектор са много и във Визията се предлагат решения, които подлежат на обсъждане. „Това правителство предлага вместо реформи в здравеопазването, само дoпълнителни финансови тежести за българския гражданин“, подчерта Попов.Той припомни, че един от основните акценти в сектор Здравеопазване във Визията е необходимостта здравните заведения да престанат да бъдат търговски дружества. На срещата присъства и народният представител Красимир Янков, който коментира важността на  националнaта сигурност, която би следвало да бъде приоритет за управляващити, но не е.Жителите на град Главиница споделиха своите предложения за допълнение на проекта „Визия за България“ на среща с народния представител Валентин Ламбев от ПГ на „БСП за България“. Те отправиха апел да бъдат отменени делегираните бюджети в образованието, както и учебниците да бъдат адаптирани към нуждите на децата. „Ние съзнаваме всички тези проблеми в образованието, затова във Визията сме заложили промени, които считаме за необходими- една от които е един учебник по предмет“, коментира Ламбев. На въпрос от присъстващите за актуализацията на отпуснатите пенсии от предходни години, народният представител отговори, че от БСП искат всички пенсии да бъдат актуализирани с актуалния средногодишен доход. Жителите на град Главиница изразиха недоволството си от „калинките във властта“- некомпетентни хора, които са на важни позиции, но на които им липсват познания и опит, за да вземат адекватни решения. „Помните ли „Приказка за стълбата“ на Смирненски- колкото по- нагоре се изкачват тези хора, толкова по- глухи стават за проблемите на хората“, каза присъстващ на срещата. Народният представител коментира, че това е често срещан проблем в малките населени места и единственият начин за решаването му са ясни критерии, на които да отговарят всички държавни и общински служители, а те са- компетентност, познания, квалификация. „Не трябва да се допуска назначаването на кадри по политически признак“, заключи Валентин Ламбев.„В работата ни бумащината става все повече и тя измества същинската- работата с деца“, казаха учители на среща за „Визия за България“ с народните представители Ирена Анастасова и Нона Йотова в Тутракан. На срещата, на която присъстваха над 50 учители, бяха обсъдени проблемите с атестирането на учителите и изкривяването на системата на образованието поради делегираните бюджети. Напревени бяха и предложения от присъстващите за целодневна организация на учебния процес, осигуряване на безплатни учебници за учениците от 8, 9 и 10 клас, както и целево подпомагане на професионалните паралелки за втория гимназиален етап. „Основно нещо, което фигурира в графа Образование във Визията е- публичните средства да бъдат само за държавните и общински училища“, каза Анастасова. Тя припомни, че във „Визия за България“ се предвижда и осигуряване на съвременни материални условия във всички училища на страната, както и улесняване на достъпа до образование на децатa от бедни семейства чрез поемане на средствата за облекло, обувки, учебници и храна. Нона Йотова дискутира с учителите болезнената за всички българи подмяна на историята и културата, която може да се развива и подпомага със средства от национални фондове, които се предлагат във Визията.„Много често се спекулира, че няма алтернатива на това управление. Най- нагледният пример е здравеопазването, където ясно се вижда какво предлага ГЕРБ. Те искат промяна на солидарния здравноосигурителен модел в застрахователен.\" Това каза народният представител Жельо Бойчев на среща с гражданите от Тутракан за „Визия за България“.Той коментира, че предложенията по отношение на здравеопазването във Визията са изцяло концентрирани срещу комерсиализирането му. Гражданите отправиха апел за помощ към народните представители, защото общинската болница в града има задължения в размер на 7 млн. и е изправена пред риска да спре да функционира, което означава, че цялата община остава без здравно обслужване. „Всичко това, което коментираме с вас, доказва каква е здравната система в България. За 7 години и 9 месеца ГЕРБ смениха 8 министъра на здравеопазването и 8 управители на НЗОК“, коментира народният представител Славчо Велков.", "date": "2018.10.11", "title": "Филип Попов: Бойко Борисов заяви, че няма да прави политика за чичо от Койнаре - затова няма бюджет за малките общини"}
{"url": "http://www.cross.bg/registur-marinkov-registri-1585991.html", "text": "/КРОСС/ Крайно време е Държавната агенция за метрологичен и технически надзор, платила за регистъра на асансьорите, който не работи, и възложила неговата изработка, да излезе и да каже какво се е случило. От тях трябва да търсим тази отговорност. Това каза в предаването „Тази сутрин” по bTV председателят на Българската асансьорна асоциация Николай Маринков.Още преди три години aгенцията е платила близо 700 хиляди лева на изпълнителите на обществените поръчки за регистър и уеб приложение към него. И двете към момента не функционират, показа разследване на bTV.Парите са похарчени са регистър, от който категорично има нужда и за който ние настояваме от повече от 10 г. Официалната информация е, че регистърът е изпълнен, но той никога не проработи и браншът не започна да го използва, заяви Маринков.По думите му се оказва, че правят обществена поръчка за регистри, а няма нормативна база, за да функционират тези регистри.„Държавната агенция за 4 г. има четирима председатели и от тук може да си представите какъв хаос очевидно цари там”, каза още Маринков.", "date": "2018.10.11", "title": "700 хиляди лева за неработещия регистър на асансьорите – кой ще поеме отговорност?"}
{"url": "http://www.cross.bg/zatlustyavaneto-vuzrast-proychvane-1585969.html", "text": "/КРОСС/ В Световния ден за борба със затлъстяването Българското сдружение за проучване на затлъстяването представя данни за проблема сред децата в училищна възраст у нас.Според доклад България е една от страните с висока честота на наднормено тегло и затлъстяване в детска възраст заедно с Гърция, Чехия и Великобритания.Последното национално проучване показа, че средно около 30% от момичетата и момчетата в тази възраст са с наднормено тегло и около 13% със затлъстяване.", "date": "2018.10.11", "title": "11 октомври – Световен ден за борба със затлъстяването"}
{"url": "http://www.cross.bg/kudeto-ryse-grad-1585997.html", "text": "/КРОСС/ Апелативният съд в германския град Целе, провинция Долна Саксония, ще заседава по мярката за неотклонение на задържания за убийството на журналистката от Русе Виктория Маринова.Според председателя на Окръжния съд в град Щаде Вили Вирт, където 21-годишният Северин Красимиров е арестуван, по време на разпит късно снощи той е дал съгласие за опростена процедура по екстрадиция, съобщи БНТ.Това означава, че формалностите по съдебния ред ще бъдат избегнати и той ще бъде върнат възможно най-бързо в България, за да бъде съден за жестокото престъпление.Когато бъдат екстрадиран у нас, той ще бъде разпитан от български разследващи прокурори и полицаи.Междувременно в ромската махала в Русе, където е живял Северин, осъмна в очакване на напрежение. Много от хората от къщите са изчезнали през нощта, защото се страхуват от саморазправа.", "date": "2018.10.11", "title": "Убиецът на Виктория Маринова е съгласен да бъде върнат бързо в България"}
{"url": "http://www.cross.bg/dimov-vnosa-dobavi-1585970.html", "text": "/КРОСС/ „” министърът на околната среда и водите Нено Димов.Той подчерта, че настояването да не се превръщаме в автоморга на Стария континент е получило подкрепата и на други държави, сред които Полша, Словакия, Литва, Латвия, Румъния, Унгария. От Брюксел поели ангажимент, че ще работят по въпроса през следващата година, а решение вероятно има през 2020 г.Димов коментира и въвеждането на по-високи данъци за старите автомобили. Той бе категоричен, че това е „инвестиция в здраве”, защото въпросните превозни средства са вторият най-сериозен замърсител на въздуха у нас.По-съществен бил проблемът само с битовото отопление на твърдо гориво. Подмяната на остарелите и вече опасни печки с нови можело да бъде най-евтиното или най-скъпото решение. Ако дадено домакинство живее на място с изградена газопреносна мрежа, то най-изгодният вариант бил да се присъедини към нея. Ако обаче е наложи построяване на цялата инфраструктура за газификация и електрификация, то така смяната на отоплението излизала доста скъпо, обясни министърът.Той бе категоричен, че неотговарящите на екоизискванията електроуреди и горива изобщо не трябва да стигат до пазара. И добави, че законът, забраняващ търговията с некачествени брикети се забавил, но се очаква да бъде приет от Министерския сувет още следващата седмица.Екоминистърът коментира и плановете за строителство на втори лифт в Банско, които бяха спрени, след като на първа инстанция съдът ги обяви за противоречащи на закона.„”, каза Димов. И добави, че трябва да се търси балансът между икономическото развитие и опазването на околната среда без да се саботира модернизацията на държавата.", "date": "2018.10.11", "title": "Екоминистърът: Не можем да забраним вноса на стари коли"}
{"url": "http://www.cross.bg/chasovo-vreme-zimno-1585972.html", "text": "/КРОСС/ Днес е последният ден, в който българските граждани могат да изразят мнението си кое часово време предпочитат - лятното или зимното.Допитването тече онлайн от края на септември на .До момента са гласували над 12 000 души, като участието изисква регистрация. Очаква се Министерството на енергетиката да изготви националната позиция за това лятно или зимно часово време да избере страната ни вбъдеще, като се съобрази с позициите на различни институции по този въпрос.Както е известно, на европейско равнище се обсъжда промяна в регламента за определяне на лятно и зимно часово време. Всяка държава членка трябва сама да избере към кой от сегашните часови варианти ще се придържа в бъдеще. ", "date": "2018.10.11", "title": "Днес е последният ден, в който гласуваме за лятно или зимно часово време"}
{"url": "http://www.cross.bg/komisiya-georgiev-samo-1585967.html", "text": "/КРОСС/ Делян Пеевски се оттегля от издателската дейноств. СегаДелян Пеевски се отказва от активна издателска дейност, става ясно от негово изявление. Причината, която изтъква е, че Комисията за защита на конкуренцията бави 5 месеца отговора си по искането за придобиването на  „Телеграф Медиа“ от страна на  „Ню Имидж Медиа“. \"Вероятно причината не е в сложността на одобрението, а във факта, че касае свързана с мен медия. Не мога да толерирам подобен двоен стандарт от страна на държавния регулаторен орган, поради което днес оттеглих искането за одобрение, като заявявам, че се отказвам и от сделката. Също днес учредих фондация „Телеграф“, чиято основна цел ще е развитието на медийния пазар, повишаването на професионализма, морала и обективността в журналистическата професия, както и борбата срещу фалшивите новини във всичките им форми. С оглед на тази цел, в управителния съвет на фондацията ще участват само изявени български журналисти, които винаги открито са отстоявали истината и не се страхуват да изразят личната си позиция.  След регистрацията на фондацията, ще прехвърля изцяло в нейна полза собствеността на „Телеграф Медиа“, а с това и отговорността за издаваните от същото дружество печатни медии – „Телеграф“, „Монитор“, „Политика“ и „Меридиан мач“.Антикорупционният шеф обвини обществото, че толерира корупциятав. СегаПредседателят на антикорупционната комисия (КПКОНПИ) Пламен Георгиев обвини обществото, че търпи корупцията. Дори повечето корумпирани да бъдат наказани, това няма да реши проблема, защото на тяхно място ще се появят нови, каза Георгиев по време на конференция за антикорупционното обучение вчера. \"Има хора, за които е публично известно, че злоупотребяват с власт, но има и обществена търпимост\", възмути се Георгиев.В правомощията на неговата комисия е да \"събира, анализира и проверява сведения при или по повод информация за прояви на корупция на лица, заемащи висши публични длъжности\". За да няма обществена толерантност към корупцията, Георгиев пледира за въвеждане на обучение срещу нея още от детските градини. Идеята му е това да става с \"игри и забавления\". Имало и чужд опит по темата, който можело да се ползва, разясни още шефът на КПКОНПИ. Според него изграждането на нетърпимост към това явление ще отнеме няколко поколения.Шефът на ВАС отказа съдиите за Пирин да бъдат определени публичнов. СегаПетимата съдии, които ще се занимаят като втора и последна инстанция с делото за новите ски писти в Банско, няма да бъдат определени публично. Това е разпоредил председателят на Върховния административен съд (ВАС) Георги Чолаков. На първа инстанция спечелиха природозащитниците.Правителството и министърът на околната среда и водите обаче обжалваха и така на 15 ноември по казуса ще заседава и петчленен състав на ВАС.  Докладчикът по делото вече е определен – Тодор Тодоров. Останалите от петчленния състав тепърва ще станат ясни. ВАС от години не премахва порочната практика само докладчикът да бъде избиран на случаен принцип. Останалите съдии се определят по старшинство от съответната колегия и отделение. Така избраният на случаен принцип докладчик е малцинство в съдебния състав.Борисов се възмутил пред дипломати, че са се поддали на фалшиви внушенияв. СтандартБез коментари приключи срещата на министър-председателя с посланиците в МС, която продължи около час, съобщи бТВ. „Не ви се сърдя, но съм учуден как вие се поддадохте на едни фалшиви внушения\", така се е обърнал премиерът към дипломатите. Премиерът Бойко Борисов покани всички посланици в министерския съвет, за да изрази пред тях недоволството си от негативните коментари от чужди политици и медии към България по отношение на убийството на Виктория Маринова.„ЛевИнс“ пусна сигнал до ДАНСв. ТрудЗастрахователното дружество “Лев Инс” само сезира и инициира проверка на ДАНС, за да се спре изтичането на национален капитал в особено големи размери чрез застрахователниизмами през системата “Зелена карта”. Това гласи официална позиция по повод информация, че Държавната агенция “Национална сигурност” (ДАНС) и Комисията за финансов надзор (КФН) са влезли на мащабна проверка в началото на октомври в поне четири български застрахователни компании, с голям пазарен дял. “Преди броени дни КФН официално определи “Лев Инс” като безспорен лидер на пазара. Дружеството държи 13,14% от брутния премиен приход и първо място сред застрахователите у нас. Според статистиката на регулатора, като цяло пазарът на общото застраховане у нас отчита ръст от близо 13% (12,79%) спрямо година по-рано. Традиционно “Лев Инс” продължава да е най-предпочитаният застраховател от потребителите на автомобилни застраховки”, подчертават от компанията.Правят регистър на онлайнмагазинитев. ТрудРегистър на електронните магазини ще направи Националната агенция за приходи. Това предвижда пакетът от промени в данъчните закони, който беше приет от Министерски съвет. Регистърът ще бъде публичен и всеки, който пазарува в интернет, ще може да провери в сайта на НАП дали даден онлайн търговец е легално регистриран. Това ще намали измамите от нелегални сайтове еднодневки, които се създават само с цел да съберат пари от доверчиви клиенти с оферти за продажби на стоки и услуги на ниски цени. При покупки по интернет онлайн търговецът ще може да издава електронни касови бележки вместо хартиени, гласят още промените. Идеята е при онлайн продажба фискалният бон да може да се генерира в електронен вид, да  се запазва в паметта на фискалния апарат и автоматично да се предоставя на електронен адрес на получателя.Час закъснение на влака = 50% от цената на билетав. 24 часаПовече права на пътниците приеха евродепутати в транспортната комисия. При закъснения на влак между 60 и 90 мин пътниците ще могат да поискат обратно 50% от цената на билета. Това е в допълнение към правата им за продължаване на пътуването или промяна на маршрута. Тази компенсация подкрепиха депутатите в транспортната комисия на Европарламента. За закъснения между 91 и 120 мин компенсацията да е 75 на сто, а над 121 мин - 100%, предвиждат промените в правата на пътниците, които ползват железопътен транспорт в Европа, съобщи пресслужбата на Европарламента.", "date": "2018.10.11", "title": "Преглед на печата"}
{"url": "http://www.cross.bg/rodeni-na-oktomvri-1585960.html", "text": "/КРОСС/Бориса Тютюнджиева, модел и актрисаКрасимир Богданов, депутат от „Обединени патриоти\" в 44-ото НСКрасимир Катев, изпълнителен директор на VTB Capital АДЛъчезар Костoв, председател на Агенцията по ядрено регулиране  ", "date": "2018.10.11", "title": "Родени на 11 октомври"}
{"url": "http://www.cross.bg/predstaviteli-patzientska-organizatziya-1585965.html", "text": "/КРОСС/ На 11.10.2018г. (четвъртък), в 12:00 часа, на ул. \"Любен Каравелов\" 3, ет 3, ап. 5 лидерът на БСП Корнелия Нинова и представители на левицата ще се срещнат с представители на Националната пациентска организация.   ", "date": "2018.10.11", "title": "Корнелия Нинова и представители на левицата ще се срещнат с представители на Националната пациентска организация"}
{"url": "http://www.cross.bg/filip-teofan-iierysalim-1585957.html", "text": "/КРОСС/ Житие на св. апостол Филип, един от седемте дякони След слизането на Пресветия Дух апостолите останали известно време в Йерусалим. Всекидневно се присъединявали към тях множества новоповярвали. Всички те живеели в единодушие и любов. Имали всичко общо. Всеки продавал имуществото си и донасял получените пари на апостолите. От тоя общ имот се давало на всеки, каквото му било нужно. Така че нямало между тях ни беден, ни богат. С нарастването на броя на учениците възникнали някои несъгласия. Апостолите, заети с проповядване на словото Божие, не могли да се занимават с всички домакински потребности на християнското общество. Затова свикали вярващите и им предложили да изберат седем мъже. На тия благонравни мъже трябвало да се възложи задачата да раздават помощи и изобщо да се грижат за домакинските неща в Църквата. Тъй на това служение били назначени хора, изпълнени с Дух Свети и с мъдрост. Имената им са: Стефан, Филип, Прохор, Никанор, Тимон, Пармен и Николай. След избора те били изправени пред апостолите. След като се помолили, апостолите възложили върху тях ръцете си. Тия седем души били наречени дякони, служители. На 11 октомври светата Църква чества паметта на един от тях - св. апостол Филип. Св. апостол Филип се родил в Кесария ПалестинскаРечник. Избран за дякон, той усърдно изпълнявал задълженията си. Юдеите, като видели, че броят на вярващите все повече се увеличава, започнали да преследват Божията църква. Те убили с камъни архидякон Стефан. Мнозина вярващи напуснали Йерусалим и се пръснали по различни посоки. В градовете и селата, където се пръснали, те усърдно проповядвали словото Божие. Тъй че това гонение послужило за все по-широко разпространение на християнската вяра. Дякон Филип, като оставил Йерусалим, дошъл в Самария, където усърдно проповядвал благата вест за спасителното дело на Богочовека. Народът с радост го слушал и се удивлявал на чудесата, които той вършел. Филип изгонвал нечисти духове и изцерявал болни. Повярвали в проповедта му много хора. В Самария имало един човек на име Симон, известен като магьосник. Той също приел свето кръщение от Филип. Апостолите, които продължили да пребивават в Йерусалим, чули, че много жители на Самария приели словото Божие по благовестението на дякон Филип, който в служението си се издигнал до степен на апостол. Апостолите Петър и Йоан дошли също в Самария, за да помогнат на Филип в устрояването на Църквата там. Те почнали усилено да се молят за повярвалите, възлагали върху тях ръце. И всички те приели в себе си даровете на Пресветия Дух. Сам Господ ръководил апостолите, като им внушавал какво да правят и къде да идат. Така веднъж ангел Господен казал на Филип: - Стани и тръгни към юг по пътя, който води от Йерусалим за Газа и който е пуст. Филип послушал и отишъл на тоя път, където по това време пътувал в колесница един етиопянин. Този етиопянин, скопец, бил велможа на Кандакия, етиопска царица, пазител на всичките й съкровища. Бил на поклонение в Йерусалим. И той, като много други чужденци, вярвал в Моисеевия закон. Сега се връщал в родината си. Седнал в колесницата си, той четял книгата на пророк Исаия. В момента тъкмо четял думите на пророк Исаия за Изкупителя: \"Като овца на клане бе заведен, и както агнето е безгласно пред своя стригач, тъй и Той не отваряше устата Си. При унижението Му Той бе лишен от справедлив съд. Но рода Му кой ще обясни? Защото се отнема животът Му от земята.\" Етиопският велможа не разбирал за кого говори пророкът. Господ, като видял искреното му желание да узнае истината, изпратил му неочаквана помощ. Дух Свети внушил на Филип да се приближи до колесницата и да заговори с него. Филип се приближил и запитал велможата: - Разбираш ли това, което четеш? Велможата отговорил: - Как ще мога, ако някой не ме упъти? И помолил той Филип да се качи в колесницата, да седне при него и да му обясни прочетеното. - Моля те, кажи ми - му рекъл той - за кого говори това пророкът. Седнал в колесницата, Филип му обяснил смисъла на пророчеството. Благовестил му за Господа Иисуса. Велможата слушал с дълбоко внимание. Като стигнали до една вода, той казал на Филип: - Ето вода. Какво ми пречи да се кръстя? - Ако вярваш от все сърце, можеш да се кръстиш - му отговорил Филип. - Вярвам, че Иисус Христос е Син Божи - възторжено заявил етиоптянинът. Колесницата спряла. Двамата влезли във водата. Филип кръстил велможата. Когато излезли от водата, Дух Свети слязъл над новопокръстения. Етиопянинът бил вече жив член на Църквата Божия. Ангел Господен отдалечил Филип от това място. Скопецът вече не го видял. Радостно продължил пътя си за родината. Донесъл й най-скъпоценния дар - благовестието за Царството божие. Св. Филип продължил апостолското си служение. Бил в град Азот. Обходил след това още много градове и села. Навсякъде неуморно разкривал истината за делото на Спасителя в тоя свят. Стигнал в Кесария при четирите си дъщери. Живял при тях и тук приемал новаповярвалите. Дъщерите му имали пророчески дар. Св. апостол Павел, на път за Йерусалим, бил в Кесария. Отбил се в дома на св. Филип. От Кесария Филип дошъл в лидийския град Тралия, Мала Азия. Тук служил на Църквата като епископ тралийски. Обърнал мнозина към Христа. Вършил и тук, както по много други места, големи чудеса. Починал в дълбока старост, обичан от цялото си многобройно паство.   Житие на св. преподобни Теофан Начертани Манастирът \"Св. Сава Освещени\" във Витлеем край ЙерусалимПреп. Теофан Начертани живял във втората половина на осмия и първата половина на деветия век. Родината му е Палестина. Теофан и по-големият му брат Теодор, паметта на когото се празнува на 27 декември, били монаси в палестинския манастирът \"Св. Сава\". И двамата са наречени \"начертани\", защото, по заповед на византийския император Теофил, иконоборец, по лицата им били начертани чрез нагорещени игли \"позорни стихове\", които всъщност ги представяли като славни поборници и защитници на иконопочитанието. Теофан бил син на благочестиви родители, които особено се отличавали със страннолюбие. Възпитани в дух на благочестие, получили и добро образование в дома на богатия си баща. Теофан и брат му Теодор постъпили на монашеско служение в лаврата \"Св. Сава\". Плодовете на благодатното възпитание и образование се появили в подвига им през всички следващи дни на живота им. През време на иконоборството в продължение на 25 години, Теофан бил ревностен защитник и изповедник на Православието. Такъв защитник и изповедник бил и брат му Теодор. И двамата били подложени на най-жестоки изтезания. Теофан Начертани претърпял окови, глад, заточение. Неговият брат и сподвижник, Теодор, умрял в заточение. Теофан доживял до времето, когато било прекратено иконоборствоте. Бил избран и поставен от цариградския патриарх св. Методий и никейския митрополит. Намерили се хора, недоволни от тоя избор. Те възразявали, че Теофан е сириец и че няма кой да поръчителствува за него, да установи, че е православен, а не иконоборец. Св. Методий, който бил също един от великите и прославени защитници на Православието срещу иконоборството, с авторитета си на патриарх цариградски, заявил: - След такъв надпис по лицето му не е нужно да желаем по-добро свидетелство за неговата православна вероизповед! Преподобни Теофан починал в 847 година, една година след смъртта на св. Методий Цариградски. Той оставил редица съчинения в защита на Православието. Особено е известен као писател на канони, броят на които стига до 145. Тия от тях, които са посветени на светите апостоли, се считат като най-хубави.", "date": "2018.10.11", "title": "Св. апостол и дякон Филип. Преп. Теофан Начертаний, еп. Никейски"}
{"url": "http://www.cross.bg/chasa-provede-deloto-1585961.html", "text": "/КРОСС/ От 09.00 часа ще се проведе заседание на Народното събрание.***В 17.00 часа в Дома на културата министърът на образованието и науката Красимир Вълчев ще бъде гост на концерт по повод юбилея на Университета по хранителни технологии. ***Зам.-министърът на регионалното развитие и благоустройството и ръководител на Управляващия орган на ОПРР Деница Николова ще посети Казанлък.  В 12.30 часа тя ще открие обновената детска градина  „Слънце“ . От 14.00 часа в Конферентната зала на Културно-информационния център (ул. „Искра“ № 4), зам.-министър Деница Николова ще открие информационен ден за популяризиране на инвестициите в туризма и градската среда, предоставяни чрез финансови инструменти по Оперативна програма „Региони в растеж“ 2014-2020 г.  ***От 14.30 часа в Стрелковия комплекс към затвора в Плевен заместник-министърът на правосъдието проф. Николай Проданов ще награди победителите в 1-вия турнир по стрелба с пистолет между служителите от затворите в страната.***От 9.00 часа 9 състав на Специализирания наказателен съд ще гледа делото срещу Ради М., Павлин С. и И. П., обвинени в длъжностно присвояване, за улесняването на което е извършено и друго престъпление, не по- тежко наказуемо.***От 9.00 часа 3 състав на Софийския градски съд ще гледа делото срещу Константин С. обвинен за неправомерно присъединяване към електропреносна мрежа, чл. 234 НК.***От 09.30 часа в Представителството на Европейската комисия в България, природозащитната организация WWF България организира кръгла маса и публичен дебат на тема „Справедлив енергиен преход“.  ***От 9.30 часа 14 състав на Специализирания наказателен съд ще гледа делото срещу Петър А., Красимир В. и др., обвинени в организиране и ръководене на организирана престъпна група. ***От 9.30 часа 15 състав на Специализирания наказателен съд ще гледа делото срещу Алексей П., Антон П. и др., обвинени в организиране и ръководене на организирана престъпна група. ***От 9.30 часа 4 състав на Специализирания наказателен съд ще гледа делото срещу Бехчет А., Емил Б. и др., обвинени в организиране и ръководене на организирана престъпна група. ***От 9.30 часа 19 състава на Специализирания наказателен съд ще гледа делото срещу Цветелин Цв., Владислав Н. и Светлин С., обвинени в организиране и ръководене на организирана престъпна група.***От 09.30 до 15.30 часа в заседателна зала 207 на БАН ще се проведе Полско-българска научна конференция „Извоюваната независимост – полски и български перспективи“. ***От 10.00 часа на територията на летище „София“ ще се проведе пълномащабно учение. В него ще участват външни служби и институции. Учението няма да се отрази на ежедневната работа на летището и няма да наруши полетното разписание. ***От 10.00 часа 5 състава на Специализирания наказателен съд ще гледа делото срещу Петър Ст., Боян Т., Бисер И., Бранимир Ст., обвинени в организиране и ръководене на организирана престъпна група.***От 10.00 часа 13 състава на Специализирания наказателен съд ще гледа делото срещу Радослав К., Генчо П., Венцислав П. и др., обвинени в организиране и ръководене на организирана престъпна група.***От 10.00 часа 17 състав на Софийския градски съд ще проведе разпоредително заседание по делото срещу Тунджай К, обвинен в убийството на жена в столичния кв. „Люлин“ през 2017 г.***От 10.00 часа 17 състав на Софийския градски съд ще разгледа насрочена въззивна мярка на Георги В. - Кико. ІV въззивен състав. (Постъпила е молба да не бъде сниман).***От 10.00 часа в Национален пресклуб на БТА Българското сдружение за проучване на затлъстяването и съпътстващите го заболявания /БАСОРД/ ще проведе Пресконференция по повод на Световния ден за борба със затлъстяването, посветена на проблемите с детското затлъстяване.***От 10.30 часа в хотел „Сити София“ (ул. „Стара планина“ № 6)  ще се проведе трета международна конференция: „Разделното събиране на отпадъците за по-чист въздух“. Участие в събитието ще вземе зам.-кметът по околна среда Йоана Христова***От 11.00 часа 11 състава на Специализирания наказателен съд ще гледа делото срещу Иван Д. и Милкана В., обвинени в организиране и ръководене на организирана престъпна група.***От 11.00 часа 17 състава на Специализирания наказателен съд ще гледа делото срещу Блага Б. и Иво Д., обвинени в организиране и ръководене на организирана престъпна група.***От 11.00 часа  в Аулата на СУ „Св. Климент Охридски“ професорът по теология Карл-Вилхелм Нибур от Университета „Фридрих Шилер“ в Йена  ще бъде удостоен с почетното звание „доктор хонорис кауза“ на СУ. ***От 11.00 часа в Пресклуб на БТА ще се проведе пресконференция за анонсиране на резултати от представително проучване за грижата на българина за очите.***От 13.00 часа 5 състава на Специализирания наказателен съд ще гледа делото срещу Калоян П., Любомир С. и Михаил Д., обвинени в организиране и ръководене на организирана престъпна група.***От 13.30 часа 18 състава на Специализирания наказателен съд ще гледа делото срещу руси Д., Стоян Д., Красен Н. и др., обвинени в организиране и ръководене на организирана престъпна група.***От 13.30 часа 11 състава на Специализирания наказателен съд ще гледа делото срещу Атанас Сп., Стефан Г. и др., обвинени в организиране и ръководене на организирана престъпна група.***От 13.30 часа 17 състава на Специализирания наказателен съд ще гледа делото срещу Божидар М., обвинен в участие в ръководството на престъпна организация или група. ***От 14.00 часа в зала Мусала 2 на хотел „Хилтън“ Европейският съвет за външна политика (ЕСВП) с подкрепата на Фондация Конрад Аденауер организира дискусия на тема „Българската и европейската гледна точка: Референдумът в Македония“.***От 16.00 часа в Бизнес център „Витоша“ ще се проведе за семинар / дискусия на тема Междинни избори в САЩ - с политолога доц.д-р Робърт Филипс.***От 16.00 часа в централната сграда на БАН ще бъде открита документална изложба, посветена на 100-годишнината от рождението на акад.  Любомир Желязков – химик-органик, основател и директор на Научноизследователския химико-фармацевтичен институт /НИХФИ/.***От 17.30 часа на площад „Народното събрание“ ще се проведе ежегодния „Митинг в защита на живота“.***От 18.00 часа в галерия „ЛИК“ ще бъде представена изложбата „Български гамбит“.***От 18.30 часа в галерия „Ларго“ ще бъде открита изложба на Николай Ангелов – Гари „ Тържество на радостта“.***От 19.00 часа в Централен Военен Клуб ще се проведат Първи годишни награди \"Лекар на годината 2018\" .***От 19.00 часа ще се проведе първото за тази есен издание на платформата за ново българско късометражно кино „Контраплан” на „Червената къща“.***От 19.30 часа в зала 1 на НДК ще се състои спектакъла „Фалшив герой“.***От 11.00 часа кметът на Община Банско Георги Икономов ще направи първа копка за изграждане на нова детска градина в града.***В 10.00 часа на сцена между Младежкия дом и Историческия музей ще бъде открит информационен ден за представяне на добри практики по проект „Твоят час“.  ***От 10.00 до 19.00 часа в Експоцентър \"Флора\" ще се проведе четвъртото издание на цветния базар \"Флора Есен ***От 18.00 часа в зала „Христо Фотев“ на Културен център „Морско казино“ в Бургас ще бъде открита изложба на Калоян Илиев-Кокимото.***От 10.00 часа във военно формирование 26 800  ще бъде отбелязана 140 годишнина от създаването на свързочни войски и органите за комуникационно и информационно осигуряване в Българската армия.***От 12.00 часа в Клиниката по психиатрия в УМБАЛ „Св. Марина“ – Варна ще се проведе пресконференция за възможностите на модерната персонализирана психиатрия в България по повод Деня на психичното здраве.***От 15.00 часа пред Варненски окръжен съд Варненско мото общество ще постави каски пред съда в знак на протест и с цел да привлече вниманието на правораздавателната система върху поредния случай на подигравка с паметта и семействата на загиналите на пътя.*** От 10.00 до 12.30 часа в конферентната зала на хотел „Премиер“ ще се проведе информационна среща – дебат на тема „Бъдещето на Кохезионната политика на ЕС“.- *** От 14.00 до 16.00 часа в НВУ „Васил Левски“ ще се проведе Ден на отворените врати. *** От 11.00 часа в х-л „Болярски“ Българското училище за политика „Димитър Паница” /БУП/ организира среща по проблемите на децата от Северна България. *** От 19.00 часа в Клуб 7 ще бъде представена книгата „Перо от древна тишина“ с автор С. Трифонова. ***От 10.00 часа в заседателната зала на Общинския съвет кметът на Община Видин Огнян Ценков ще открие изложбата \"Благодетелите на Видин, избрани за почетни граждани в периода 1886-1945 г.“, посветена на Деня на българската община.***От 11.00 часа в ръководството на МБАЛ „Св.Петка” АД ще даде пресконференция във връзка с широко дискутираните проблеми на хемодиализата в  отделението по нефрология. Събитието ще се проведе в в кабинета на изпълнителния директор на лечебното заведение.***От 10.30 часа в Заседателната зала на Областна администрация – Враца, ет. 6, заместник областният управител Мирослав Комитски ще председателства редовното заседание на Областния съвет за намаляване на риска от бедствия.***От 11.00 часа пред сградата на РУ-Враца ще се проведе среща със служители от \"Зоополиция\" към ОДМВР-Враца.  ***От 14.00 часа в хотел “Лева” Регионалното сдружение на малкия и среден бизнес - Враца започва обучителна програма в Северозападна България, която да преведе на достъпен език пътя на предприемача от идеята – до стартирането на малък бизнес.*** От 11.30 часа в Спортна зала „Никола Петров” Изложение-конкурс „Младежко техническо творчество”. – предстояща.*** От 13.30 часа и 15.00 часа на Стадион „Захарни заводи“ ОФК „Локомотив” – ФК „Спартак 1919“ гр. Плевен – среща от първенството на футбол 11и U 15 – зона Велико Търново. ***От 10.00 часа в СК „Простор“ със портен празник ще бъде отбелязан Световният ден на ходенето. ***От 11.00 часа Бакарди клуб – Добрич, Библиотеката, ще бъдат отбелязани 130 години от рождението на Дора Габе.***От 18.00 часа в Огледална зала „Нели Божкова“ на официална церемония ще бъдат връчени Националната литературна награда „Дора Габе“ и отличие.***От 18.30 часа в Драматичен театър „Йордан Йовков“ ще бъде представен Спектакълът „Преспанските камбани“.***От 11.00 часа Младежка банка към Община Кюстендил ще даде пресконференция в клуба на БТА.***От 14.00 часа ще се проведе пресконференция на \"Младежка банка\" – Кюстендил. ***От 18.00 часа в общинско кино – Кюстендил ще бъдат прожектирани филмите «България влиза м Пълвата световна война», «Разгромът на Сърбия» и «Помни войната». ***От 14.30 часа в хотел „Сол Несебър Палас“ ще започне 11-ата Национална конференция по транспортна инфраструктура с международно участие, организирана от Университета по архитектура, строителство и геодезия и Катедра „Пътища и транспортни съоръжения“. Председателят на Управителния съвет на Агенция ,,Пътна инфраструктура“ инж. Светослав Глосов ще приветства участниците.***От 13.30 часа в Профилирана гимназия „Иван С. Аксаков“  ще гостува Нейно Превъзходителство Ема Хопкинс – посланик на Обединеното кралство Великобритания в Република България. ***В Медицинския университет се провежда 16-ото издание на Международната медицинска научна конференция за студенти и млади лекари. Лекция на тема: „Травма при бременни и деца“ ще изнесе д-р Зул Мирза, Консултант по спешна медицина в болница Челси и Уестминистер.***От 09.00 часа ще се проведе заседание на Общинския съвет в Пловдив. ***От 10.00 часа в аула „проф. Милен Бешков“ Университетът по хранителни технологии събира учени от 16 държави за юбилейната си научна конференция „Хранителна наука, техника и технологии 2018“.***От 11.30 часа в Пресклуб на БТА-Пловдив ПП ДБГ ще проведе пресконференция във връзка с подготовката за изборите за Европейски парламент.***Общинските съветници от ГЕРБ-Пловдив ще проведат приемни с граждани. Ясен Михайлов, от 17:30 до 19:00 часа в офиса на ГЕРБ в район „Западен” на ул. „Царевец” № 9; Дамян Петров, от 17:30 до 19:00 часа в офиса на ГЕРБ в район „Западен” на ул. „Царевец” № 9; Петър Попов, от 17:30  до 19:00 часа в офиса на ГЕРБ в район „Западен” на ул. „Царевец” № 9; Гошо Къчков, от 17:30  до 19:00 часа в офиса на ГЕРБ в район „Северен” на бул. „Марица” №91; Пенчо Малинов, от 17:00  до 18:30 часа в офиса на ГЕРБ в район „Източен” на ул. „Коста Паница” №5; Веселин Маневски, от 16:00 до 18:00 часа в офиса на ГЕРБ в район „Южен” на ул. „Академик Петър Динеков” № 1А. ***В 14.00 часа в хотел „Алианс“ ще се проведе първата национална работна среща на представителите на комплексите за социални услуги в страната. Срещата ще продължи и на 12 октомври.***Народните представители от ПГ на „БСП за България” ще обсъдят „Визия за България” с граждани от област Разград. В 17.30 часа в голямата зала на хотел „Централ” в Разград депутатите Петър Кънев, проф. Анелия Клисарова, проф. Светла Бъчварова, Ирена Анастасова и Денчо Бояджиев ще се срещнат с граждани. В 14.30 часа в Клуба на пенсионера в село Благоево Ирена Анастасова, Кольо Милев, Димитър Стоянов и Денчо Бояджиев ще се срещнат с  граждани. В град Разград Славчо Велков, Николай Цонков, Иван Ченчев и Георги Андреев ще се срещнат в 11.00 часа с офицери и сержанти от запаса в Клуба на запасните офицери. В град Разград проф. Светла Бъчварова, Петър Кънев, Даниел Йорданов и Стефан Бурджев ще се срещнат със земеделски производители в „Зала 23” на хотел „Централ” от 11.00 часа, а в 10.30 часа в Разград Денчо Бояджиев, Виолета Желева и Димитър Данчев ще се срещнат с членове на пенсионерски клубове в ученическия стол. В град Исперих депутатите Дора Янкова, Александър Симов и Николай Цонков ще се срещнат с хората в Конферентната зала на Община Исперих в 17.30 часа. В село Кара Михал депутатите Валентина Найденова, Иван Иванов и Радослав Стойчев ще се срещнат с хората в местното читалище. В град Кубрат депутатите от левицата Филип Попов, Иван Димов Иванов, Стоян Мирчев и Веска Ненчева ще се срещнат в 17.00 часа с граждани в клуба на БСП. В същия час в град Цар Калоян народните представители от ПГ на „БСП за България” Димитър Данчев, Даниел Йорданов и Виолета Желева ще се срещнат с граждани в салона на читалището.  ***Народните представители от ПГ на „БСП за България” ще обсъдят „Визия за България” с граждани от област Русе. В 16.30 часа в град Бяла народните представители Антон Кутев, Валентин Ламбев, Димитър Георгиев и Нона Йотова ще се срещнат с граждани  в залата на читалище „Трудолюбие\". От 17.15 часа в град Борово депутатите Христо Проданов, Георги Гьоков, Донка Симеонова и Манол Генов ще се срещнат с хората от града в партийния клуб на ул. „Климент Охридски\" 1. В град Русе в 18.00 часа зам.-председателят на ПГ на „БСП за България” Крум Зарков и депутатите  Жельо Бойчев, Пенчо Милков и Георги Стоилов ще проведат общоградска среща в „Пленарна зала” на Община Русе на пл. „Свобода\". В 18.30 часа в село Ценово зам.-председателят на групата на левицата в парламента Весела Лечева и депутатите Милко Недялков, Кристина Сидорова и Лало Кирилов ще се срещнат с граждани в сградата на общината. В 18.30 часа в село Иваново депутатите Йордан Младенов и Красимир Янков ще се срещнат в ***От 11.00 часа в Екомузей с аквариум, където ще бъде открит новоизграденият Терариум.***От 10.30 часа в офиса на Областен информационен център – Смолян ще се проведе среща, на която ще се представи Националната кампания на мрежа на Областни информационни центрове в страната, както и актуални процедури за кандидатстване, финансирани със средства от Европейския съюз. ***От 16.00 часа в залата на РИОСВ-Смолян ще се проведе семинар на тема: „Популяризиране на Националната програма за профилактика на оралните заболявания при деца от 0-18 годишна възраст в Република България, за подобряване на познанията и културата на различни целеви групи от населението в областта на профилактиката на оралните заболявания.”  ***От 10.00 часа в зала 3 на Тракийски университет ще проведе граждански дебат на тема „Бъдеще на кохезионната политика на ЕС“.***От 15.00 часа в Регионална библиотека „Захарий Княжески\" ще се проведе пресконференция във връзка с обща инициатива на мрежата от Областни информационни центрове под надслов „Бъдеще на кохезионната политика на Европейския съюз“.***От 19.00 часа в Драматичен театър ще бъде представена постановката „Паника в хотела“.***От  11.00 часа кметът  Любомир Христов ще се срещне с участниците в журито на Международния конкурс за камерно пеене „Панчо Владигеров“. От 11.30 часа в зала 203 на общината председателят Александрина Милчева и  членовете на журито ще дадат пресконференция за медиите.***От 16.00 часа в зала 203 на общината, кметът Любомир Христов  ще се срещне с гости от Одрин. В групата са включени журналисти от Турция, а посещението е част от проект, който се реализира между Областната управа в Одрин и нашето Генерално консулство в града.", "date": "2018.10.11", "title": "Предстоящи събития в страната за 11 октомври"}
{"url": "http://www.cross.bg/prezident-nasa-programa-1585958.html", "text": "/КРОСС/ 1531 г. - Швейцарският реформатор Улрих Цвингли загива в битка при Капел по време на втората война на религиозна основа между швейцарските протестантски и католически кантони. 1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания.1737 г. - Земетресение в Калкута (Индия) причинява смъртта на около 300 хиляди души.1812 г. - Наполеонови войни: Френската армия на Наполеон Бонапарт се оттегля от Москва.1881 г. - Американецът Дейвид Хюстън патентова първата фотолента.1899 г. - В Южна Африка започва Втората бурска война.1939 г. - Американския президент Франклин Рузвелт получава писмото на Алберт Айнщайн и други учени за възможността да бъде произведена атомна бомба.1941 г. - Започва Комунистическата съпротива във Вардарска Македония.1949 г. - Вилхелм Пик става първи (и последен) президент на ГДР.1954 г. - Политическата и военна групировка на Хо Ши Мин Виетмин поема контрола над Северен Виетнам.1958 г. - Програма Пионер: НАСА изстрелва лунната сонда Пионер 1, която пада обратно на Земята и изгаря.1968 г. - Програма Аполо: НАСА изстрелва космическият апарат Аполо 7 - първата пилотирана мисия по програмата, с астронавтите Уоли Шира, Дон Айзъл и Уолтър Кънингам на борда.1962 г. - Папа Йоан XXIII открива Вторият Ватикански събор, който е и последен за католическата църква и приключва през 1965 г., когато папа е Павел VI.1986 г. - Студената война: Американският президент Роналд Рейгън и съветският ръководител Михаил Горбачов се срещат в Рейкявик, Исландия, в опит да продължат разговорите за съкращаване на своите ракетни арсенали в Европа.1994 г. - Апаратът на НАСА Магелан е разрушен от атмосферата на Венера след приключване на мисията си.", "date": "2018.10.11", "title": "11 октомври в историята "}
{"url": "http://www.cross.bg/tema-kolko-zhivo-1585966.html", "text": "/КРОСС/БНТ, „Сутрешен блок\"Тема:  Власт и доверие - гост Цветан Цветанов;Тема:  За свободата и отговорността - каква е ролята на журналистите?Тема:  Русе след убийството: русенци искат осветление и камери - как отговаря общината?Тема:  Плочки, ремонти и още софийски въпроси- председателят на Столичния общински съвет Елен Герджиков;Тема:  Интернет настройки - има ли опасност да останем офлайн заради корекции на сигурността в мрежата?БТВ, \"Тази сутрин\"Тема:  Директно от Русе: Какъв е отзвукът след задържането на Северин в Германия?Тема:  Ексклузивно: Бившият главен секретар на МВР Калин Георгиев за неразкритите знакови убийства, реформата в МВР и разследването под обществен натискТема:  Колко са опасните асансьори у нас и защо все още няма регистър?Тема:  Колко струват на държавата обжалванията на екооценките? В студиото - икономистът Красен Станчев и природозащитникът Андрей КовачевТема:  Защо вътрешната опозиция на БСП оспори визията на Корнелия Нинова? В студиото - Атанас МерджановТема:  На живо: Пернишки баби срещу глутница кучетаТема:  Бардът на живота и любовта Михаил Белчев за своя голям концерт в НДКНова телевизия,  „Здравей  България\"Тема: след задържането на убиеца на Виктория Маринова репортерите на NOVA предават на живо от Германия и от мястото на жестокото престъпление. Очаквайте и коментар на бившия следовател Людмил Рангелов.Тема: След жестокото убийство: чужди дипломати на среща с премиера Борисов. Разговор с Ема Хопкинс, посланик на Великобритания у нас.Тема:Да имаш 17 диагнози и нито една да не е правилна. Разказваме историята на мъж с тежко заболяване, който се кани да напусне страната.Тема:Колко ще плащаме за старите си автомобили и може ли българинът да си позволи нова кола? Говори министърът на околната среда и водите Нено Димов.Тема: След двата смъртни случая през последните години, има ли опасни дървета в Борисовата градина? Проверява Румен Бахов.Тема: Фалшиви промоции при пазаруване в интернет. Колко пъти една стока може да поскъпне - от първия до последния клик? Отговорите в \"На твоя страна\" с Георги Георгиев.Тема: Наравно с мъжете: Как майка на четири деца стана един от най-търсените строители в България?Тема: Защо гел за матраци беше  имлантиран в дамски бюстове? На живо от Париж: 3000 българки ще получат обезщетение, след като бяха измамени с фалшиви силиконови импланти.  ", "date": "2018.10.11", "title": "Теми и гости в ефира"}
{"url": "http://www.cross.bg/lenivostta-privlekatelna-izglezhda-1585959.html", "text": "/КРОСС/ Ленивостта може да изглежда привлекателна, но само трудът носи удовлетворение. Ане Франк", "date": "2018.10.11", "title": "Ленивостта може да изглежда привлекателна, но..."}
{"url": "http://www.cross.bg/byrya-maiikul-florida-1585963.html", "text": "/КРОСС/ Ураганът \"Майкъл\", който беше обявен за най-силната буря, преминавала през Флорида за последния четвърт век, отслабна до първа категория.  Той взе най-малко една жертва и остави без електричество над 400 хиляди домакинства във Флорида, Джорджия и Алабама. Загиналият човек е бил ударен от падащо дърво.Мощната буря предизвика тежки наводнения и нанесе щети на инфраструктурата, събаряйки дървета и стълбове, отнасяйки покриви и преобръщайки автомобили.Прогнозите са, че \"Майкъл\" ще отслабне тази сутрин до тропическа буря, докато преминава през югоизточните щати. Скоростта на ветровете отслабна от 250 до 150 километра в час. ", "date": "2018.10.11", "title": "Ураганът \"Майкъл\" взе жертва и остави без ток 400 000 домакинства във Флорида"}
{"url": "http://www.cross.bg/bulgariya-arabiya-angelkova-1585987.html", "text": "/КРОСС/ Пред България и Саудитска Арабия има все още много нереализиран потенциал в двустранните контакти в туризма и много други индустрии. Това заяви министърът на туризма Николина Ангелкова на среща в Рияд с първия зам.-министър на икономиката и планирането на Саудитска Арабия Халид Ал Шунайфи. Разговорът се състоя в рамките на работната й визита в арабската страна по покана на Негово Кралско Височество Султан бин Салман бин Абдулазиз Ал Сауд – принц на кралството и председател на Комисията по туризъм и национално наследство на държавата. Саудитска Арабия е важен делови партньор за България.Министър Ангелковазаяви, че туристическият сектор в България се развива устойчиво и възходящо през последните 4 години откакто има самостоятелно ресорно министерство. Благодарение на премиера Бойко Борисов отрасълът стана приоритет за българската икономика и в резултат се увеличиха значително ръстовете на международни туристи. За миналата година те са над 8.8 милиона, посочи Николина Ангелкова. Реализирани са ръстове на редица входящи пазари, включително и от далечни като Индия, САЩ, Филипините, Бразилия.Туризмът дава много възможности за развитие – традиционните зимен и летен, но и много видове специализирани услуги – балнео- и СПА, медикъл, културно-исторически, гурме, голф, планински и т.н. Голям брой от значимите артефакти в България са открити в близост до минерални извори и привличат много туристи за комбинирани услуги, посочи министърът и даде примери с курортите Сапарева баня, Сандански, Хисаря и др. България е известна с качествената си храна и затова министерството създаде кулинарни дестинации, с които насърчава не само вътрешния туризъм, но и притока на много чужди гости. Всяка година правим проучвания и на тяхна база реализираме различни промоционални кампании за увеличаване на туристите. За това ни помагат и IT технологиите в маркетинга и рекламата – например чрез онлайн платформата I love Bulgariа, която достига до огромно число потребители чрез Вайбър приложението и не само привлича още посетители, но също популяризира забележителностите ни, коментира министър Ангелкова.Преди 2 години двете страни подписаха меморандум за сътрудничество в туризма, който дава възможности за активно партньорство в предлагането на разнообразни туристически услуги. Освен това България е сред водещите аутсорсинг дестинации и се надявам да станеважен и стратегически партньор за Саудитска Арабия, увери министър Ангелкова. Привличането на повече инвестиции е водещ елемент в политиката на туристическата администрация и затова бяха инициирани законови промени, които да облекчат и насърчат бизнес проектите. Повечето от необходимите на предприемачите документи се придвижват онлайн. Това е част от стратегията за устойчиво развитие на сектора до 2030 г. Сред основните приоритети на българското правителство в областта на туризма е позиционирането на страната ни като висококачествена целогодишна туристическа дестинация. Туристическият сектор в България се очаква да нарасне с над 40% през следващите 10 години, което ще бъде постигнато с привличане на повече инвестиции, поясни българският министър. Халид Ал Шунайфи заяви, че е много важно двете икономики да се корпорират и да задълбочат сътрудничеството си. Туризмът дава много възможности за инвестиции и вярвам, че тази среща е началото взаимно да черпим опит, обобщи той.", "date": "2018.10.11", "title": " България и Саудитска Арабия са готови за активно сътрудничество в туризма и икономиката"}
{"url": "http://www.cross.bg/live-aiiers-reel-1585988.html", "text": "/КРОСС/ Малко са артистите на музикалния небосклон, изпреварили времето си с десетилетия напред, а още по-малко са тези от тях, до чийто талант можем да се докоснем на живо, и то на родна сцена. Ето защо, точно осем години след началото на колаборацията помежду си,  и  избират да зарадват меломаните и да празнуват не по друг начин, а именно с концерт на легендарния . На  феновете ще имат уникалния шанс да се насладят на нестихващата му енергия и да преминат заедно с него през емблематичните му композиции, белязали историята на музиката.Ветеран във всевъзможни жанрове и течения, пионер на джаз фънка, кръстник на нео соула, ключова фигура в ейсид джаза, изключително виртуозен вибрафонист, вокалист, талантлив композитор и продуцент – Рой Айерс е всичко това, както и един от най-семплираните артисти за последните десетилетия, редом до Джеймс Браун. Творчеството му е повлияло пряко редица музиканти от най-разнообразни стилове и е ползвано неколкократно от имена като Guru, Mary J Blige, A Tribe Called , , .Рой Айерс се ражда в Лос Анджелис през 1940 г. и израства в епицентъра на южнокалифорнийската музикална сцена. Още като 5-годишен получава лично от доайена Лайнъл Хамптън палки за вибрафон, освен това се учи да свири на стийл китара и пиано, по-късно започва да пее в църковния хор. В началото на 60-те, само за година, преминава от бибоп оркестрант в главно действащо лице и започва да записва. През 1966 напуска колежа и се присъединява към небезизвестния джаз флейтист Хърби Ман. В началото на 70-те основава Рой Айерс е неугасващ талант, свирил пред милиони хора в Япония, Австралия и цяла Европа. Негово изпълнение се съдържа в мултиплатинения албум на Уитни Хюстън от 1988, както и в песента  от 1993. През годините той свири на една сцена с Pete Rock, Thundercat, Posdnuos от De La Soul, Donald Byrd, както и със своя пример и вечно вдъхновение – Лайнъл Хамптън. През първото десетилетие след 2000 г. Рой се насочва смело дори към хауса, колаборирайки с Masters Of Work и Kerri Chandler. Сред най-верните му последователи и съмишлениците се нареждат още соул дивата Erykah Badu,Talib Kweli, а в последните години взима участие и в два албума на Tyler, The Creator. На и ще отпразнуват осем години успешни съвместни събития с концерт на вечния музикален двигател Рой Айерс, с неговата искрена и нестихваща любов към живота и хубавия саунд. за тази специална меломанска вечер са на цена от 35 лв. в OMV и мрежата на Eventim и влизат в продажба от 11:00 ч. на 11.10. Началото е предвидено за 21:00 ч., а вратите отварят в 20:00 ч.От есента на 2010 г. насам Reel Feel и Sofia Live Club са реализирали едни от най-запомнящите се клубни събития, сред коитo Alice Russell, Theophilus London, Andreya Triana, The Herbaliser, Wax Tailor, Oddisee, Akua Naru, Zero 7, Quantic, Kon & Amir, Ashley Beedle & Todd Terje. По покана на платформата Reel Feel у нас са гостували още имена като Dam-Funk, Gregory Porter, Jose Gonzales, Nicolas Jaar, Bonobo, Crazy P, DJ Kentaro, Cinematic Orchestra и много други. ", "date": "2018.10.11", "title": "Музикалната легенда РОЙ АЙЕРС с концерт на 12 ноември в Sofia Live Club"}
{"url": "http://www.cross.bg/tzentralniya-kilometra-ostrov-1585971.html", "text": "/КРОСС/ Земетресение с магнитуд 6,2 край Индонезия, предаде ТАСС, като се позова на Европейско-средиземноморския сеизмологичен център.Силният трус е бил регистриран на дълбочина от 10 километра, с епицентър на 186 километра източно от град Сурабая, на централния остров Ява. За момента няма данни за пострадали хора и нанесени материални щети.На 28 септември земетресение и предизвикани от него вълни цунами причиниха смъртта на над 2000 души на централния индонезийски остров Сулавеси.", "date": "2018.10.11", "title": "Земетресение с магнитуд 6,2 удари Индонезия"}
