{"url": "http://www.cross.bg/nokia-tzena-tazi-1579923.html", "text": "/КРОСС/ По-късно през годината HMD Global може да представи флагмански смартфон, чиято цена ще е по-висока от тази на сегашния топмодел на компанията Nokia 8 Sirocco, пишат от NokiaMob, цитирани от Mobile Bulgaria.Това разкриват хората зад руския форум Nokia anew, в който често в аванс се появяват детайли за плановете на финландската компания. Според информацията приблизителната цена на очаквания флагман (вероятно на име Nokia 9 или 10) ще е 990 долара, което ще изправи устройството в директна конкуренция с топмоделите на останалите големи производители.Засега не е ясно доколко е достоверна информацията. Носят се слухове, че смартфонът ще има камера с множество лещи и ще ползва технология на компанията Light, в която Foxconn е инвеститор.Друг коментар на Nokia anew твърди, че устройството няма да има изрязан дисплей, за да се открои на пазара, а камерата ще е по-добра от тази на Samsung Galaxy S9+. Според по-ранна информация от същия форум HMD Global готви два флагмански модела Nokia за тази година (за това писахме и тук).Твърди се, че и двата телефона ще са с чипсет Snapdragon 845, P-OLED дисплей от LG с тънки странични рамки и основна камера с 5 лещи.По-скъпият модел, този с цена около 1000 долара, ще предложи и вграден в дисплея сензор за отпечатъци, а премиерата му няма да е по-рано от есента. Другото устройство се описва като наследник на Nokia 8 Sirocco за по-широката аудитория, което означава, че ще има по-достъпна цена.", "date": "2018.07.24", "title": "Идва Nokia за 1000 долара"}
{"url": "http://www.cross.bg/beshe-vhoda-bolen-1579920.html", "text": "/КРОСС/ Красимир Миланов, полицай от участъка в Каспичан, преди няколко дни залови психично болен мъж, който беше насочил пистолет срещу него. В този момент Миланов е без оръжие, защото е бил в почивен ден, но 14-те години работа в системата на МВР се оказват достатъчни за адекватна реакция. В интервю за предаването \"12+3\" на програма \"Хоризонт\" полицаят разказа:\"В неделя бях излязъл с моето семейство в центъра на Каспичан и пиехме кафе. Около 10 часа познат за мен гражданин, видимо ядосан, вървеше по центъра, направи ми впечатление, че беше много агресивен, а знаех и че е психично болен и неколкократно е настаняван в Цариброд.Близо до паметника \"Майка България“ има жилище. Погледнах, че влиза във входа. Не се мина много време и излезе, като произведе изстрел към паметника. Тръгнах към него, а той със заплашителен тон ми каза да се дръпна и че ще стреля към мен. Той отново влезе в жилището си, изчаках на близко до входа, като през това време се обадих на дежурния в районното в Нови пазар да изпрати екип, но докато дойдат колегите от Нови пазар, лицето излезе от входа и се запъти отново към центъра.Аз тръгнах леко след него, но той беше така вглъбен, че просто не ме виждаше. В един момент той се обърна към мен и аз успях да му взема оръжието, махнах патрона от цевта и той вече не беше така уверен, както докато имаше оръжие в себе си\".", "date": "2018.07.24", "title": "Полицай залови психично болен престъпник в почивния си ден"}
{"url": "http://www.cross.bg/krivodol-vratza-posoka-1579919.html", "text": "/КРОСС/ От 25 юли започва ремонта на моста край село Краводер при км 129+355 на път I-1 (E-79) - Монтана – Враца, съобщиха от пътната агенция. Срокът за завършването е 90 дни, като от АПИ се надяват съоръжението над р.Ботуня да бъде завършено през септември.Заради ремонта трафикът ще се осъществява по обходни маршрути.В посока Видин леките и лекотоварните превозни средства до 10 тона се пренасочват от път I-1 Враца – Монтана след разклона за Бели извор по обходен маршрут по път III-162 в посока Вършец до кръстовището с път III-1621 през с. Сумер до включването по път I-1.Товарните автомобили над 10 тона в посока Видин се насочват от I-1 по обходен маршрут по път III-101 Враца – Криводол и по път II-13 Криводол – Липен – Стубел – Крапчене до включването отново по път I-1.В посока София всички превозни средства ще преминават по обходен маршрут по път III-1302 Краводер – Пудрия – Големо Бабино – Криводол, по улична мрежа през гр. Криводол и по път III-101 Криводол – Враца до включване по път I-1.Мостът е построен през 1981 г. и досега не му е бил правен основен ремонт. През февруари м.г. бе констатирана повреда на целостта на пътната плоча на моста, припомнят от АПИ.Сега ще се направят нови пътно платно и плоча, хидроизолация и асфалтова настилка, ще бъдат подменени ограничителните системи, тротоарните блокове и ще се подобри отводняването в участъка. Стойността на проекта е около 690 000 лв.", "date": "2018.07.24", "title": "Ремонт на мост ще промени трафика на Северозапад до края на лятото"}
{"url": "http://www.cross.bg/iiozil-erdogan-mesyt-1579913.html", "text": "/КРОСС/ С критиките към Футболния съюз на Германия и медиите в страната Месут Йозил си навлече гнева на мнозина. Халфът на \"Арсенал\" забърка расистки скандал, но спечели привърженици в Турция, включително и сред политическия елит.Самият държавен глава на южната ни съседка - Реджеп Таийп Ердоган сподели, че е провел разговор с Йозил и похвали поведението му:\"Говорих по телефона с него. Държанието му е национално и патриотично. Целувам очите му!... Подкрепям Месут заради неговите изказвания. Германците не могат да се примирят с нашата обща снимка.\"Както е известно, скандалът започна от кадър, на който Йозил позира гордо с президента на Турция и съотборника си в Бундестима - Илкай Гюндоган.  ", "date": "2018.07.24", "title": "Ердоган за Йозил: Целувам му очите!"}
{"url": "http://www.cross.bg/zhertvite-gurtziya-plamutzite-1579918.html", "text": "/КРОСС/ Президентът на Гърция обяви тридневен траур заради жертвите от Загинаха най-малко 60 души. Над 150 са пострадалите, сред тях е и българска гражданка, която е в болница с изгаряния.", "date": "2018.07.24", "title": "Траур в Гърция заради жертвите от пожарите (ОБЗОР)"}
{"url": "http://www.cross.bg/lynata-vreme-lyna-1579921.html", "text": "/КРОСС/ Космическото явление ще може да се види от България, но най-доброто място за наблюдения ще е по на изток - в Източна Африка, Близкия Изток и дори Централна Азия. По тези места затъмнението ще продължи цели 6 часа и 13 минути.В Европа и Австралия явлението ще може да се наблюдава съответно при изгрева и залеза на Луната, като според ученият от НАСА Ноа Петро най-доброто място за наблюдение в света ще бъде Етиопия.За България най-дългото лунно затъмнение за този век ще започне в 21:24 часа на 27 юли.Пикът у нас ще бъде от 22:30 часа до 0:13 часа на 28 юли, когато за около 1 час и 43 минути Луната ще бъде кърваво червена.По същото време планетата Марс ще бъде в такава позиция спрямо Слънцето, че също ще се вижда по-ярка и червена от обикновеното - всъщност този юли Марс е най-ярък на небето за последни 15 години.В Средновековна Европа лунните затъмнения са били наричани Кървава Луна, като явлението е било много плашещо за живеещите по това време. Това наименование произхожда от стария завет, като според християнските митове Кървавата Луна предвещавала много тежки времена, войни, болести и самия Страшен съд или Второто пришествие на Исус.Древните китайци, както и маите и инките, смятали че Кървавата Луна се случва когато някакво животно - дракон или ягуар се опитва да изяде Луната, като явлението също е носело тревоги. В района на Месопотамия дори били извършвани човешки жертвоприношения след като Луната възвръщала нормалния си цвят.Древните гърци обаче били изпреварили своето време, защото заключили, че формата на Земята е сферична, именно като наблюдавали лунните затъмнения.Кървавата Луна обаче не е научно приет термин, а лунните затъмнения си имат много просто обяснение - те се случват, когато Земята застане между Слънцето и Луната, като трите обекта са подредени на една линия. По този начин видимият образ на Луната бива закрит напълно или частично от сянката на нашата планета.Слънчевата светлина преминава през атмосферата на Земята, но до Луната достига само светлината в червения спектър, тъй като тя не се е разсеяла. Що се отнася до отенъците на затъмнението, те зависят от позицията на Луната в нощното небе, както и наситеността на атмосферата с финни частици.Интересен факт е, че ако по време на лунно затъмнение стоите на Луната, то ще забележите, че около цялата Земя има обръч от червена светлина, която именно оцветява нашия спътник, когато достигне до него.", "date": "2018.07.24", "title": "Идва най-дългото лунно затъмнение на 21 век"}
{"url": "http://www.cross.bg/shampionskata-liga-kypa-1579915.html", "text": "/КРОСС/ Зинедин Зидан - трети пореден триумф в Шампионската лига с \"Реал\" МадридЮрген Клоп - финал в Шампионската лига с \"Ливърпул\"Масимилиано Алегри - титла и Купа в Италия с \"Ювентус\", четвъртфинал в Шампионската лигаЕрнесто Валверде - титла и Купа на краля с \"Барселона\", четвъртфинал в Шампионската лигаХосеп Гуардиола - титла и Купа на лигата в Англия с \"Манчестър Сити\"Диего Симеоне - триумф в Лига Европа с \"Атлетико\" Мадрид, второ място в ИспанияДидие Дешан - световен шампион с ФранцияЗлатко Далич - извел Хърватия до исторически първи финал на световно първенствоРоберто Мартинес - трето място с Белгия на Мондиал 2018Гарет Саутгейт - четвърто място с Англия на Мондиал 2018Станислав Черчесов - четвъртфинал с Русия на Мондиал 2018, отстраняване на Испания в осминафиналите", "date": "2018.07.24", "title": "ФИФА обяви номинираните за Треньор на годината"}
{"url": "http://www.cross.bg/roboti-chetirinogi-razrabotvat-1579922.html", "text": "/КРОСС/ Специалисти от руския Фонд за перспективни изследвания създадоха серия четириноги роботи и продължават да разработват подобни устройства, предаде ТАСС. Това заяви ръководителят на проекта от фонда Сергей Хурс.\"\", каза той, отговаряйки на въпроса дали се планира да бъдат създадени \"партньори\" на робота Фьодор по примера на образците на американската компания Boston Dynamics.Специалистът не уточни какви ще са външният вид и предназначението на роботите, над които продължава да се работи.Основното преимущество на ходещите четириноги роботи пред аналозите им върху колела или гъсенично шаси е способността да се придвижват без затруднения по пресечени и каменисти терени, да преодоляват препятствия, да изкачват стъпала. Подобни роботи се разработват в много страни.Най-известните четириноги роботи са създадени от Boston Dynamics. Става въпрос за BigDog, който може да пренася до 150 кг товар със скоростта на пешеходец, Cheetah, който може да бяга със скорост 45 км/ч, LittleDog, предназначен за различни изследвания.Проектите на Boston Dynamics бяха финансирани в началото от американските военни, а сега компанията е под шапката на японския холдинг SoftBank Group.", "date": "2018.07.24", "title": "Руски учени разработват четириноги роботи"}
{"url": "http://www.cross.bg/royli-doyn-shishentze-1579904.html", "text": "/КРОСС/ Британецът Чарли Роули, който прекара три седмици в болница след отравяне с нервнопаралитичния агент \"Новичок\", обясни, че намерил шишенце, което според него съдържало парфюм, и го взел, за да го подари на приятелката си, предаде Франс прес, цитирайки британски вестник.\"Спомням се, че намерих шишенце с парфюм, което взех и подарих на Доун\", каза Роули в интервю за таблоида \"Сън\".Доун Стърджис, 44-годишна майка на три деца, почина на 8 юли в резултат на отравяне с \"Новичок\".\"Много ми е мъчно, че стана така, това е ужасяващо и травматизиращо. Още ме лекуваха, когато научих за смъртта й. Не мисля, че ще се възстановя от това\", каза 45-годишният Роули.Разследващите се опитват да установят дали използваната в Еймсбъри отрова е от същата партида като тази, с която през март в Солсбъри бяха отровени бившият руски шпионин Сергей Скрипал и дъщеря му, а Роули разкритикува \"немарливостта\" на хората, допуснали отровата да попадне на обществено място.\"Много безразсъдно от тяхна страна е да оставят такива неща след себе си. Било е предназначено за някого, лошо е да се оставят подобни неща да се търкалят навън, при положение че може някой да го вземе, с това можеше да си играят деца\", каза той пред \"Сън\".Според британски медии Чарли Роули намерил шишенцето в парк \"Елизабет\" в Солсбъри. На 30 юни Доун Стърджис се почувствала зле, след като напръскала китките си в дома на своя приятел в съседния град Еймсбъри.Самият Роули бил откаран в болница няколко часа по-късно в критично състояние. На 20 юли той най-сетне беше изписан от болницата в Солсбъри. \"Имах късмета за оцелея, но и аз изгубих много\", каза той пред вестника.", "date": "2018.07.24", "title": "Отровеният с \"Новичок\" британец смятал, че е подарил на приятелката си шишенце с парфюм"}
{"url": "http://www.cross.bg/ninova-deiistviya-prokyratyrata-1579907.html", "text": "/КРОСС/ „Внасяме в Прокуратурата 11 страници сигнал за престъпленията на властта в Странджа. Сезираме главния прокурор да предприеме действия за установяване, според нас, на извършени престъпления и закононарушения“. Това заяви председателят на БСП Корнелия Нинова по време на пресконференция в централата на партията. Според нея действията на управляващите в засегнатите райони, поне в началото, са били незаконни. „И за това трябва да се носи отговорност. За разлика от управляващите, ние не само хвърляме димки в публичното пространство за конспирации, а действаме“, допълни Нинова.Председателят на БСП обясни, че сезира главния прокурор за действия, базирани на нищожни заповеди. „Заповедите за действия са подписани от зам.-директор на агенция, а не от министър на земеделието, съгласувано с министър на вътрешните работи, както изисква законът. Такива заповеди не пораждат последици – те са нищожни“, обясни тя. По нейните думи от това следва, че  всички предприети действия, на базата на такава заповед, са незаконни. „Сезираме главния прокурор за унищожаване на частна собственост, без на хората да е връчен документ, на базата на който това се случва“, каза още Нинова. БСП сезира Прокуратурата и за нахлуване в частна собственост, без предоставяне на заповед за това, както и за ограничаване на достъпа на хората до личната им собственост, без за това да им е предоставен документ или заповед на оторизиран орган. „Заравянето на убитите животни създава опасност от епидемия и за това са виновни хората, които го правят по този начин. Липсата на обеззаразяване от първите дни, също крие опасност от разнасяне на заразата и трябва да се носи отговорност“, категорична е тя. Нинова обясни, че в сигнала до Прокуратурата на 11 страници е описано всичко подробно, с документи и много доказателства. „Освен това, обсъждаме с международни експерти как да се търсят правата на тези хора в Страсбург по Европейска конвенция по правата на човека и основните свободи. Ако с юристите стигнем до заключение, че имаме основания, ще сезираме европейските институции“, каза още Корнелия Нинова.", "date": "2018.07.24", "title": "Корнелия Нинова: Внасяме сигнал до Прокуратурата за престъпленията на властта в Странджа"}
{"url": "http://www.cross.bg/sofiyanski-stefan-bulgariya-1579906.html", "text": "/КРОСС/ Бившият служебен премиер на България и кмет на София Стефан Софиянски е на мнение, че страната ни е министерска република, въпреки че в Конституцията е записано, че е парламентарна. По думите му това е така, защото водещ е Министерският съвет.\"Това като концепция и разбиране е лява партия. Те фактически копират модела, който беше преди промените от 1989 година\", заяви Стефан Софиянски в пред телевизия“ България он ер“.Той обясни още, че има смесване на функции и неяснота в управлението и даде пример с това, че Народното събрание се бърка в работата на изпълнителната власт. \"Има и лошо разпределение на отговорностите и правомощията\", добави още бившият столичен кмет. Стефан Софиянски разказа също и за проект на нова Конституция, която е подготвил заедно със свои съмишленици. Бившият служебен премиер обясни, че техният проект се базира на по-съвременна форма на управление и съдържа изцяло нова глава - \"Публични финанси\".\"Тя определя паричните потоци и парите се движат отдолу нагоре. Всеки има ясно определени функции\", подчерта Софиянски. Той коментира още и българското председателство на Съвета на Европейския съюз и заяви, че България е объркала приоритета, който да изведе.Стефан Софиянски каза също, че се надява на обединение на десните партии и самият той не изключва връщането си в активна политика заедно с партията си \"Съюз на свободните демократи\".", "date": "2018.07.24", "title": "Стефан Софиянски: ГЕРБ копират модела от преди 1989 година"}
{"url": "http://www.cross.bg/sigyrnost-rysiya-doklada-1579905.html", "text": "/КРОСС/ Правителството прие Годишния доклад за състоянието на националната сигурност през миналата 2017 година.Докладът трябва да се разгледа от народните представители.Тази година обаче докладът не посочва директно Русия като заплаха за България. Докладът е публикуван на сайта на Министерски съвет, съобщи .Докато в доклада за 2016 г. беше посочено, че действията на Русия са източник на регионална нестабилност и заплашват нашата основна цел за единна и мирна Европа, в настоящия липсват подобни квалификации.Тонът в документа е значително обран и името на Руската федерация не се посочва директно, когато се говори за «дисбаланс на силите в Черно море» и кризата в Украйна.Според авторите на доклада се наблюдават негативни промени в «геостратегическа среда на сигурност в непосредствена близост до нашата територия», а в Черно море има «нарушен баланс на силите», като не се посочва източникът на заплахата.Службите едва загатват, че става въпрос за Русия:«Негативните промени в геостратегическа среда на сигурност в непосредствена близост до страната и нарушения баланс на силите в Черно море, вследствие на кризата в Украйна и милитаризирането на Крим, наложиха подготовката на щабовете и формированията да бъде насочена приоритетно към отработване на задачи по мисия „Отбрана“.Отлебязва, се че има «криза на доверие в отношенията» България, ЕС, САЩ и Русия. Става ясно също, че влошените отношения на Руската федерация с НАТО и ЕС вече не поставят пред изпитание европейската сигурност. но това е заменено с формулировката «различни държави продължават да правят опити за насаждане на чужд национализъм сред определени маргинализирани групи и общности, което води до засилване на дезинтеграционните процеси сред тях и на обвързаността им с чужди интереси“.В доклада за 2016 г. Русия беше посочена като заплаха, макар и не директно. Русия се споменаваше като източник на регионална нестабилност. Това предизвика остра реакция на руската дипломация.Като заплаха за националната ни сигурност в доклада за 2017 г. е посочено .Прогнозата е, че българите през 2070 г. ще бъдем 4.9 мл. души, като са цитирани данни от Евростат. В доклада е посочено още, че статистическата служба на Европейския съюз потвърждава тенденцията населението на България да застарява. Още през 2060 г. работещите и пенсионерите у нас ще бъдат почти равен брой.Профилът на напускащия трайно страната българин към момента пък е мъж, на възраст между 20 и 39 години, като предпочитаните от него дестинации са Германия, Обединеното кралство и Испания.Кабинетът обяви замразяването на проекта за АЕЦ «Белене» за «потенциален риск за националната сигурност». Това става ясно от проекта на Годишния доклад за състоянието на националната сигурност за 2017 г. Документът идеално обслужва намеренията на управляващите да построят нерентабилната втора атомна централа с руски реактори. Проектът за нея беше прекратен преди няколко години от правителството на Бойко Борисов уж окончателно, а наскоро беше възобновен.От обяснителната част на правителственият доклад става ясно, че опасността е евентуалната нереализация на проекта.Рискът щe дойде, ако не бъде намерено решение за рационално използване на купените реактори и изградената инфраструктура.Това би означавало, че те трябва да бъдат отписани от баланса на Националната електрическа компания (НЕК), което би довело до декапитализиране на НЕК. Тези негативни последици ще имат пряко отражение и върху Българския енергиен холдинг.Всичко това би довело до дестабилизиране на електроенергийния сектор, пише в доклада. ", "date": "2018.07.24", "title": "Чудо! Русия вече не е заплаха за националната ни сигурност"}
{"url": "http://www.cross.bg/energiya-reshenieto-proizvodstvo-1579910.html", "text": "/КРООС/ • Спряната продажба на енергодружеството се дължи на грешни изчисления на регулатораВчера Светлин Адриянов - юрист с над 20-годишен опит в сферата на конкурентното право, заяви пред „Блумбърг тв“, че „фактологията, която се изнася в първите 20 страници на решението на КЗК, никак не води до извода, че с тази сделка се установява господстващо положение.“ Адриянов посочи, че има възможност за обжалване на решението от страна на ЧЕЗ и \"Инерком\" пред Върховния административен съд. „До голяма степен тази преценка е икономическа. Съдът не разполага с инструментариум да направи оценката. Дори чисто фактологическото разминаване може да се превърне в добър довод решението на КЗК да бъде отменено“, заключи юристът.А фактологическите разминавания в решението на КЗК, с което спря продажбата на ЧЕЗ, бяха забелязани първо от експертите на Института за пазарна икономика /ИПИ/. Ето какво се посочва в техния анализ: 1. Комисията не прави разлика между мерни единици и твърди, че размерът на регулирания пазар през 2017 г. е 13 865 МВтч, докато правилно е отчела, че размерът на свободния пазар през същата година е 17 155 342 МВтч. Именно на базата на това грешно изчисление КЗК изкарва монополист на пазара дружество с 0,01% дял от общото производство на електроенергия за страната. В същото време, според \"Методика за определяне положението на предприятията на съответния пазар Комисията е приела, че [за притеснителен] общ пазарен дял на дружества – участници в концентрацията би могъл да бъде този, който надхвърля 40%, тъй като в този случай това може да доведе до установяване или засилване на господстващо положение, в резултат на което да се създаде възможност за възпрепятстване или нарушаване на конкуренцията\".2. В свое решение от 2005 г. КЗК приема, че производството на електрическа енергия може да бъде сегментирано в зависимост от използвания енергоносител, но в следващо решение от 2011 г. приема че не може да има сегментиране, тъй като тази разлика се отчита от регулатора при определяне на регулираните цени, а на свободния пазар всички производители са равностойни участници. Въпреки това в настоящото решение комисията решава да сегментира пазара на производство на електрическа енергия, а именно от фотоволтаични централи, независимо от горните аргументи. Това е странно, тъй като тази ел. енергия се изкупува или по регулирани цени от НЕК, или по свободно договорени цени на пазара ден напред или на пазара на балансираща енергия, където тя се конкурира с всички останали участници. С други думи не съществува отделен пазар за ел. енергия от фотоволтаични централи. 3. Заличаването на публично достъпна информация и третирането ѝ като търговска тайна в решението на КЗК. Според експертите от ИПИ, данните за инсталираната мощност, производството на ел. енергия, нетните специфични часове, за които ел. енергията се изкупува по преференциални цени, продължителността на дългосрочните договори и крайната им дата за всички търговски дружества е публична информация и е достъпна на сайта на Агенцията за устойчиво енергийно развитие.В решението на КЗК са публикувани и становищата на ЕСО и три конкурентни фирми, които, на базата на реалните цифри и коректни изчисления, категорично заявяват, че сделката между ЧЕЗ и „Инерком“ няма да създаде условия за концентрация на пазара. Въпреки техните становища обаче, КЗК излиза с обратното решение. Експертите от ИПИ показват с данни и таблици, че трудно може да се твърди, че след придобиване на активите на ЧЕЗ новото дружество ще увеличи дела на производство на ел. енергия от фотоволтаични електрически централи (ФЕЦ), тъй като той е пренебрежимо малък – едва 2,5%.Ситуацията по отношение на производството на ел. енергия от новата група също е пренебрежимо малко на фона на производството на ел. енергия от ФЕЦ, както и на фона на общото производство и потребление в страната. Ако с 26 МВтп инсталирана мощност, които генерират 2,8% от производството на ФЕЦ в страната, и около 0,1% съответно от общото производство и потребление, новата група може да окаже влияние върху пазара, то не е ясно как КЗК все още не се е самосезирала за АЕЦ „Козлодуй” с 2000 МВт инсталирана мощност, която формира над 36% от общото производство, пита риторично експертът Калоян Стайков от ИПИ.", "date": "2018.07.24", "title": "Институт за пазарна икономика: Решението на КЗК за ЧЕЗ съдържа откровени противоречия и неточности"}
{"url": "http://www.cross.bg/yuliya-otbor-beloryskiya-1579911.html", "text": "/КРОСС/ Звездата на националния отбор по футбол на жени Юлия Боришенко, която се присъедини към Раязан-ВДВ, стана шампион на Русия и носител на Купата на страната, почина в Минск на 28-годишна възраст, съобщава изданието life.ru.Това се съобщава на официалния сайт на белоруския клуб \"Zvezda-BSU\", в който тя игра последните няколко години.- В нашия отбор скърбим. Ние сме дълбоко шокирани. Трудно е да се приеме тази тъжна новина\", написа отбора и в VKontakte.Причините за трагедията не се съобщават. Дата и място за поклонение пред нея ще бъде известно по-късно.Последният си мач Юлия Бориенко изигра на 21 юли в белоруския шампионат, когато \"Стар-БСУ\" победи местната \"Славянка\" с резултат 22:0. ", "date": "2018.07.24", "title": "Шампионкат на Русия по футбол Юлия Борисенко почина"}
{"url": "http://www.cross.bg/arda-maritza-reka-1579916.html", "text": "/КРОСС/ Министерството на външните работи на България предупреди с вербални ноти властите в Гърция и Турция за очаквано опасно покачване на водите на реките Арда и Марица. У нас с началото на новата седмица времето се влоши сериозно и на много места се стигна до наводнения. При преминаване на преляла река в Тетевен загина млад мъж.В общината е обявено бедствено положение. Пожарникарите в Тетевен и Ловеч са реагирали на 15 сигнала за наводнени приземни етажи, пътни участъци, паднали клони и дървета. Огнеборци са евакуирали двама трудноподвижни човека от село Глогово.Лошо е времето и в южната част на страната, такова ще остане и през следващите дни.В предупреждението към гръцките власти се обръща внимание на вероятността от преливане на язовир „Ивайловград“ заради очаквани интензивни валежи по целия водосбор на река Арда.С цел сработване на постъпващия приток ВЕЦ „Ивайловград“ преминава на 24-часов режим на работа, поради което дебитът на река Арда след язовира ще надвиши 300 кубични метра в секунда.Турските власти са предупредени, че макар нивото на Марица около Свиленград да е под прага на предупреждение съгласно Системата за ранно предупреждение, има вероятност в сряда и четвъртък водното количество да премине жълтия и оранжевия праг и да стигне червения праг на тревога.", "date": "2018.07.24", "title": "Предупредихме Гърция и Турция за риск от приливни вълни по Арда и Марица"}
{"url": "http://www.cross.bg/gyokov-nego-georgi-1579909.html", "text": "/КРОСС/ „Демографският проблем стои от началото до края в проекта „Визия за България“. Това заяви народният представител от ПГ на „БСП за България“ Георги Гьоков пред БНР. „Този проблем е изключително сериозен и за него трябва да има национално съгласие – всички политически партии трябва да се обединят около решение“, допълни той. Според него демографската криза не може да се реши в краткосрочен план, но има неотложни неща, които трябва да се направят, за да се тръгне в правилната посока. Като част от мерките, които трябва да се вземат, Гьоков посочи: „Въвеждане на семейно подоходно облагане, за което всички говорят, но никой нищо не прави за него. Работещи родители да получават данъчни облекчения за всяко едно дете. Въвеждане на диференцирани ставки на ДДС за детските храни, стоки, учебници и учебни помагала, съпътстващи услуги за гледане на дете и достъпността на тези услуги“. Народният представител подчерта, че има недостиг на детски градини, но може да се създаде национална програма, заедно с общините, за изграждане на детски ясли и градини. „Когато говорим за мерки, управляващите питат- откъде ще дойдат парите. Могат да се вземат от прогресивното подоходно облагане, като дори не е необходимо да се въвежда в чистия му вид. Има ли държава в Европа, която да няма необлагаем минимум?“, попита Георги Гьоков. Той е категоричен, че не трябва и чрез промени в законодателството да се освобождава едрият бизнес от задълженията му към държавата. По неговите думи, въпреки че в България има стратегия за справяне с демографската криза, досега нищо не се случва. „Демографската криза се отразява на всички сфери в страната – пенсионна, здравната, образователната система, системата за социално подпомагане. Трябва да се търси решение“, категоричен е Гьоков.   ", "date": "2018.07.24", "title": "Георги Гьоков: Демографският проблем стои от началото до края в проекта „Визия за България“"}
{"url": "http://www.cross.bg/gerb-zakona-prezidenta-1579912.html", "text": "/КРОСС/ ГЕРБ ще подкрепи мотивите на президента Румен Радев и ще се съобрази с  върху трети и четвърти параграф от промените в Закона за приватизацията. Това посочи в парламента председателят на ГЕРБ Цветан Цветанов.„Във връзка със спекулациите и тиражирането в публичното пространство, че има лобистки текстове, които обслужват определени икономически кръгове или бизнес лица мога да кажа категорично, че ГЕРБ никога и по никакъв повод не е обсъждал и приемал подобни текстове“, обясни той.По-рано днес стана ясно, че премиерът Бойко Борисов е разпоредил на Парламентарната група да разработи и внесе нова поправка в закона и така да отпаднат всички съмнения за лобизъм и действието на текстовете да не се разпростира спрямо заварени приватизационни договори. По думите на Цветанов с днешното вето се обезсмислят нови промени в закона.", "date": "2018.07.24", "title": "ГЕРБ ще подкрепи ветото на президента върху закона за приватизацията"}
{"url": "http://www.cross.bg/kocherinovo-kraii-vupreki-1579897.html", "text": "/КРОСС/ Проблемът с димящото сметище край Кочериново остава сериозен и вече притеснява и жителите на Благоевград. Въпреки намесата на пожарни екипи, то не може да бъде изгасено изцяло.Трети ден сметището край Кочериново тлее. Вятърът разнася задушлив дим, който стига до Благоевград. Пожарните екипи не могат да се справят сами, затова се наложи да бъде включена земеделска техника.На всеки сигнал за нови пламтящи огнища се отзовават от пожарната.„Трудно е, защото слоят на отпадъците е много дебел. Има много найлон, пластмаса, трудно се гаси с вода, разчитаме повече на верижната машина да помогне за приключване на произшествието”, обясни Иван Топовичарски от РСПБЗН – Рила.Рано сутринта се включи земеделска техника. „Пътят към депото ще бъде затрупан със земни маси, ще се осъществява и ежедневен контрол за нови запалвания, както и ще следим за нерегламентирани замърсявания в района на депото”, обясни Любка Йорданова, зам.- кмет на община Кочериново.Следи се и дали вятърът ще довее дима над магистрала „Струма” и има готовност за пренасочване на трафика.Въпреки оплакванията на хората, официалното становище на екоинспекцията е, че опасно замърсяване на въздуха няма.", "date": "2018.07.24", "title": "Димящото сметище край Кочериново продължава да създава проблеми"}
{"url": "http://www.cross.bg/direktor-baawards-konkyrsa-1579895.html", "text": "/КРОСС/ Българската асоциация на рекламодателите (БАР) приключи етапа на кандидатстване за студентска награда в рамките на петото издание на конкурса BAAwards, който отличава най-добрите и иновативни маркетингови стратегии реализирани през изминалата година, под мотото „БАРкод на успеха“.Днес стартира оценяването на подадените от университетите проекти на тема „Пускане на пазара на нов брандиран продукт или услуга в съществуваща категория“. Кандидатстващите разработки са 11 от 4 университета (НБУ, УНСС, АУБГ, ИУ-Варна). Студентските екипи показват От днес до 28 август главната роля има журито на BAAwards’2018, в което влизат 11 водещи български професионалисти в сферата на маркетинга и рекламата: председател e Силвия Костова, Юлиан Добрев, cъздател и директор изследвания в BluePo!nt, проф. д-р Христо Катранджиев, преподавател в УНСС и Нов български университет, Янко Кръндаров-управител на Интерснак за България, Сърбия и Македония, Ива Димова, управител на българския офис на международната агенция за маркетингови проучвания Ипсос, Боряна Великова от маркетинг екипа на  директор дивизия „Продукти без лекарско предписание“ в Актавис, Николай Неделчев-главен изпълнителен директор на Publicis One и Изпълнителният директор на БАР, Росен Мисов, обяви старта на конкурсната част: „Студентският отбор-победител ще бъде представен на всички членове на БАР, които са водещи рекламодатели и работодатели в страната. Той ще бъде обявен в комуникационните канали на конкурса, а разработката му ще стане част от ноу-хау на BAAwards’2018, което е пример и вдъхновение за цялата професионална общност. В тази силно конкурентна среда желаем успех на студентите и журито.“Подробна информация за конкурса  BAAwards’2018, може да прочетете на: ", "date": "2018.07.24", "title": "БАР започва оценяването на студентските проекти в конкурса BAAwards’2018 "}
{"url": "http://www.cross.bg/veterinarite-nachin-obsega-1579894.html", "text": "/КРОСС/ Нови 10 села влизат в обсега на ветеринарите заради чумата по дребните преживни животни. Те са в общините Болярово и Елхово, а местните хора търсят начин да спасят животните си. Протестите срещу действията на Агенцията за безопасност на храните не стихват.Всички 240 овце на Тодор Димитров са здрави, твърди стопанинът им и пети ден отказва да пусне ветеринарите в двора си.„Искам да ми покажат и да ми затворят устата с документация. БАБХ, като изпратят проби в лабораторията, тя излиза с изходящ номер, който отива в лабораторията, тя по същия начин връща към БАБХ. Искам да ги видя тези неща и тогава да заповядат”, категоричен е собственикът. Не е ясен щамът на болестта, типът на вируса и източникът на заразата, твърдят от фондация „Четири лапи”.„Пробите по думите на стопаните са вземани без ръкавици, а дори на  места  не са носили специалните облекла,които са за защита от заразите, обувките не са сменяни – дали пък заразата не е разнесена от самите хора, които са вземали пробите”, пита д-р Марина Иванова, ветеринарен лекар от фондацията.От вчера Голямо Крушево е в обсега на 10-километровата зона за наблюдение. Хората научават от нас, че ветеринари ще вземат кръвни проби и търсят начин да спасят животните си. Все още не е ясно кога ветеринарите ще влязат в селата от  допълнителната 10-километрова зона.", "date": "2018.07.24", "title": "Нови 10 села влизат в обсега на ветеринарите заради чумата"}
{"url": "http://www.cross.bg/john-stefano-acquaviva-1579896.html", "text": "/КРОСС/ След редица успешни събития  ще изпрати юли с две вълнуващи партита в един уикенд. Разнообразната лятна програма продължава с  и на  (петък), последвани от италианците  и  на . В събота, за доброто настроение ще допринесат и българските гости  и .На 27 юли, клубът посреща John Acquaviva – артистът, чието увлечение по електронната музика му носи почти четири десетилетна кариера с отлични постижения. Неговата лична техника и добрите търговски умения го водят до ползотворното му участие в Final Scratch и Beatport. Той е основоположник и активен член на двете компании и абсолютен пионер в еволюция на електронната музика. На технологично ниво, никой до момента не е допринесъл до такава степен за развитието на диджейските изпълнения в сравнение с него.Той спомага за ключовото привключване от „analogue“ към „digital“ и от винили към плеъри и лаптопи, което изцяло променя този жанр музика. Един от първите хора, който споделя визията му е именно Richie Hawtin с когото основават два лейбъла - и . Доказвайки се до ден днешен, John Acquaviva продължава да държи многобройни титли като винилов колекционер, собственик на лейбъл, филмов продуцент и утвърден изпълнител.Следващата вечер, на 28 юли гост на клуба ще бъде талантливия Stefano Noferini. Той е един от лауреатите на световната хаус сцена. Ключов фактор за развитието на италианеца са иновативните му звуци, заедно с разнообразните жанрове, които включва в музиката си. Свидетелство за това са многобройните му награди от Beatport, включително “Нов артист на годината“ (2010г.) и „Артист на годината“ (2011г.), както и задминаването на по-комерсиални звезди като Beyonce, Lady Gaga и Shakira с #1 хит в престижната класация на Billboard - . Stefano Noferini не спира да ", "date": "2018.07.24", "title": "John Acquaviva, Stefano Noferini и Leon гостуват на CACAO BEACH CLUB този уикенд"}
{"url": "http://www.cross.bg/yambol-vigenin-predstaviteli-1579898.html", "text": "/КРОСС/ \"С проекта „Визия за България“ БСП представи своите намерения за развитието на България. Той не е просто управленска алтернатива на ГЕРБ, а алтернатива на самата система, която беше създадена през последните близо 30 години.\" Това заяви народният представител Кристиан Вигенин на пресконференция пред журналисти в Ямбол. Той подчерта, че в документа се предвижда различен подход за ключови сектори- като образование, здравеопазване, икономическа политика, регионално развитие. \"Искаме държава, която работи ефективно за преодоляването на дълбоките социални различия, за затваряне на пропастта между най-богати и най-бедни. Искаме общество, основано на справедливостта\", допълни Вигенин. Той даде пример с въпрос, особено актуален в момента - в своята визия БСП планира реализация на програма Странджа-Сакар, която да подпомогне развитието на този изоставящ район- като спирането на обезлюдяването и създаването на нови икономически възможности в пограничните общини, което според него е въпрос на национална сигурност. Вигенин информира, че има принципно съгласие националната дискусия по политиката в земеделието да се проведе в Ямбол, което би било признание за ролята на региона в сектора.Председателят на ОбС на БСП Катя Георгиева, която направи изказване по въпросите на регионалната политика на националния форум в НДК, сподели, че на местно ниво така предложената  платформа ще бъде обсъдена широко не само със социалисти и симпатизанти на партията, но и с други политически формации, браншови организации по сектори, НПО. Според Георгиева трябва да се обърне внимание на сближаването вътре в самите региони, да се види тяхната специфика, както и да се търси връзката между тях. По повод обществената дискусия за нови граници на регионите за планиране, тя подчерта, че за Ямбол има голямо значение къде ще попадне, затова е необходимо да се изработи ясна позиция и на БСП по този въпрос. Тя също обърна внимание на програмата Странджа-Сакар и припомни, че представители на БСП са били на място, за да разговарят с хората, чиито стада са засегнати от заразата и от действията на управляващите.Народните представители информираха и за някои от акцентите  от миналата седмица. Кристиан Вигенин подчерта единодушното решение на Народното събрание да задължи правителството да не сключва двустранни споразумения с други страни за обратно връщане на имигранти.  Николай Пенев припомни позицията на БСП, че ЧЕЗ трябва да бъде придобита от държавата и решението на КЗК срещу сделката ЧЕЗ-Инерком отваря такава възможност. Двамата народни представители информираха медиите и за проведената с Областния управител Димитър Иванов среща, на която са поискали информация за ситуацията в Болярово и действията на местния щаб за справяне с чумата по дребните преживни животни. Те са поискали още веднъж и съответно са получили гаранции, че здравите стада в Болярово няма да бъдат умъртвени заради откритото ново огнище. По думите на Димитър Иванов, те са под карантина, а за новооткритите случаи ще се вземе втора проба, когато това стане възможно, преди да се пристъпи към следващи действия. Вигенин и Пенев изразиха съжаление, че предписаните мерки са приложени в цялост едва в последните дни, в резултат на обществен и политически натиск. Народните представители от БСП за България са предложили да се търсят съвместни действия на двете области Ямбол и Бургас, както и на депутатите от всички партии в тези райони, за да се гарантира по-сериозна подкрепа от държавата за региона на Странджа. Те споделиха идеята-  през есента да се направи публична среща в Ямбол с участието на депутати, министри и представители на правителството, както и на местната власт, на която да бъдат обсъдени такива мерки.", "date": "2018.07.24", "title": "БСП в Ямбол представи \"Визия за България\" "}
{"url": "http://www.cross.bg/raiiona-atina-pozharite-1579899.html", "text": "/КРОСС/ Българска гражданка е пострадала вследствие на пожарите в района на гръцката столица Атина, съобщиха от МВнР. Тя е с изгаряния, настанена е в болница, без опасност за живота. Дипломатическата ни мисия е в контакт с близки на нашата сънародничка и е в готовност да окаже необходимото съдействие.По информация на посолството в Атина на територията на Гърция големи пожари избухнаха в района на Кинета, Атика, в района на Метохи, близо до гр. Ханя на остров Крит, района на Пендели, Атина и в района на Рафина, Атика.Най-много са жертвите в района на Неа Макри, населените места Мати, Кокино лиманаки, община Рафина.Към 11 ч. по-голямата част от огнищата на пожарите са овладени. На място остават екипи на  пожарната служба, които продължават да работят за справяне с последствията и локализиране на вторичните огнища.Движението по пътния участък Атина – Коринт се възстановява постепенно.Затворена за движение остава част от  националния път на Ханя – Ретимно, о. Крит.До този момент гръцките власти съобщават за 50 загинали, 156 ранени, от които 11 в тежко състояние. Пострадали са 16 деца. Опожарени са 1000 къщи и 300 автомобила. Има опасения, че броят на жертвите може да се увеличи.На телефон 199 могат да бъдат подавани сигнали към гръцката противопожарна служба за изчезнали хора, като е необходимо да се предостави информация за тях.Министерството на външните работи съветва българските граждани, които се намират на територията на Гърция, да следват стриктно указанията на местните власти и да не предприемат действия, които могат да застрашат тяхната безопасност.В случай на необходимост, нашите сънародници могат да се обръщат за съдействие към кризисния щаб, сформиран към посолството, на телефон:  ", "date": "2018.07.24", "title": "Българка е пострадала при пожарите в Гърция"}
{"url": "http://www.cross.bg/sblusutzi-priklyuchi-sulzotvoren-1579900.html", "text": "/КРОСС/ Най-популярното колоездачно състезание в света \"Тур дьо Франс\" бе временно прекратено заради сблъсъци и хаос. Шокиращите сцени се разиграха по време на 16-ия етап - край Фанжо на 29-ия километър от старта в Каркасон. Протестиращи фермери преградиха пътя на колоната с бали сено и се стигна до сблъсъци с полицията. Органите на реда бяха принудени да използват сълзотворен газ, който обаче засегна и участниците в надпреварата.Звездите на колоезденето бяха принудени да изчакат встрани от маршрута, а някои от тях плакнеха очите си с вода. Прекъсването продължи повече от час и приключи с арести на най-буйните протестиращи.В крайна сметка надпреварата бе възобновена и приключи по план в Банер де Люшо. ", "date": "2018.07.24", "title": "Сблъсъци и сълзотворен газ спряха \"Тур дьо Франс\""}
{"url": "http://www.cross.bg/davidkovo-kushti-opasnost-1579901.html", "text": "/КРОСС/ заради последствията от проливните дъждове. Това съобщи за БНР областният управител на Ловеч Георги Терзийски, който е на място в едно от най-засегнатите от бедствието села - Градежница. Бедствието отне живота на един човек. Според синоптични данни в района са паднали 99 литра на квадратен метър. Сериозна е и ситуацията в Глогово. Заради паднал железобетонен мост са откъснати три махали, в които живеят около 300 човека. В момента се прави организация за снабдяване на бедстващите с хранителни продукти и евентуално оказване на медицинска помощ. Търсят се варианти за осигуряване на алтернативен достъп до района с АТВ-мотори и коне, допълни Терзийски. Проблеми има и в селата Гложене и Черни вит, където има свлачища и наводнени пътища. \"Най-тежко пострадали са селата Глогово и Градежница, където има наводнени къщи, прекъснати телефонни връзки и разрушени мостове\", заяви за \"Хоризонт\" Георги Терзийски. \"Има засегнати домове, има няколко махали, които са откъснати поради разрушаването на стоманобетонен мост и има бедстващи хора в двете махали. В Гложене и в Голям Извор също има поражения от наводненията. Има залети пътища. Ситуацията е тежка. Засега нямаме информация за пострадали хора на територията на цялата област\".                           По-рано стана ясно, че комисия от днес ще направи оглед на нанесените щети след обилната градушка, която вчера унищожи напълно селскостопанската продукция в няколко села на смолянската община. Огромно свлачище застрашава да помете две къщи в село Давидково. \"Засегнати са Давидково, Треве и Гълъбово, разчистихме пътищата, които бяха затворени: Давидково - Стърница, вторичните мрежи в Давидково и Гълъбово. За две къщи има риск и голяма опасност, след като свлачището пое по неговия път, така че от днеска ще опитаме да приложим укрепителни мероприятия. Опасно е положението и в Гълъбово. Има унищожена на сто процента селскостопанска продукция\", заяви по-рано кметът на община Баните Милен Белчев. Най-засегнати от пороя и градушката са къщите на семейство Делиеви и баба Станка след голямо активизирано свлачище, каза кметът на Давидково Севда Чолакова.\"Те са на една улица, която пътят води за село Стърница, в края на Давидково. Живеят едно семейство и една самотна жена. Между двете къщи е свлачището. Голям късмет е, че не е повлякло една от двете къщи. Три ореха са изкоренени. Единият от тях е заклещен в едната къща. Изкоренени са няколко овошки. Стресирани сме и ние, и стопаните. Нацепени дърва - всичко е изхвърлено от къщата, пометено, и е засипана къщата под пътя, която също трябва да я отворим, защото иначе има опасност под натиска да не се срути“. \"Такъв грохот не бяхме виждали и чували. Това бе нещо ужасно. Всичко е затрупано. Нямам застраховка на къщата. С 200 лева пенсия какво да имам\", сподели Веска Делиева, чиято къща е най-пострадала. Чолакова заяви, че на този етап все още не може да се прецени дали ще се наложи евакуация. \"Днес пак ще направим оглед. Достъпът до самотната жена откъм улицата е прекъснат. Добре, че има пътечка от другата страна на имота. Видяхме жената, беше много стресирана. Другото семейство също. Приземният им етаж е пълен с вода\". в община Царево се е наводнил след проливните дъждове тази сутрин. Водата там вече се оттича, а от Община Царево са изпратили екип на място, който да съдейства. В  силната буря нанесе материални щети, но опасност за населението няма, язовирите се следят денонощно. Днес се очакват още валежи, но са взети всички превантивни мерки, за да не се допусне наводнение. Почистени са речните корита в Бургас. Вследствие на бурята от снощи обаче са били запушени 10 шахти, паднали са много клони и дървета в града. Само за 10 минути в Бургас са паднали 14 литра на квадратен метър, посочи Галина Байчева - началник отдел \"Управление при кризи, обществен ред и сигурност\". \"Можете ли да си представите за такъв кратък период от време, за 10 минути, да се излее такова огромно количество дъжд. Няма как водата да се оттече толкова бързо. После, в съчетание с вятъра, който в 17.55 ч. изведнъж става 10-10,8 метра в секунда. След това има пориви до 90 километра в час и в съчетание с рязката промяна в посоката на вятъра, се стига до падането на много клони\". . Преливниците са в добро състояние, а опасност за населението няма, категорична е Байчева. Наводнен е участък по пътя между Български извор и Сопот, съобщиха от АПИ. Шофьорите са предупредени да се движат с повишено внимание. По пътя Тетевен – Ябланица, в района на Гложене, движението е в една лента поради свличане на земни маси и камъни на пътното платно.  за проливен дъжд, гръмотевични бури и градушки е обявен за 11 области на страната. Това са Кърджали, Ловеч, Пазарджик, Смолян, Пловдив, Габрово, Ямбол, Стара Загора, Хасково, Сливен и Бургас. За останалата част от страната е в сила жълт код с изключение на областите Видин, Перник и Кюстендил. През следващите дни се очаква повишение на речните нива в цялата страна, предупреждават синоптиците от БАН.", "date": "2018.07.24", "title": "Бедствено положение в Тетевенско след пороя, един човек загина"}
{"url": "http://www.cross.bg/vetoto-korneliya-prezidenta-1579902.html", "text": "/КРОСС/ „Ветото на президента по Закона за приватизация и следприватизационния контрол е напълно основателно. Ние го подкрепяме, както и с досегашното ни поведение по този Закон. Гласували сме против него. Той е тежко лобистки и обслужва интересите на определени олигарси, за да не си плащат задълженията.” Това заяви на пресконференция в централата на левицата лидерът на БСП Корнелия Нинова. Тя предположи,  че от парламентарната група на ГЕРБ готвят поправки на нормативния акт. „Единственият начин тези текстове да паднат в момента е като се подкрепи ветото на президента. Още не знаем какво точно готвят, но според това, което се анонсира, най-вероятно ще искат да се отхвърли ветото и отново да внасят поредни поправки в закона”, отбеляза лидерът на левицата и призова депутатите от ГЕРБ да подкрепят ветото на държавния глава, за да се приключи с тази „позорна страница в историята на парламента и мнозинството там.\" Според нея групата на „Обединените патриоти”, като вносители на този законопроект, ГЕРБ и ДПС- като подкрепящи го, са проиграли за пореден път темата за справедливостта и са направили услуга на определени икономически кръгове. „Ние, още от първи ден от приемането на Закона, започнахме да работим по конституционна жалба, която е готова и ако отхвърлят ветото, ще сезираме КС. Освен това, ваканцията, в която излизаме от 1 август, ще прекъсне срока от 15 дни за гледането на ветото. Така е по правилника на НС. Затова призоваваме за извънредно заседание на парламента по време на ваканцията и приключване на този въпрос”, отсече Корнелия Нинова. Тя добави, че мнозинството не бива да си въобразява, че ще отложи  темата за септември и октомври с поправки на закона, които да не важат със задна дата, а занапред. Според нея това ще е поредната манипулация на общественото мнение. „Ние сме за това, такива облекчения на купувачи на предприятия да няма изобщо”, поясни още лидерът на БСП. ", "date": "2018.07.24", "title": "Корнелия Нинова: Подкрепяме ветото на президента по приватизационния закон"}
{"url": "http://www.cross.bg/yazovira-izpyskat-obem-1579903.html", "text": "/КРОСС/  Стените и съоръженията на деветте големи язовира за питейно-битово водоснабдяване, стопанисвани от Министерството на регионалното развитие и благоустройството чрез ВиК операторите, са в добро експлоатационно състояние. Съоръженията не преливат. Състоянието и нивата им се наблюдават постоянно.С цел превантивно освобождаване на обем контролирано се изпускат язовирите „Христо “, „Ново Паничарево“ и „Студена“. Изпускането е със стойности под допустимите за съответното съоръжение. Нивата в тях, както и в останалите язовири - „ бара“, „Боровица“, „Камчия“, „Ясна Поляна“, „“ и „Асеновец“, се поддържат в съответствие с подадения от Министерството на околната среда и водите одобрен месечен график. Количествата в тези шест язовира са в рамките на общия им обем и те не се изпускат. За осигуряване на необходимата  речните легла до 500 метра след язовирните стени са почистени.", "date": "2018.07.24", "title": "Деветте язовира за питейно-битово водоснабдяване са в добро състояние"}
{"url": "http://www.cross.bg/nagryavane-iqos-sistemata-1579892.html", "text": "/КРОСС/ Вече близо 7 милиона пушачи по света или 10 000 души ден са отказали цигарите и са преминали към системата за нагряване на тютюн IQOS. Това сподели Фредерик де Вилде, президентът за ЕС на компанията-производител Филип Морис Интернешънъл (ФМИ), по време на посещението си в България в края на месец юни, съобщава profit.bg. Впечатляващите резултати са постигнати само за 4 години, откакто лидерът в индустрията пусна за първи път на пазара в Япония бездимната си платформа IQOS, чиято технология нагрява тютюна вместо да го гори. Системата се предлага вече на 38 пазара по целия свят. Само за 7 месеца, откакто IQOS се предлага и у нас, вече десетки хиляди българи са заменили конвенционалните цигари с бездимната платформа.От компанията затвърдиха ангажимента си за изграждане на бъдеще без дим и споделиха, че очакват 30% от пълнолетните пушачи да преминат към системата за нагряване до 2025 г.Висшият мениджмънт на Филип Морис бе в България по повод участието на президента за ЕС на компанията в най-голямото събитие за технологии и иновации за годината Webit Festival 2018 – поредна причина водещата световна тютюнева компания да се позиционира като лидер в областта на иновациите и високите технологии.България се превръща в лидер в предлагането на бездимните продукти на пазара благодарение на добрата регулаторна база и хармонизираното с ЕС законодателство, коментира Христос Харпантидис, управляващ директор на ФМИ за Югоизточна Европа, по време на ексклузивна среща с медиите. “Впечатлен съм от интереса на българите към науката и иновациите и как за кратко време толкова много от тях вече познават и използват IQOS.Любопитното е, че те не само използват иновативния продукт, но и говорят за него и оценяват положителните му качества, които той им носи, по отношение на здравето им”, добави регионалният директор. Подобна ексклузивна среща с висшия мениджмънт на ФМИ се провежда за първи път от стъпването на тютюневата компания на нашия пазар преди 12 години.От ръководството на компанията коментираха и последните научни резултати от проведеното 6 месечно клинично проучване с близо 1000 души - група пълнолетни пушачи, преминали на системата за нагряване IQOS, и такива, които пушат конвенционални цигари.Резултатите от изпитването са впечатляващи - показателите на преминалите към системата за нагряване пушачи се доближават значително до тези, които са спрели да пушат. Данните показват, че само след период от шест месеца осем измерени биологични реакции (първични крайни точки за клиничен риск) се подобряват при хората, преминали на системата за нагряване. Тези крайни точки за клиничен риск са свързани със сърдечно-съдови, белодробни и други заболявания. Проучването е може би първото по рода си от такъв мащаб, допълниха от компанията.Перспективите и очакванията на най-висшия мениджмънт в резултат на наблюдаваните трансформации бяха споделени от Христос Харпантидис, Управляващ директор за Югоизточна Европа /Гърция, Румъния, България, Хърватска, Словения, в следното интервю:\n\t\t\t\t\t", "date": "2018.07.24", "title": "10 000 пушачи на ден избират бездимните продукти (видео)"}
{"url": "http://www.cross.bg/live---1579893.html", "text": "/КРОСС/Лудогорец е категоричен фаворит на „Еврофутбол“ за победител срещу унгарския МОЛ Види в мача от втория предварителен кръг на Шампионската лига, показват коефициентите на букмейкърската къща - 1.24 за разградския тим срещу 7.60 за унгарците. Още прогнози за срещата вижте . В третия кръг квалификации на Лига Европа шансовете ЦСКА София да отстрани Адмира Вакер се оценяват на 1.74 срещу 3.12. Всички предложения на „Еврофутбол“ за мача ще намерите .Ето още двубои от Шампионската лига и Лига Европа в идните дни: Паок Солун – Базел Сингъл,„1“- 1.77 „Х“- 3.08 „2“- 3.82Динамо Загреб – Апоел Беер Шева Сингъл,„1“- 1.91 „Х“- 2.94 „2“- 3.50Легия Варшава – Спартак Търнава Сингъл,„1“- 1.38 „Х“- 3.60 „2“- 6.80Аякс Амстердам – Щурм Грац Сингъл,„1“- 1.25 „Х“- 3.78 „2“- 6.15Селтик – Розенборг Сингъл,„1“- 1.27 „Х“- 3.50 „2“- 6.40Хайдук Сплит – Славия Сингъл,„1“- 1.23 „Х“- 4.00 „2“- 6.00Ювентус – Байерн Мюнхен Сингъл,„1“- 2.47 „Х“- 3.02 „2“- 2.02Манчестър Сити – Ливърпул Сингъл,„1“- 3.00 „Х“- 3.26 „2“- 1.69Рома – Тотнъм Хотспър Сингъл,„1“- 2.00 „Х“- 3.06 „2“- 2.49Милан – Манчестър Юнайтед Сингъл,„1“- 2.39 „Х“- 3.06 „2“- 2.06Атлетико Мадрид – Арсенал Сингъл,„1“- 2.61 „Х“- 3.00 „2“- 1.95Доброто представяне на Япония на Мондиала засили интереса на играчите на „Еврофутбол“ към японската Джей лига и печалбите заваляха! Футболен експерт от Добрич, включил такава среща в своите 5 мача в права колонка, изкара . Друг от София, избрал само един японски мач, взе  от Първи / следващ гол. Майстор на предвижданията от Сандански, играл български и японски мач в права колонка, си тръгна с . Китайската суперлига също се отблагодари добре на свой почитател от Пловдив. Той взе  само от една среща с прогнозата си, че домакинът ще вкара повече от 3 гола. Познавач на полското първенство, избрал също сингъл, позна, че гостът ще вкара два гола в първото полувреме и спечели  с 240 лева.Към 12.30 часа на 24 юли 2018 г. Джакпот 13 е на стойност 10 703 лева, а срещите от него ще намерите .                        ", "date": "2018.07.24", "title": "„Еврофутбол“: Лудогорец е категоричен фаворит за срещата с МОЛ Види"}
{"url": "http://www.cross.bg/halacheva-teodora-ychebnitzi-1579888.html", "text": "/КРОСС/ “Визия за България” е платформа за диалог в постигането на обществен консенсус как да променим системата.”,  каза народният представител от „БСП за България” Теодора Халачева снощи във Велинград. В балнеоложкото градче се състоя първото обсъждане по инициатива на колегите й от парламентарната групата Надя Клисурска и Славчо Велков. Пред аудиторията в местна художествена галерия бяха представени основните аспекти във „Визията”. Теодора Халачева презентира частта за демографската криза, а за новата политика в областта на образованието, науката и културата говориха Веска Ненчева, Донка Симеонова и Виолета Желева.„Бедност, ниска раждаемост, висока смъртност, нарастващо социално разслоение, миграция на млади и трудоспособни българи, очерта катастрофалните фактори на демографския пейзаж Халачева и изтъкна: За да се спрат негативните демографски тенденции, на първо място е необходимо закрилата на семейството и децата да се превърне в ценност за обществото и приоритет за държавата.” По думите й населението на България се топи с много бързи и опасни темпове. Според нея статистиката е изключително стряскаща и налага политика в спешен порядък. „6 от 10 деца се раждат извън брак. Деца продължават да раждат деца. В една трета от случаите това са майки без дори начално образование.” цитира официалните данни Халачева, преди да очертае възможните, според БСП, мерки.Част от тях са свързани с стимулиране на отговорното родителство и подкрепа за работещите родители. „Ние смятаме, че е настъпило време за въвеждане на семейното подоходно облагане т.е. работещите родители да получават данъчни облекчения за всяко едно дете”, обясни пловдивската депутатка и посочи другите предложения в тази посока – диференцирани ставки на ДДС за детски храни и стоки, учебници и учебни помагала, безплатни детски ясли и градини. Наред с това БСП предлага целенасочена  подкрепа за родители – студенти като например, изграждане на центрове за гледане на малки деца към университетите, допълнителни стипендии за родители-студенти. „С безплатните учебници, с покриването на транспортните разходи за всички ученици от средното образование смятаме, че ще подпомогнем семействата и ще стимулираме образователната интеграция”, изтъкна Халачева.Тя отговори и на редица въпроси, поставени от аудиторията, в областта на миграцията, родовата памет и риска от загубата на национална идентичност. „Нямаме право да забравяме историята, традициите и културната си принадлежност. Затова ние настояваме за образователни програми и учебници, които да отразяват обективно миналото ни с неговите постижения и личности, отдали живота си за България.”, заяви Теодора Халачева и предложи с едноминутно мълчание да бъде почетена паметта на Вапцаров. „Днес се навършват 76 години от разстрела на поета антифашист, но неговите идеал, вяра и мечти са живи в нас, наследниците и носителите на стремежа за справедливост и солидарност”, завърши Теодора Халачева. ", "date": "2018.07.24", "title": "Теодора Халачева: Искаме обществен консенсус за промяна на България"}
{"url": "http://www.cross.bg/predsedatelyat-korneliya-masa-1579891.html", "text": "/КРОСС/  масаНа 27.07.2018г Младежкото обединение в БСП организира Кръгла маса, в рамките на традиционния събор на левицата на Бузлуджа. Тя ще бъде посветена на темата: „Младите хора на Балканите: Мисия Оставам!” Събитието ще се проведе в Дома  на културата в гр. Казанлък.В 13,00 ч. кръглата маса ще открият председателят на НС на БСП Корнелия Нинова и председателят на МО в БСП Николай Бериевски, който е и модератор на дискусията.         В 13, 15 ч.- 13,45 ч. политологът  доц. д-р  Борис Попиванов ще представи изследване за нагласите на младите хора на Балканите. От 13,45 ч. до 14,45 ч. ще се проведе  дискусия с участието на млади лидери от региона. В 15,00 ч.-15,30 ч. за представителите на медиите ще бъде дадена пресконференция.                  В събитието ще вземат участие млади лидери от Албания, Румъния, Сърбия, Словения и Черна гора, заместник- председателят на БСП  Деница Златева, членът на ИБ на БСП Драгомир Стойнев, НС на МО в БСП и Областните координатори на МО в БСП.                                            ", "date": "2018.07.24", "title": "Корнелия Нинова и МО в БСП с \"Мисия Оставам!” на Бузлуджа "}
{"url": "http://www.cross.bg/pixels-bloom-winery-1579884.html", "text": "/КРОСС/ Българското вино PIXELS на  попадна в селекцията на престижния американски вестник Washington Post за разхлаждащите напитки на това лято. В списъка на американския колумнист Дейв Макинтайър са включени три американски, едно южноафриканско и българското PIXELS, от екзотичния за България сорт Глера. „Всяка седмица трябва да включва и празнуване. Глера е сортът за Просеко – в този случай отглеждан в България и с малко повече тежест и богатство на вкуса, отколкото в италианския модел. Прекрасно и освежаващо, с вкусове на бели плодове“, пише в описанието за PIXELS Глера. Дегустацията бе организирана от Grapes & Barley, които реализират вината на New Bloom Winery в 23 американски щата като освен към PIXELS, на сериозен интерес се радва и серията Face-to-Face (f2f). Интересното за българското вино е, че се затваря с уникална тапа за многократна употреба, която на всяко отваряне издава специфичния пукащ звук на пенливите вина и предпазва напитката от изветряване и проникване на кислород, прах и други вредни за течността елементи.Статията в Washington Post е поредното признание за винената серия PIXELS и New Bloom Winery зад oкеана. Тази пролет избата бе посетена от американски журналисти от International Wine Report, които я определиха като модерното лице на българското винопроизводство.                           Самата марка е вдъхновена от „пикселите“ – най-малките елементи в цифровото изображение, които позволяват картината да се види ясно. Точно такава е концепцията и на екипа за производство на вина – с внимание към всеки детайл. PIXELS вече има няколко отличия от Los Angeles International Wine Competition. Тази година на „световното по вино“ – Concours Mondial de Bruxelles розето PIXELS спечели златен медал. Винарната New Bloom е популярна на пазара и с винените серии Verano Azur, Face-to-face (F2F) и едноименната New Bloom. Работи с близо 6000 дка собствени лозови масиви в Тракийска низина, а самото винарна се намира в Съединение. Вината й се продават успешно в 20 държави от целия свят. От няколко години начело на еноложкия екип на избата е Владимир Влъчков – един от най-добрите у нас и всепризнато име на световната винена сцена. Цялата селекция на Washington Post може да прочетете ", "date": "2018.07.24", "title": "Българското вино PIXELS влезе в селекция на Washington Post"}
{"url": "http://www.cross.bg/strelba-v-podleza-na-byl-gotze-delchev-i-byl-bulgariya-v-sofiya-1579885.html", "text": "/КРОСС/ Мъж беше прострелян в подлез в София на бул. „Гоце Делчев” и бул. „България”. Той е тежко ранен в корема, откаран е в болница, съобщиха от пресцентъра на МВР.По първоначална информация разправията е станала между двама собственици на магазини в района, а причината за стрелбата е куче, което ползвало магазина на стрелеца като тоалетна.Сигналът за стрелбата е получен в полицията тази сутрин малко след 10 ч. На адреса незабавно са изпратени полицейски екипи, които задържали на място 59-годишен мъж, който стрелял със законно притежаван пистолет.На местопроизшествието са стартирали действия по разследването под наблюдението на Софийската градска прокуратура. Продължава работа по изясняване на всички факти и обстоятелства около случилото се.", "date": "2018.07.24", "title": "Стрелба в подлеза на бул. „Гоце Делчев\" и бул. \"България\" в София "}
{"url": "http://www.cross.bg/bulgariya-predstaviteli-viziyata-1579886.html", "text": "/КРОСС/ \"Визия за България\" не предлага алтернатива на управлението, а на системата на прехода, която наистина убива\". С тези думи народният представител от ПГ на \"БСП за България\" Славчо Велков стартира общественото обсъждане на „Визия за България”  във Велинград.  Той призова хората, които взимат участие в дискусиите, да бъдат  активни, будни, критични и аналитични, за да има полезност. Велков подчерта, че очаква да постъпят много градивни предложения, които да допълнят визията.                         \"Националната сигурност е във всички части на живота - образование, култура, здравеопазване, социална политика, икономика. Когато има правилно поставени параметри и посоки, могат да се очакват и истински добри резултати\", коментира той.\"Тревожните цифри, които показват, че 50 хил души напускат всяка година България, ниската раждаемост, високата смъртност, диспропорциите между доходите на хората и начинът им на живот, трябва да стреснат управляващи и всички нас, и да намерим начин- България да тръгне с нова перспекива на развитие\". Това заяви пред събралите се народният представител Надя Клисурска. По думите й това ще стане през данъчно законодателство, стимулиране на бизнеса и най-важните сектори- образование, здравеопазване, които са грижа на държавата. \"Трябва да се даде право на всеки български гржаданин да има достъп до тях във всяка точка на България, с еднакво качество\", категорична бе тя.                         По време на дискусията,  представянето на визията в различните сфери направиха народните представители Теодора Халачева - политиките за младите хора, Виолета Желева - социалната сфера, Донка Симеонова и Веска Ненчева - образованието. В разговора  участваха щирок кръг представители на НПО /Изпълнителен комитет на „Да поработим за Велинград”/ , Сдружение „Бъдеще за Велинград”, лекари, учители, инженери, юристи, представители на агро и хотелиерския бизнес, пенсионери, хора с увреждания, младежи, общинската структура на запасните офицери, симпатизанти и избиратели от област Пазарджик.  В продължилата около 3 часа дискусия бяха зададени въпроси и изказани мнения от десетки граждани, които са събрани и ще бъдат отчетени при допълването на визията на БСП.", "date": "2018.07.24", "title": "Стартира обсъждането на \"Визия за България\" във Велингард"}
{"url": "http://www.cross.bg/dynav-metra-dogovor-1579887.html", "text": "/КРОСС/ Приключиха дейностите по удълбочаване на река Дунав в района на островите Вардим и Белене, където са най-критичните участъци за корабоплаването в българската част на реката. В резултат на драгирането, което продължи 42 дни, дълбочината на корабоплавателния път е увеличена с над 100 см. След завършване на дейностите, измерванията отчетоха дълбочина на фарватера над 3 метра и ширина от 150 метра, които позволяват нормално движение на корабите.Драгажните дейности се изпълняват съгласно договор между Министерството на транспорта, информационните технологии и съобщенията, ИА „Проучване и поддържане на р. Дунав“ и „Космос Шипинг“ АД, която беше избрана за изпълнител през м. февруари т.г., след проведена обществена поръчка. Подписаният договор е на стойност 6,7 млн. лева и гарантира поддържане на речните нива за срок от 3 години. През този период Агенцията планира да закупи собствена мултифункционална драгираща техника, с която ще изпълнява ефективно своите ангажименти за поддръжка на фарватера в българския участък на р. Дунав. Новите драгажни съоръжения ще бъдат доставени в рамките на проект, финансиран от ОП „Транспорт и транспортна инфраструктура“ 2014 – 2020, на стойност приблизително 20 млн. лева. Предстои до няколко месеца МТИТС и ИАППД да обявят обществената поръчка за доставка на специализираната техника, в т.ч. драга, тръби за транспортиране на наноси, шалан, понтон и маневрен кораб.", "date": "2018.07.24", "title": "Приключиха драгажните дейности на р. Дунав в района на островите Вардим и Белене"}
{"url": "http://www.cross.bg/puten-vuzel-byrgas-1579889.html", "text": "/КРОСС/ През изминалата нощ беше монтирана металната конструкция на пешеходния надлез при с. Атия по път II-99 Бургас – Царево. През тази нощ за последен път ще се спре движението по пътя за монтиране на покрива на съоръжението между 20 ч и 6 ч сутринта. След като бъдат завършени всички строително-монтажни работи и съоръжението бъде обезопасено, ще бъде пуснато за ползване.През тази нощ ще бъде затворен отново участъкът между пътен възел „Парк Росенец“ (при км 6+352) и пътен възел „Черноморец“ (при км 14+822) и движението ще се пренасочва по следните обходни маршрути:· - Бургас - пътен възел „Парк Росенец”- път ІІІ-992 Росен – Веселие - общински път BGS 1211 /ІІ-99, Черноморец – Созопол - Равадиново/ - пътен възел „Созопол” - път ІІ-99 - Черноморец - Созопол;· - Бургас - пътен възел „Крайморие” - път І-9 Бургас-Маринка - път ІІІ-9009 Ново Паничарево -Ясна поляна - път ІІІ- 992 Ясна поляна-Приморско - пътен възел „Приморско” - Приморско - Царево или:- Бургас - пътен възел „Парк Росенец”- път ІІІ-992 Росен – Веселие - Ясна поляна – Приморско - пътен възел „Приморско” - Приморско – Царево;· - Созопол - Черноморец - пътен възел „Созопол” - общински път BGS 1211 /ІІ-99, Черноморец - Созопол-Равадиново/ - път ІІІ-992 Росен – Веселие - пътен възел „Парк Росенец”- Бургас;· - Царево - Приморско - пътен възел „Приморско” - път ІІІ-992 Росен - Веселие - Ясна поляна - Приморско - пътен взел „Парк Росенец” - Бургас или: - Царево - Приморско - пътен възел „Приморско” - път ІІІ-992 Ясна поляна - Приморско - път ІІІ-9009 Ново Паничарево-Ясна поляна - път І-9 Бургас - Маринка - пътен възел „Крайморие” – Бургас.Изграждането на пешеходния надлез започна в началото на месец юни. Стойността на строително-монтажните работи е 268 258,94 лв. без ДДС.", "date": "2018.07.24", "title": "Монтирана е пасарелката при с. Атия по път II-99 Бургас – Царево"}
{"url": "http://www.cross.bg/pozhari-rymen-izrazi-1579890.html", "text": "/КРОСС/ Държавният глава Румен Радев изрази съболезнования на президента на Република Гърция Прокопис Павлопулос по повод жертвите и пострадалите гръцки граждани в опустошителните пожари, които нанесоха сериозни материални щети в страната.„В този тежък момент, дори и най-искрените думи на съчувствие не могат да компенсират загубата на човешки живот и нанесените вреди. България изразява своята солидарност и е готова, в случай на необходимост, да окаже помощ и съдействие за преодоляването на огнената стихия“, пише българският президент в съболезнователния адрес до президента на Република Гърция.", "date": "2018.07.24", "title": "Румен Радев изрази съболезнования на Прокопис Павлопулос по повод загиналите при опустошителните пожари в страната"}
{"url": "http://www.cross.bg/koli-tona-otgovornost-1579876.html", "text": "/КРОСС/ Приходите от задължителната застраховка \"Гражданска отговорност\" не стигат, за да се покрият щетите от катастрофите, показва анализ на Комисията за финансов надзор (КФН), публикуван на сайта на регулатора.Документът обхваща времето от 2012 до 2017 г. и е направен по обобщени данни, предоставени от застрахователните компании. Представени са показатели за четири рискови групи: леки коли, товарни коли до 5 тона, камиони над 5 тона и автобуси, седлови влекачи и в последната група - всички останали.Изводът на КФН е, че за най-масовите категории - леки коли, камиони и автобуси, събраните премии не достигат, за да покрият разходите на застрахователните компании, съобщава \"24 часа\".Според хора от бранша не е изключено това да доведе до вдигане на цената на задължителната полица. Друг фактор за очаквано повишение на цената на задължителната застраховка е вдигането на максималната сума, до която компаниите ще носят отговорност, от сегашните 10 млн. лв. на 10,42 млн. лв. Това ще стане с промени в Кодекса за застраховането, предложени от КФН.Според данните между 2013 и 2016 г. премиите в първата рискова група – тази на леките коли, са били достатъчни за покриване на разходите по застраховката. Но през 2017 г. вече има потенциал за значителна загуба на база данните за предявените претенции. Брутните премийни приходи в общото застраховане за 2017 г. са били 1,752 млрд. лв., а общата сума на заявените претенции е над 3 млрд. лв., отчита изданието.Камионите над 5 тона и седловите влекачи също генерират сериозни загуби за застрахователите, става ясно от анализа на КФН. Според един от използваните методи за анализ, камионите и автобусите са донесли загуба на застрахователите от 7,8 млн. лв. Основната причина за това е, че те причиняват доста големи щети.", "date": "2018.07.24", "title": "Удар по джоба на шофьора: \"Гражданска отговорност\" може да поскъпне"}
{"url": "http://www.cross.bg/voda-varna-bogata-1579877.html", "text": "/КРОСС/ Питейната вода във Варна е сред най-твърдите у нас, защото е богата на калций. Според специалистите обаче, тя не трябва да се консумира постоянно. \"Твърдата\" вода не е препоръчителна най-вече за хората, които страдат от бъбречни болести. Какви са препоръките на лекарите и каква вода е най-добре да пием? - ето съветите на експертите!", "date": "2018.07.24", "title": "\"Твърда вода\": ​Защо лекари във Варна съветват да не се пие редовно от чешмата?"}
{"url": "http://www.cross.bg/plovdiv-kanal-pochinal-1579874.html", "text": "/КРОСС/ Мъж е починал при инцидент с паднала кола в канал край Пловдив, съобщават от полицията в областния град.Сигнал за паднал автомобил в канал при разклона за село Марково на околовръстния път на Пловдив е получен снощи. На мястото е установен автомобил, с починал 43-годишен водач, уточняват от полицията.Причините и обстоятелствата около смъртта на мъжа се разследват.", "date": "2018.07.24", "title": "Мъж почина, колата му падна в канал край Пловдив"}
{"url": "http://www.cross.bg/lopes-dzhenifur-latino-1579875.html", "text": "/КРОСС/ На 24 юли своя 49-и рожден ден празнува популярната латино певица и актриса Дженифър Лопес. Родена през 1969 година в Ню Йорк, САЩ, днес Джей Ло е може би най-популярната латино и RnB певица, а освен това има участие в десетки филми.Освен с музика и кино, Лопес се занимава още с танци, продуцентство и мода.Ето интересни факти за живота и кариерата на популярната латино дива:Дженифър е родена в САЩ, но родителите й са емигранти от Пуерто Рико. Баща й Дейвид е компютърен техник, а майка й - Гуадалупе, учителка в детска градина.Малката Джен от малка е влюбена в танците и музиката и затова започва уроци по пеене и танци още на петгодишна възраст.Освен по музика, бъдещата звезда е била и запалена и по спорта. Като ученичка е тренирала софтбол и тенис, а дори за кратко се е пробвала и като гимнастичка.В началото на своята кариера Дженифър за кратко е танцьорка в групата на Джанет Джексън.Дебютът й в киното е на 17-годишна възраст – през 1986 година, във филма \"My Little Girl\".Дженифър Лопес е продала над 50 милиона копия от своите албуми по целия свят.Латино звездата има 3 брака зад гърба си, последният от които с нейния колега Марк Антъни. От брака с него има и 2 деца.Сред любовните завоевания на Лопес са още рапърът Пъф Деди и актьорът Бен Афлек.Богатството й се оценява на над 250 милиона долара.", "date": "2018.07.24", "title": "Джей Ло на 49: Латино дивата в киното и музиката"}
{"url": "http://www.cross.bg/bulgariya-prodanov-poveche-1579878.html", "text": "/КРОСС/ \"Държавата трябва да заеме функциите, които й се полагат по Конституция. Трябва да има повече държава в икономиката, повече държава като регулатор, повече държава като собственик\". С тези думи народният представител от ПГ на БСП за България Христо Проданов представи същината на \"Визията за България\" на левицата. По думите му това са нещата, които са се отричали в последните 30 години и резултатът, който сме  получили, е днешна България. \"Нашата \"Визия за България\" е предложение към обществото за един обществен договор, който да има широка обществена подкрепа, така че България да тръгне по коренно различен път, защото този, по който вървим вече 30 години, е пагубен за страната ни. Тя изчезва\", обясни той и подчерта, че визията предлага решения и в здравеопазването, и в образованието, и в сигурността, основните сфери, които са задължения на държавата. Проданов обясни, че целта на БСП е да проведе разговор за развитието на страната, да събере широка подкрепа около визията си, да я преработи в управленска програма, която да има  много поддръжници и да я осъществи в управлението на страната. На въпрос дали тази визия е възможна и дали има средства за реализирането й, Проданов отговори: \"Миналата седмица средствата, отпуснати зад гърба на парламента, с постановления на МС, са 700 млн. лв.\"  По думите му тези пари са отишли - 500 млн. лв. за Държавната консолидационна компания, под шапката на Министерство на икономиката, за поправка и ремонт на язовирните стени; облагодетелстван е поредният български олигарх като му е спестино 60 млн. лв. във връзка с това, че не е изпълнил ангажиментите си по следприватизационния договор, който е поел, а малко преди това правителството е дало още 120 млн. лв. на консолидационната компания заради финансови проблеми на една от компаниите й- \"Еко Антрацит\" ЕАД. Социалистът подчерта, че се налага тези средства да бъдат отпускани с постановления, защото не фигурират в държания бюджет, приет от НС.  \"Това опровергава тезата, че няма пари. Ето тези 700 млн. лв. са достатъчни за преизчисляване на всички пенсии в България за една година. Вярното е, че има пари, те не се разпределят правилно, много се краде и там е проблемът на България\", категоричен бе Христо Проданов.  ", "date": "2018.07.24", "title": "Христо Проданов: Държавата трябва да заеме функциите, които й се полагат по Конституция"}
{"url": "http://www.cross.bg/gurtziya-sunarodnitzi-krizisniya-1579879.html", "text": "/КРОСС/ Посолството на България в Атина съобщава, че към този момент няма информация за пострадали български граждани при пожарите в Гърция. Наши сънародници не са търсили съдействие от кризисния щаб, сформиран към мисията ни.Постепенно се възстановява движението в двете посоки на пътя Коринт-Атина. Ситуацията с бушуващите пожари в Гърция обаче остава тежка.В тази връзка министерството на външните работи препоръчва на българските граждани, които се намират на територията на Гърция да следват стриктно указанията на службите за пожарна безопасност и бреговата охрана.В случай на необходимост, нашите сънародници могат да се обръщат за съдействие към кризисния щаб на телефон: +30 6937 096 220. ", "date": "2018.07.24", "title": "МВнР: Няма данни за пострадали българи при пожарите в Гърция"}
{"url": "http://www.cross.bg/zadulzheniya-godini-neystoiiki-1579882.html", "text": "/КРОСС/ Президентът Румен Радев върна за ново обсъждане приетия Закон за допълнение на Закона за приватизация и следприватизационен контрол заради разпоредби, които не само не защитават обществения интерес, но и съществено го увреждат. Възраженията на държавния глава са срещу § 3 и § 4, които ще доведат до преразглеждане на вече сключени приватизационни договори в ущърб на държавата и обществото.С § 3 се ограничава срокът на специфични задължения на купувачите по приватизационни договори в рамките на 5 години. В мотивите на ветото се посочва, че конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес.С § 4 това ново правило, както и разсрочването на поетите задължения, ще важат и за вече сключени приватизационни договори. Новата уредба ще се отнася за купувачи, които не са изпълнили своите задължения, но са платили неустойките за тях. Нещо повече, плащането на тези неустойки се изисква само за първите 5 години от договора. Така ще се облагодетелстват и неизправни купувачи, които имат непогасени плащания за неустойки за период след тези 5 години.Приетата уредба ще има за последица освобождаване на купувачите от специфични задължения. Ще се изключи и възможността да се търсят неустойки за тяхното неизпълнение за периода над 5 години. Няма оценка как новата уредба ще се отрази на средствата от неустойки, които трябва да постъпват в държавната пенсионна система и в общинските бюджети. ,Споделям основната цел, с която бяха внесени първоначално допълненията в Закона за приватизация и следприватизационен контрол (ЗПСК) – да се положат законовите основи за създаване на електронна платформа, чрез която да се извършва продажбата на определено държавно имущество и имущество, което е собственост на държавни търговски дружества. Тези правила имат потенциал да гарантират прозрачност и да дадат възможност за постигане на по-висока продажна цена, което е в съответствие с целите по чл. 2, ал. 1 от ЗПСК. Споделям и облекчаването на изискванията за обезпечаване на задължения на търговци и производители на електрическа енергия към Фонд „Сигурност на електроенергийната система“. Приватизационният процес основателно е във фокуса на общественото внимание, защото при разпореждането с държавно и общинско имущество на първо място трябва да бъде гарантиран публичният интерес. Този интерес има не само икономически, а и социални измерения с оглед изискването средствата от приватизация, сред които и неустойките, да се използват за държавната пенсионна система (чл. 8, ал. 8, т. 2 от ЗПСК) и за общинските бюджети (чл. 10, ал. 3 от ЗПСК). Ето защо не мога да се съглася с разпоредбите на § 3 и 4, тъй като с тях общественият интерес не само няма да бъде защитен, а ще бъде съществено увреден. С § 3 е създаден чл. 32г, според който специфични задължения, пряко свързани с осъществявания от приватизираното дружество предмет на дейност, не могат да бъдат вменени на купувача за повече от 5 години. Това правило няма да се прилага по отношение на задълженията за запазване на седалището, предмета на дейност, за инвестиции и трудова заетост. Конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес. При липса на яснота какви са тези специфични задължения, границите на преценката за кои задължения да се прилага 5-годишният срок са широки. Следва да се има предвид, че когато няма обективни критерии, които да очертаят пределите на тази преценка, корупционният риск се увеличава.По силата на § 4 от приетия закон „разпоредбата на чл. 32б, ал. 1 – чл. 32г се прилага и за сключени приватизационни договори, по които към датата на влизане в сила на този закон няма непогасени плащания за неустойки за неизпълнени през първите 5 години следприватизационни задължения“. По този начин ще могат да бъдат преразглеждани договори, сключени при действието на правила, които не са позволявали тяхната промяна. Освен това, за такива договори ще се прилага и новото правило на § 3, което ограничава по закон срока на т.нар. специфични задължения за не повече от 5 години.Приетата уредба се отклонява от основната същност на чл. 32, ал. 5 от ЗПСК, която ограничава възможността да се правят промени в сключени вече приватизационни договори. Така се гарантира общественият интерес в неговите икономически и социални измерения, който налага с договорите да се поемат действително изпълними задължения. Именно затова приватизационните договори трябва по принцип да се изпълняват във вида, в който са сключени.Прилагането на ограничението за 5-годишен срок на специфичните задължения и спрямо действащите приватизационни договори ще има за последица освобождаване на купувачите от такива задължения, за изпълнението на които в договорите е предвиден по-дълъг срок. По този начин се изключва възможността да се търсят неустойки за тяхното неизпълнение за периода над 5 години. Няма оценка как § 4 ще засегне очакваните постъпления от неустойки в Държавния фонд за гарантиране устойчивост на държавната пенсионна система и в общинските бюджети.Считам, че приетият § 4 се отклонява от мотивите за неговото внасяне, според които той ще се прилага „само за коректни приватизатори, а не за всички“. Изискването за приложението на § 4, обаче, не е купувачът да е изпълнил всички свои задължения до момента, а „да няма непогасени плащания за неустойки за неизпълнени през първите 5 години следприватизационни задължения“. Както е известно, неустойката обезпечава изпълнението на задължението и служи като обезщетение за вредите от неизпълнението, без да е нужно те да се доказват. При това положение § 4 ще се прилага за купувачи, които не са изпълнили своите задължения, но са платили неустойките за тях. Нещо повече, плащането на тези неустойки се изисква само за първите 5 години от договора. Така ще се облагодетелстват и неизправни купувачи, които имат непогасени плащания за неустойки за период след тези 5 години.Няма никаква обществена необходимост да бъдат преуредени вече сключени приватизационни договори. Уредбата по § 3 и 4 излиза извън границите, очертани от целите на Закона за приватизация и следприватизационен контрол и от принципа за правната сигурност, изискващ стабилност на правните сделки и предвидимост на правните последици от различните юридически факти.,Въз основа на изложените мотиви упражнявам правото си по чл. 101, ал. 1 от Конституцията на Република България да върна за ново обсъждане § 3 и 4 от Закона за допълнение на Закона за приватизация и следприватизационен контрол, приет на 18 юли 2018 г. ", "date": "2018.07.24", "title": "Президентът наложи вето на поправките в Закона за приватизация"}
{"url": "http://www.cross.bg/praznichen-kontzert-po-povod-godini-bulgarska-armiya-1579880.html", "text": "/КРОСС/ 140-ата годишнина от създаването на Българската армия ще бъде отбелязана с празничен концерт пред Народния театър \"Иван Вазов\" днес от 18 часа.В него ще участват Гвардейският представителен духов оркестър и Представителният ансамбъл на Въоръжените сили, както и изпълнителите Орлин Горанов, Емилия Валенти, Таня Дупаринова и други.", "date": "2018.07.24", "title": "Празничен концерт по повод 140 години Българска армия"}
{"url": "http://www.cross.bg/orel-tzarskiya-broshyra-1579883.html", "text": "/КРОСС/ „Електроразпределение Юг“ (част от EVN България) издаде нова брошура по проект „Живот за царския орел” (Life for safe grid), финансиран от програма LIFE+ на Европейската комисия.намаляване на смъртните случаи на птици, причинени от контакт с въздушна разпределителна мрежа, като в същото време се намалява и рискът от аварии.Брошурата съдържа основна информация за обезопасяване на електроразпределителната мрежа. Представени са основните дейности по проекта, който се осъществява основно в районите на общини Елхово, Тополовград, Харманли:обезопасени 2340 електрически стълба с изолацииголите проводници на 42 км въздушни електропроводи бяха подменени с изцяло изолирани – т. нар. ПАС системаизградени 43 км подземни електрически кабели, които заменят близо 70 км опасни за птиците въздушни проводнициизградени специализирани съоръжения – напр. „пасарелка“ за преминаване на подземни кабелни линии над река.Брошурата акцентира и върху важна информация за царския орел – разпространение, как изглежда царският орел, храна, гнездене и др. Интересни данни са посочени и в рубриката „Знаете ли, че“: - Информация за проeкта е налична на   или чрез банер от страницата на EVN България – . Повече за опазването на царския орел можете да намерите на страницата на БДЗП                                                                                       ", "date": "2018.07.24", "title": "“Електроразпределение Юг“ издаде нова брошура по проект “Живот за царския орел” (Life for safe grid)"}
{"url": "http://www.cross.bg/izrael-granitzata-vuzvisheniya-1579917.html", "text": "/КРОСС/ Израелската ПВО е свалила сирийски изтребител-бомбардировач Су-22 над Голанските възвишения, предадоха световните агенции, като се позоваха на армията на еврейската държава.Според Тел Авив самолетът е навлязъл на 2 км във въздушното пространство на страната, при което е бил поразен от две ракети на ЗРК „Пейтриът”. Дамаск обаче твърди, че машината е била ударена над сирийска територия. Според „Франс прес” в района на граничната ограда се виждат горящите останки на самолета. По непотвърдени данни, пилотът е загинал.Това е вторият подобен случай по границата за последните 30 години.Според сирийските държавни медии изтребителят е изпълнявал задача срещу цели на „Ислямска държава”. През последните дни правителствените сили за пръв път от 2011 г. стигнаха до границата с Израел.Голанските възвишения са окупирани от Израел от 1967 г. Отново през тази седмица противоракетната отбрана в този регион беше задействана, след като две ракети от комплекс „Точка” бяха засечени да летят към израелската територия. В крайна сметка обаче те паднаха на около километър преди границата.", "date": "2018.07.24", "title": "Израел порази сирийски изтребител над Голанските възвишения"}
{"url": "http://www.cross.bg/dispecheri-frenskite-stranata-1579914.html", "text": "/КРОСС/ Авиокомпаниите easyJet, Ryanair, Wizzair и собственикът на British Airways – IAG подадоха официална жалба до европейските институции заради това, че Франция не е успяла да се справи със стачките на ръководителите на полети, предаде „Франс прес”.Продължаващите протестни действия особено в южната част на страната имат тежък ефект върху графика на превозвачите и лишават пътниците от законното им право на свободно движение – основополагащ принцип на Европейския съюз.„Авиокомпаниите не оспорват правото на стачкуване, но смятат, че Франция нарушава законите на ЕС, като не разрешава полети над страната по време на стачките”, посочват компаниите в съвместното си изявление.Между 2004 г. и 2016 г. френските диспечери са стачкували общо 254 дни, далеч надхвърляйки най-близката си съперница Гърция, където има 46 дни прекъсвания и Италия с 37.", "date": "2018.07.24", "title": "Водещи авиокомпании се обърнаха към Брюксел заради стачките на френските диспечери"}
{"url": "http://www.cross.bg/tzigari-bezdimnite-chetene-1579866.html", "text": "/КРОСС/ Депутатите от бюджетната комисия ще гласуват на второ четене промяната в акциза за бездимните цигари, съобщва bTV.Първоначално от ГЕРБ искаха да изравнят данъка на новите цигари с този за обикновените, което щеше да оскъпи кутия от бездимните цигари от 5,50 на 10 лева, изчислиха вносителите.Впоследствие се стигна до предложението новият акциз да е 40% от стандартния за цигарите. Така от октомври кутията трябва да поскъпне до 6 – 6,50 лв.От Агенция „Митници” изчислиха, че заради по-ниския акциз, с който в момента се облагат бездимните тютюневи изделия, до средата на годината държавата е загубила около 15 милиона лева.Освен това между първото и второто четене на законопроекта управляващите се отказаха и от идеята да се облепват с бандерол опаковките бира над 5 литра.", "date": "2018.07.24", "title": "Бюджетната комисия гласува на второ четене промяната в акциза за бездимните цигари"}
{"url": "http://www.cross.bg/detzata-sgradata-ychilishteto-1579867.html", "text": "/КРОСС/ Преди месец bTV информира за абсурд с новопостроено училище във варненския квартал „Аспарухово”, което стои празно, тъй като е опасно и се руши. Родителите протестират, настояват сградата да бъде ремонтирана и децата им да се върнат в нея възможно най-скоро. Какво се промени оттогава?Построена преди 6 години за 5 млн. лева, проблемите със сградата на основно училище \"Васил Левски\" започват веднага след като децата влизат в нея.\"Сградата представлява колони, дограма и гипсокартон. Няма тухли! Срамота. Абсолютно престъпно строителство\", коментира родителят Георги Георгиев.В края на миналата година децата са изведени от училището, тъй като сградата е обявена за опасна. След като половин година не се случва нищо, родителите се вдигат на бунт.В крайна сметка от общината назначават експертиза, която установява, че сградата има сериозни конструктивни проблеми, а заложеното в проекта за строителството й не е изпълнено на 100%.От общината вече са сключили договор с проектантска фирма, която до средата на август трябва да направи технически проект на бъдещия ремонт. След това ще бъде обявена обществената поръчка.\"Ако нямаме жалби от някои от участниците в тръжната процедура очакваме, че ще се справим до края на годината да приключат приоритетно строителните работи, за да може децата да бъдат върнати в училището\", заяви Христо Иванов, зам.-кмет на Община Варна.Ремонтът ще бъде със средства от общината, които впоследствие ще бъдат търсени от строителя по съдебен ред.Към днешна дата няма отговори от тяхна страна в каквато и да е форма, допълни Христо Иванов. Родителите обаче настояват и някой да поеме отговорност.", "date": "2018.07.24", "title": "Ремонтират училището в „Аспарухово”, което стои празно, защото се руши"}
{"url": "http://www.cross.bg/duzhd-stranata-kurdzhali-1579864.html", "text": "/КРОСС/ Оранжев код за проливен дъжд, гръмотевични бури и градушки е обявен за 11 области на страната. Това са Кърджали, Ловеч, Пазарджик, Смолян, Пловдив, Габрово, Ямбол, Стара Загора, Хасково, Сливен и Бургас.", "date": "2018.07.24", "title": "Оранжев код за проливен дъжд и гръмотевични бури днес"}
{"url": "http://www.cross.bg/park-vuzrazhdane-sofiya-1579908.html", "text": "/КРОСС/ Управляващите от ГЕРБ в Столична община да не си приписват всички заслуги за парк \"Възраждане\", защото историята на София не започва от тях. Това предупредиха общинските съветници от групата на БСП в СОС по повод предстоящия старт на дейностите по изграждане на втория етап от парк \"Възраждане\". В плана за него, освен разширяване на самия парк, е предвидено построяването на модерен аквапарк с водни атракциони. Докладът, с който СОС дава съгласие \"Софийски имоти\" ЕАД да разходва собствени средства за осъществяване на СМР дейности във връзка с реализирането на парк \"Възраждане\", ще бъде гласуван на сесията в четвъртък.", "date": "2018.07.24", "title": "БСП - София: ГЕРБ да не си приписва всички заслуги за парк \"Възраждане\", историята на София не започва от тях"}
{"url": "http://www.cross.bg/dora-baba-spodeli-1579856.html", "text": "/КРОСС/Баба Дора от с. Шарково, ден след като евтаназираха животните и, днес тя дойде в Болярово за да подкрепи Ани и запазването на нейното стадо. С идването си тя доказа,че е добре напук на всички фалшиви новини за нея през последните дни.За силата на човешкия духЗа вяратаЗа БългарияЗа неочакваната подкрепа ...и самотата ..през погледа на възрастната жена от едно малко българско село, която заради годините си едва ли ще гледа друго стадо отново.\"Достойните и честни българи трябва да въстанат, за да се оправи тази държава. Бъдете единни! Борбата за мен не е свършила. Мечтая..никой да не тормози българския народ.'' сподели пред радио 999 за всички Тодорка Сакалиева позната още като Баба Дора.Вижте какво сподели още пред Радио 999 Баба Дора :\n\t\t\t\t\t     ", "date": "2018.07.24", "title": "Баба Дора: Мечтая..никой да не тормози българския народ (видео)"}
{"url": "http://www.cross.bg/kristiano-yuventys-protzenta-1579871.html", "text": "/КРОСС/ Португалската суперзвезда на световния футбол финализира трансфера си в Ювентус и премина през резонните медицински прегледи. И на малките деца е ясно, че петкратният носител на Златната топка е един от най-развитите физически играчи на планетата. Крайните резултати излязоха в понеделник, а лекарите в торинския гранд са останали омаяни от индексите на Роналдо. Кристиано е записал впечатляващи данни за 33-годишен атлет, като физиката му се равнява на 20-годишен професионален атлет.Кристиано има едва седем процента телесни мазнини, а това е три процента по-малко от средното за професионален играч на такова ниво. CR7 има и впечатляващите 50% мускулна маса, което е с четири процента повече от играч на най-високо равнище.Кристиано показа и най-сериозни резултати на Мондиал 2018, що се отнася до скоростта си на терена. Португалското острие достигна 34 км/ч по терените в Русия, а по-бърз от него нямаше на шампионата.Ювентус закупи Кристиано за 100 милиона евро от Реал Мадрид през това лято.", "date": "2018.07.24", "title": "Физиката на CR7 смая всички в Ювентус"}
{"url": "http://www.cross.bg/porodata-kycheta-shotlandiya-1579872.html", "text": "/КРОСС/ Точно 361 кучета се събраха на едно място в Шотландия, за да отбележат 150 години от създаването на породата \"Голдън ретрийвър\", съобщава SKY News.За създател на породата се смята шотландският лорд Туидмаут. За първи път тези кучета се появяват в Шотландия през 19-ти век, но са официално представени малко по-късно в Англия - през 1908 г.", "date": "2018.07.24", "title": "150 години от създаването на породата \"Голдън ретрийвър\""}
{"url": "http://www.cross.bg/lyubimetz-dini-gurtziya-1579870.html", "text": "/КРОСС/ Огромни загуби отчитат производителите на дини в Любимец. Хората се оплакват, че дъждовете са съсипали голяма част от продукцията им. Ниските цени и вносът от Гърция също ощетяват стопаните, съобщава БНТ.Христо Моряков отглежда 60 декара бостан в землището на Любимец. С това се препитава, от години, цялото му семейство. Това лято обаче, дъждът е унищожил по-голямата част от продукцията му.Стоката изгни! Около 150 тона дини оставих на къра.Според Христо освен дъжда, неконтролираният от държавата внос също спомага за загубите, които търпят родните производители.Когато трябваше да продаваме, се продаваше чуждата диня в България. На търговците им звъним, те казват аз съм на гръцка, аз съм на румънска. Казват не можем да спрем вноса от Гърция, като не можете ще спрете вноса от Гърция, спряхте нашето производство.На борсата в Любимец в момента цената на дините е между 15 и 20 ст за килограм на едро.Не можем да изкараме семената. Един пакет семе е 100 лв. - 1000 семки, а аз от едно ремарке не мога да взема сто лева. Един тон да продам не мога да взема сто лева.Само допреди няколко години около Любимец имаше хиляди декари с насадени бостани, но сега те са намалели наполовина, заради загубите, които производителите все повече търпят. Надеждата на хората тук е в държавните институции, които би трябвало да намерят механизъм, чрез който да защитят българската диня на пазара и да спасят поминъка им.", "date": "2018.07.24", "title": "Огромни загуби за производителите на дини в Любимец"}
{"url": "http://www.cross.bg/aparat-forpost-m-sistemi-1579873.html", "text": "/КРОСС/ Руските военни ще получат на въоръжение ударен безпилотен летателен апарат – първият местна разработка. Изпитанията на „Форпост-М“ в момента приключват, съобщават пред вестник от руското министерство на отбраната, цитиран от Фокус.Модерната машина ще се превърне в напълно автономна ударна платформа - ще разполага с модерни радарни и оптични системи, както и с бомби с висока точност. Благодарение на новото оборудване „Форпост-М“ ще може самостоятелно да идентифицира и унищожава наземните си цели дори на тъмно и във всички метеорологични условия.Новото оборудване няма аналози в света. По-специално, инерционната система за навигация дава възможност на машината да лети без използване на спътникова система за навигация, което дава предимства, когато безпилотният апарат лети в области, наситени ПВО и електронни системи за проследяване на вероятния противник.Първите прототипи от този тип безпилотен летателен апарат са използвани в Сирия. Практиката показва, че те успешно намират прикрити бронирани превозни средства, артилерийски системи, отбранителни и командни постове на противника. „Форпост-М“ може да работи в радиус до 250 км от мястото на оператора, да развива скорост над 200 км / ч и да остане във въздуха до 17 часа. Машината тежи повече от 450 кг. Максималната надморска височина на полета е около 5000 метра. Експертите смятат, че безпилотните летателни апарати ще решават тактически задачи, без да рискуват човешки животи.", "date": "2018.07.24", "title": "Руската армия ще получи първия ударен безпилотен летателен апарат местно производство"}
{"url": "http://www.cross.bg/tema-zhivo-varna-1579860.html", "text": "/КРОСС/Тема: Световният елит по футбег ще мери сили в София. Едни от най-добрите трикове - на живо в студиото.Тема: Въпрос в средата на лятото: Кога ще спре да вали?Тема: \"Твърда\" вода. Защо лекарите във Варна съветват да не се пие редовно вода от чешмата?Тема: По-скъпи или по-евтини са плодовете и зеленчуците в сравнение с миналото лято?Тема: Двойният стандарт на храните. Кога ще се уеднакви качество на продуктите у нас и в Западна Европа?Тема: Между езика на омразата и толерантността. Разговор за посланията на политиците и обществените реакции.Тема: Време за ремонти у дома. Какво трябва да знаем преди да се обадим на майсторите?Тема: На живо от Зоопарка. Търси се партньорка на камилата Леми. - край морето, от ВарнаТема: Потънаха ли милионите, отпуснати за строежа на основен булевард във Варна? Кметът Иван Портних пред Антон Хекимян.Тема: В края на политическия сезон, лидерът на „Воля\" Веселин Марешки за конфликтите в управляващото мнозинство и ролята на опозицияТема: Ще успеят ли българите да съхранят вярата си? - Митрополит Йоан Варненски и Великопреславски.Тема: На живо: Продължава напрежението в Болярово. Какви мерки срещу чумата се вземат и защо хората отказват да допуснат ветеринарните екипи?Тема: Ще бъдат ли покрити с асфалт разкопките на древното селище Скаптопара? Позицията на съветника на министъра на културата професор Николай ОвчаровТема: Актьорът Петър Антонов за връзката между театъра и кулинарията. Коя е тайната съставка на любовта към професията?Тема: На живо след бурята в Бургас- Какви са щетите?Тема: Наистина ли Сърбия изпревари България по стандар и заплати, както се похвали президентът Вучич?Тема: Използва ли мафията бъргари за робски труд на полето в Италия?Тема:  Има ли раздор при Обединените патриоти  и скарани ли са лидерите на тази формация - говори евродепутатът Ангел Джамбазки", "date": "2018.07.24", "title": "Теми и гости в ефира"}
{"url": "http://www.cross.bg/napadenieto-momenta-sustoyanie-1579869.html", "text": "/КРОСС/ Двама убити и 12 ранени при безразборна стрелба на оживен булевард в Торонто, Канада. В критично състояние е момиченце на 9 години. Заподозреният за нападението - 29 годишен мъж - е стрелял и по полицията, преди да бъде открит мъртъв близо до мястото на инцидента. До момента мотивът за нападението не е известен. Полицията отказва да разкрие и самоличността на стрелеца, нито как е загинал. Районът, който е изключетелно популярен сред туристите, остана отцепен в продължение на часове.Екшънът се случва пред ресторант около 10.00 ч. вечерта местно време. От полицията разследват инцидента и уточняват, че е рано да се каже дали става дума за тероризъм.. Един от пострадалите е в тежко състояние, информират от българското МВнР.Консулството ни е в контакт с местните власти, следи развитието на ситуацията и е на разположение за оказване на съдействие при необходимост.Наши сънародници, които желаят да получат актуална информация или да подадат сигнал за техни близки, могат да го направят на дежурния телефон на представителството ни: +1 416 892 1738.", "date": "2018.07.24", "title": "Двама загинали и 12 ранени при стрелба в Торонто"}
{"url": "http://www.cross.bg/hristina-svetitzata-dushterya-1579857.html", "text": "/КРОСС/ В град Тир един мъж от знатен род, на име Урбан, който бил управител, имал дъщеря, млада девица, познала още в ранните си години Бога, своя Създател; и като претърпяла множество жестоки мъки, тя положила за Него и душата си. Когато се родила, родителите й й дали името Христина, което било не според тяхното езическо мъдруване, но по Божий промисъл: самото име, като някое пророчество, предсказвало, че девицата, когато порасне, ще стане християнка, Христова рабиня и невеста, и мъченица. Когато станала на единадесет години, се открила необикновената й красота, и сред девиците нямало подобна на нея. Тогава баща й, желаейки да я запази от човешки погледи, й направил стая в една висока кула, дал й най-добрите слугини и поставил там златни и сребърни изображения на своите богове, като заповядал всекидневно да им кади тамян и да им се покланя. Много от знатните и богати хора, слушайки за красотата на девицата, желаели да я имат за съпруга на своите синове. Когато умолявали за това бащата на Христина, Урбан винаги отговарял: - На никого няма да дам дъщеря си, но я посвещавам на моите богове: милостивите богове твърде много са я обикнали и нека тя остане девица за тях, и вечно да им служи! Девицата Христина, израствайки по възраст и разум, тъй като Бог я просвещавал и вразумявал със Своята благодат, започнала да достига до познание на истината. Гледайки през прозореца към небето и небесните светила, чрез създанията познавала Създателя и като се убедила в безчувствеността и пустотата на бездушните идоли, не искала да им принася кадене и да им се покланя, но гледала на изток, към небесната висота, въздишала и плачела, казвайки сама на себе си: - Докога сърцето на хората ще бъде затъмнено, докога ще остава помрачен техният неразумен ум, който не се обръща към Господа Бога, сътворил небето и земята и украсил ги с такава забележима за очите красота? Разсъждавайки така сама в себе си, тя започнала да се покланя на Единия, Живеещ на небесата, истинен Бог и със сълзи Му се молела да й открие Себе Си, за да познае вярно Този, към Когото се разгоряла любов в сърцето й. Когато прекарала достатъчно дни в пост и молитва, тя се удостоила с посещение от Божията милост: защото й се явил Господен ангел, осенил я с кръстното знамение, нарекъл я Христова невеста, поучил я в съвършенство в Богопознанието, и й възвестил за подвизите на страданието, именно, че за Единия Бог в Троица тя ще бъде изтезавана от трима мъчители; като я укрепил за подвиг, той й дал, тъй като огладняла от поста, да яде чист хляб. След явяването на ангела девицата се утешавала духом и се радвала в Бога, своя Спасител, благодарейки Му, че е посетил Своята рабиня с изпращането на свят ангел при нея; оттогава тя започнала още по-топло да се моли на Господа и да се утешава с любов към Него. Изпълнена с ревност по Бога, тя започнала да разрушава един по един златните и сребърните идоли и като ги счупила на парчета, късно вечерта ги хвърлила през прозореца. На сутринта минаващите оттам събрали парчетата злато и сребро. Веднъж управителят Урбан, желаейки да посети дъщеря си и да се поклони на своите богове, влязъл във високата кула и като не видял идолите, попитал Христина: - Къде си сложила боговете? Но тя не искала да му отговори. След това, като не отворила честните си уста веднага, изповядала Единия истинен Бог, живеещ на небесата, Създателя на всичко. Така наречените богове, златни и сребърни, тя нарекла бесове - идоли, и разказала как ги счупила на парчета със собствените си ръце. Тогава, изпълнен с дива ярост, Урбан посякъл с меч всичките слугини, а дъщеря си подложил на различни мъки: отначало я били безпощадно с тояги и бичове, след което я вързали и я хвърлили в тъмница. Като узнала за това, майка й с плач и ридания се завтекла към нея и я увещавала да се отрече от Христа и да се върне към боговете на баща си. Но Христовата мъченица не само не искала да слуша думите на майка си, но се отрекла от нея самата с такива думи: - Не ме наричай своя дъщеря. Нима не знаеш, че нося Христовото име, с което име не се е удостоил никой от нашия род? По име и по дела аз вече не съм от вашия род, а от Христовия; аз станах родственица на Христа - небесния Цар; аз съм Негова рабиня и дъщеря; Той е мой баща, майка и Господ! Дълго плакала майката и като не успяла да направи нищо, си отишла в скръб. Когато минала нощта, Урбан, подбуден към ярост от злобата на бесовете, забравяйки естественото чувство на любов към дъщеря си, седнал в съдилището, желаейки да измъчва света Христина не като своя родна дъщеря, а като чужда и като голяма злодейка. Когато я водели от тъмницата към съдилището, много жени, виждайки я, казвали: - Боже на Твоята рабиня Христина, помогни й, защото тя е прибегнала към Тебе! Христовата агница застанала пред Урбан не като пред баща, а като пред мъчител и хищен звяр, и родителят й започнал да я съблазнява с хитрост: - Жал ми е за тебе, дете мое, и те умолявам: пристъпи към нашите велики богове и им принеси жертва заедно с мене, за да те помилват и да ти простят греха, в който си виновна пред тях. Ако не направиш това, не си моя дъщеря и няма да се смиля над тебе. - Голяма радост ще ми доставиш - отговорила светицата, - ако не ме наричаш своя дъщеря: защото ти си слуга на сатаната, а аз съм Христова рабиня, и вече не съм твоя дъщеря, защото мой Отец е моят Създател. Пламнал от люта ярост, Урбан заповядал да закачат девицата гола на дървото за мъчения, да стържат и раздробяват с остро желязо чистото й девическо тяло. И тялото й било остъргано до такава степен, че се виждали голи кости. Когато била отвързана и видяла лежащите на земята части от тялото си, ги хвърлила в лицето на баща си с думите: - Яж плътта на дъщеря си. Той, разярен още повече, разпънал света Христина на желязно колело за мъчения, заповядал да запалят огън под нея и да обливат тялото й с горещо масло. Тялото на света Христина, въртяно от колелото на огъня, се печало като риба или като месо за ядене. За човек е невъзможно да остане жив при такива мъчения, но Бог пазел живота на Своята рабиня и я укрепявал за прослава на Своето свято име и за унижение на езичниците. Измъчвана по този начин, света Христина славела Бога и Му се молела. Около нея невидимо стоели свети ангели и облекчавали мъченията й. В това време по Божия заповед неочаквано от огъня се отделил огромен пламък, устремил се към стоящите наоколо нечестиви, и изгорил до хиляда души. Урбан, не знаейки какво повече да прави с мъченицата, заповядал да я хвърлят в тъмница; тук Господен ангел й се явил по време на молитва, изцелил я от раните и я направил напълно здрава; той й дал и храна; мъченицата се подкрепила и славела Бога. След това бащата заповядал да я хвърлят в морето; слугите качили Христовата рабиня на лодка, откарали я далече от брега и като вързали голям камък за шията й, я хвърлили в дълбочината. Ангел Божий й отвързал камъка от шията й; камъкът потънал, а светицата, поддържана от ръцете на безплътния, ходела по водата като по суша; и така морето станало за нея купел на светото кръщение, за което така силно жадувала. Светъл облак я осенил и се чул глас свише, произнасящ над нея името на Света Троица, както изисква чинът на светото кръщение, и света Христина видяла Господа, Който й се явил и изрекъл изпълващи с радост слова. Като излязла на сушата, тя се явила пред своя родител и го ужасила. Наистина, нечестивецът се удивлявал и ужасявал, виждайки светата девица, излязла от морето жива. Но и в това чудо той не видял Божията сила, а го сметнал за действие на вълшебството. Той заповядал отново да хвърлят мъченицата в тъмница, с намерение да я посече с меч на сутринта. Но същата нощ сам, неочаквано покосен от смъртта, погинал завинаги, а светицата останала жива, прославяйки Бога и благодарейки Му. След неочакваната смърт на Урбан, бил изпратен от царя на негово място друг (управител) на име Дион, и му било съобщено за затворената в тъмница Христина. Той я изправил на съд, и отначало се опитвал с ласкателство да склони мъченицата към богоотстъпничество; когато видял, че е непоколебима в светата вяра, дълго я измъчвал, биел я с бичове, стържел я с железни остриета и я горял с огън. Той заповядал силно да нагорещят железен тиган, да прострат светицата гола върху него и да я въртят, обливайки я с кипящо масло и смола, принуждавайки я да се поклони на идола на Аполон, стоящ наблизо. Но мъченицата оставала непоколебима и твърда като диамант в изповядвянето на пресветото име на Иисуса Христа. А идола на Аполон разрушила с молитвата си, и когато идолът се разбил, управителят паднал на земята и умрял. Бесът, обитаващ в идола, когато обиталището му се разрушило, отнесъл душата на своя ревностен служител и я въдворил заедно със себе си в ада, а светата мъченица отново била окована и затворена в тъмница. Страданието на Христовата девица не останало без следа, защото много от народа, виждайки такива чудеса, славели Единия Бог Иисус Христос и в Него повярвали до три хиляди души; обръщащите се идвали при светицата и тя ги поучавала, докато не дошъл в града друг управител на име Юлиан. Той призовал светицата на съд и също я подложил на различни мъки: най-напред разпалили огромна пещ и три дни я нагорещявали; след това хвърлили в нея мъченицата и затворили; тя прекарала в пещта пет дена, недокосната от огъня, както вавилонските отроци в древност (Дан. 3); сякаш седейки в чертог, света Христина пеела, славейки Бога. Защото с нея били ангели Господни, оросявайки и разхлаждайки пещта, и съединявали своето пеене с нейното, така че войниците, стоящи на стража до пещта, чували гласовете на пеещите. Когато след пет дни отворили пещта, светицата била цяла и невредима, недокосната от огъня, и християнският Бог се прославил, а езическото нечестие се посрамило. Но управителят, заслепен от сатанинска злоба, не познал в това чудо силата Божия, но го нарекъл вълшебство. Желаейки на всяка цена да победи непобедимата Христова рабиня, той извикал влъхви и вълшебници, умеещи да заговарят всякакви гадини, и им заповядал с вълшебствата си да съберат множество змии, ехидни и скорпиони и да ги пуснат срещу мъченицата, за да й причинят смърт с отровните си ухапвания. Когато пуснали гадините срещу светицата, нито една от тях не й причинила вреда, макар че пълзели около нея и даже се увивали около тялото й. Наоколо стоял най-главният от вълшебниците, който с нашепванията и хитростите си поощрявал гадините да поразят светицата с ухапванията си. Но те, по Божия заповед, с всичка сила се насочили към своя заклинател и начаса го умъртвили. А светицата казала на гадините: - В името на Иисуса Христа ви заповядвам, пълзящи змии, ехидни и скорпиони: идете всеки на мястото си и не вредете на никого! И гадините веднага се разпълзели в различни посоки. След време, като се смилила над умрелия от змиите, тя го възкресила, като се помолила на Господа, и направила така, че той станал християнин. И не само той, но и мнозина, виждайки такива дивни чудеса, повярвали в Господа. А князът се разярил и заповядал да отрежат девствените й гърди, и от раните потекла не кръв, а мляко. Тогава отрязали езика й, прославящ Христа Бога. А мъченицата и след това, като отрязали езика й, говорела ясно, и като взела отрязания си език, го хвърлила в лицето на княза: но той попаднал в очите му. - Яж, нечестивецо - казала тя, - моите членове! Князът ослепял от докосването на езика до очите му, а светицата с още по-голяма сила благославяла Бога и хулела идолите и идолослужителите. Управителят, не можейки повече да понася обидните думи и гневейки се за ослепяването си, заповядал да я предадат на смърт. Тогава светицата била прободена с железни копия от войниците и предала своята честна и свята душа в ръцете на своя Господ. Такава велика сила показал Господ в нейно лице, че трима жестоки мъчители не могли да победят една девица. * Според други, по-вероятни сведения, света Христина пострадала около 300 г. при царуването на Диоклетиан, бел.ред.Един човек от рода на Христина, вярващ в Христа, взел многострадалното й тяло и го погребал с чест. Всичко това станало при царуването на нечестивия Север над гърците и римляните*, и при великото царуване на Господа Иисуса Христа над християните, на Когото чест и слава с Отца и Светия Дух, сега и винаги и во веки веков. Амин. По молитвите на света мъченица Христина, Господи Иисусе Христе, Боже наш, помилуй нас. Амин. Жития на светиите, преведени на български език от църковно-славянския текст на Чети-минеите на св. Димитрий Ростовски. На този ден се чества и паметта на светите страдалци, руските князе Борис (Роман) и Глеб (Давид). (Вж. 2 май.) На този ден се чества и паметта на преподобни Поликарп, архимандрит Печерски, починал в 1182 г.", "date": "2018.07.24", "title": "Св. вмчца Христина"}
{"url": "http://www.cross.bg/bulgariya-purviyat-otkriva-1579858.html", "text": "/КРОСС/ 1799 г. - Наполеон I Бонапарт побеждава османската армия на остров Абукир, разположен в делтата на Нил.1824 г. - Публикувани са резултатите от първото в света социологическо допитване във връзка с предстоящите президентски избори в САЩ.1911 г. - Американският изследовател Хирам Бингъм открива в Андите считания дотогава само за легенда град на инките Мачу Пикчу.1923 г. - В Швейцария е подписан Лозанският договор, с който се уреждат териториалните въпроси в Мала Азия, свързани с делението на Османската империя, и се определят границите на съвременна Турция.1924 г. - В Париж е основана Световната шахматна федерация (ФИДЕ).1969 г. - Програма Аполо: На Земята успешно се завръща американският пилотиран космически апарат Аполо 11, извършил полет до Луната.1974 г. - В енергийната мрежа на Народна република България е пуснат първият електрически ток, произведен в АЕЦ Козлодуй.1990 г. - Седмото Велико народно събрание на България прекратява правомощията на президента Петър Младенов и открива процедура по избор на нов президент.2001 г. - Симеон Сакскобургготски, последният цар на България, полага клетва за министър-председател на България и така става първият монарх в световната история, който си възвръща властта чрез демократични избори.2002 г. - Алфред Моисиу става президент на Албания.2005 г. - Ланс Армстронг побеждава за седми пореден път на Тур дьо Франс.2007 г. - Либия екстрадира всичките шест българи, задържани по ХИВ-делото в Либия.", "date": "2018.07.24", "title": "24 юли в историята"}
{"url": "http://www.cross.bg/chasa-provede-zala-1579861.html", "text": "/КРОСС/София.От 9.30 часа в заседателната зала в сградата на Висшия съдебен съвет ще се проведе заседание на  Съдийската колегия на ВСС.***София.От 10.00 часа до 12.00 часа в зала „Пресцентър\" на Министерството на труда и социалната политика ще проведе информационен ден по повод предстоящото стартиране на финансов инструмент „Микрокредитиране със споделен риск по ОПРЧР 2014-2020\". В срещата ще участва заместник-министърът на труда и социалната политика Зорница Русинова.***София.От 12.00 часа в Националния пресклуб на БТА ще се проведе пресконференция на Асоциации и сдружения в сектор „Животновъдство\" и други сектори на селското стопанство в подкрепа на министър Румен Порожанов и неговия екип.***София.От 12.30 часа в прес клуб \"България\" на Националния стадион \"Васил Левски\" ще се проведе пресконференция по повод предстоящото Еко Рали България 2018 - кръг от Световната купа на FIA за електромобили.***София.От 15.00 часа до 17.00 часа в постоянната приемна на БСП - София на ул. „Леге\" № 10, етаж 1 народният представител Димитър Данчев и общинският съветник Борис Цветков ще бъдат на разположение на софиянци.***София.От 15.00 часа в зала „Запад\" на Народното събрание Комисията по бюджет и финанси ще проведе заседание, на което ще обсъди на второ четене Законопроект за промени в Закона за акцизите и данъчните складове.***София.От 18.00 часа пред Народния театър „Иван Вазов\" Министерството на отбраната ще отбележи 140-ата годишнина от създаването на Българската армия с празничен концерт.***Добрич.От 11.00 часа на пътя Добрич-Силистра, на разклона за село Смолница, жителите на осем добруджански села ще излязат на протест заради лошото състояние на пътя Лясково-Добрич.***Добрич.От 15.00 часа министърът на земеделието, храните и горите Румен Порожанов ще участва в заседание на областния координационен щаб в Добрич във връзка с предприемане на мерки за недопускане и ограничаване на заболяването африканска чума по свинете.***Пловдив.От 11.00 часа на Гребната база ще се проведе пресконференция по повод Световното първенство по кану-каяк***Силистра.От 10.00 часа министърът на земеделието, храните и горите Румен Порожанов ще участва в заседание на областния координационен щаб в Силистра във връзка с предприемане на мерки за недопускане и ограничаване на заболяването африканска чума по свинете.***Смолян/с. Арда.От 18.00 часа в читалището в село Арда общинските съветници от ГЕРБ-Смолян Ангел Безергянов, Екатерина Гаджева, Анита Чолакова, Мариана Сивкова и Ивайло Халваджиев ще проведат среща с жителите на населеното място.***Хасково.От 15.30 часа в зала „Марица\" на Областната администрация ще се проведе среща - разговор с ръководството на ДАМТН-София по въпроси, касаещи последните промени в Закона за водите, засягащи стопанисването и поддръжката на язовирите.*** Шумен.От 9.00 часа в зала 304 на общината ще заседава ПК „Младежки дейности и спорт\" към Общински съвет- Шумен.*** Шумен.От 10.00 часа в зала 203 на общината ще има брифинг.*** Шумен.От 14.00 часа в зала 203 на общината ще заседава ПК „Правна и опазване на обществения ред\" към Общински съвет- Шумен", "date": "2018.07.24", "title": "Предстоящи събития в страната за 24 юли"}
{"url": "http://www.cross.bg/ne-tryabva-problemite-1579859.html", "text": "/КРОСС/ Не трябва проблемите да ви тикат напред, а мечтите да ви водят.Дъглас Евърет", "date": "2018.07.24", "title": "Не трябва проблемите..."}
{"url": "http://www.cross.bg/tanya-iioga-bulgariya-1579855.html", "text": "/КРОСС/ През изминалия уикенд на 22.07.2018г. българката Таня Цекова-Шивова разби  световен рекорд на Гинес за Йога. Тя подобри времето в дисциплината Longest Chin Stand . Досегашният рекорд бе едва 2 минути и 27 секунди. Таня Цекова-Шишова успя да изненада йога общността събрала се в 78 СУ „Христо Смирненски“ в гр. Банкя с невероятния резултат от 21 минути и 26 секунди.  По време на нейния опит за подобряване на рекорда тя бе непрекъснато напътствана и подкрепяна от своя учител д-р Аман Суд – президент на World Real Yoga Aliance.Рекордът бе част от втория Индо-български йога фестивал, в чиято организация Цекова-Шишова участва активно. На събитието присъства й посланикът на   Индия в България Нейно Превъзходителство  Пуджа Капур.                          Таня Цекова – Шишова е родена съм в гр. София през 1991 година. Тя започва спортната си кариера с художествена гимнастика през 1995г., като състезател на спортен клуб „Илиана“. За 14 години в художествената гимнастикс Таня печели много призови места и награди. През последните 6 години от тях е част от националния отбор по художествена гимнастика на България.През 2010 г. Таня е задължена да прекъсне спортната си кариера заради травма в кръстната област на гръбначния стълб. Тогава изглежда, че със спортната й кариера е свършено, но тя открива йогата с учителите Даниел Петров и Ива Благоева. С помоща на йогата младата спортистка успява да се възтанови от травмата.  Така вече 8 години тя се занимава с йога, като в 7 от тях Таня е й преподавател в различни йога клубове в България и Франция. В България тя е част от йога клуб „Скорпион“.  След като завършва курс за Артистична и спортна йога към Международната Йога Федерация през 2011 г. тя бележи редица забележителни резултати:  2011г.  Европейски шампион по йога - София, България и Световен вице шампион – Пунта дел Есте, Уругвай; 2012 г. европейски и световен шампион в четири различни дисциплини, както и две втори места, индивидуално и в двойка с Ива Благоева – Москва, Русия; 2013 г. Световен шампион в три различни дисциплини, и едно второ място – Париж, Франция.През 2014 г. Таня Цекова-Шишова се дипломира и като физиотерапевт към Националната Спортна Академия „Васил Левски“.", "date": "2018.07.24", "title": "Българката Таня Цекова-Шишова разби  световен рекорд на Гинес за Йога"}
{"url": "http://www.cross.bg/pozharite-atina-mati-1579863.html", "text": "/КРОСС/ Най-малко 50 души са загинали в пожарите, бушуващи около Атина, съобщи тази нощ по телевизията говорител на гръцкото правителство, цитиран от Франс прес.Повечето жертви са попаднали в огнения капан в района на курортното градче Мати, на 40 км североизточно от Атина, в домовете или в колите си, добави говорителят. Ранените са над 104, 11 от тях тежко, 16 от пострадалите са деца.\"Време е за борба срещу пламъците\", заяви по-рано премиерът Алексис Ципрас, който съкрати посещението си в Мостар, в Босна, за да се върне в Атина. ТАСС цитира премиера, че пожарите са извън контрол. Той добави, че 600 пожарникари са били разгърнати вчера по трите огнени фронта.Два от тях са продължили да се разрастват през нощта около Мати и на около 55 км от западно от столицата, близо до Кинета, покрай магистралата към Коринтския канал.Спасителните операции по въздуха, с участието на осем самолета и девет хеликоптера, са прекратени през нощта.Ципрас изрази тревога от едновременното пламване на пожарите, което породи предположения, че може би те са криминални, посочва АФП.\"С напредването на спасителните работи има опасност да бъдат открити нови жертви, нощта ще бъде дълга\", каза служител на пожарната. Девет катера на бреговата охрана, два военни кораба и десетки частни лодки, подпомагани от военни хеликоптери, са мобилизирани на пристанището Рафина, недалеч от Мати, за евакуация на граждани и туристи, избягали от огнената стихия по плажовете и в морето, добави той. Те са прехвърляни в хотели и военни обекти.Заради жертвите президентството отмени приема, който трябваше да се състои тази вечер по повод на възстановяването на демокрацията в Гърция през юли 1974 г.Според генералния секретар на Гражданската защита Янис Капакис пожарите са раздухвани от ветрове със скорост до 100 км/ч, което прави ситуацията екстремна.Температурите в Гърция достигат 40 градуса по Целзий и според метеорологичната служба условията ще останат трудни и днес. ", "date": "2018.07.24", "title": "Най-малко 50 души са загинали в пожарите около Атина "}
{"url": "http://www.cross.bg/bivsh-balkanski-oto-1579862.html", "text": "/КРОСС/ Андрей Дреников, композитор и цигуларПроф. дин Валерия Фол, учен - траколог Георги Търновалийски, депутат от БСП в 43-ото НС Здравка Евтимова, писателка и преводачка Зинаида Златанова, бивш вицепремиер и министър на правосъдието в правителството на Орешарски Иван Иванов, председател на Комисията за енергийно и водно регулиране Константин Баждеков, изпълнителен директор на ПФК „Левски\" Проф. Минко Балкански, физик, президент на фондация \"Миню Балкански\" Росен Петров, депутат от БДЦ в 43-ото НС, бивш продуцент и тв водещ", "date": "2018.07.24", "title": "Родени на 24 юли"}
{"url": "http://www.cross.bg/plyushtenko-detza-godina-1579881.html", "text": "/КРОСС/ Една от най-големите спортни звезди в света, фигуристът Евгений Плющенко, е в България. Той е тук заедно със своята академия \"Ангелите на Плющенко\" и тренира на уникалната ледена пързалка в Кранево в луксозния комплекс , съобщи самият той пред сайта . Плющенко е двукратен олимпийски шампион, сребърен медалист от Олимпийски игри, трикратен световен шампион и седемкратен европейски шампион.Отличията му от други международни турнири и Гран При вериги са стотици.Сега Плющенко намира своето призвание в работата с деца \"С лични средства, не с държавни, изграждам голяма спортна зала за фигурно пързаляне в Москва.Желаещите да тренират при мен са много и правя огромен комплекс, за да мога да работя с децата\", твърди Плющенко.''За първи път с нашата академия сме в България, за първи път идвам тук като треньор. Доволен съм от условията тук , качеството на леда е добро, базата ме изненада, всичко е страхотно'', сподели той за идването си в България.Плющенко разкри и плановете си за следващата година: ''Надявам се сътрудничеството ни да бъде дълго и да планирам да дойда тук и през следващата година с програма и не само а и със своя отбор и екип''.Абревиатурата на отбора е ''Ангелите на Плющенко'' , наистина ли ви се работи с деца а не се занимавате с други неща и какво научавате от тях попитан бе Плющенко.''Искама да кажа,че всички деца са Ангели и затова отбора ни носи това име , имаме различни деца на различно ниво. Ние сме отворени за всички деца но трябва да знаете местата вече са все по малко . Имам планове да открия свой леден дворец с хотелска част и ледена арена за да работя по плътно с децата''.Той смята, че треньорската работа е неговото бъдеще. \"Бил съм депутат, телевизионен водещ. Искам да Ви кажа, че това не е за мен. Разбирам малко от лед и искам да работя в тази посока\", заявява в шеговит тон Плющенко. И споделя очаквайте ни следващата година отново тук за по дълго ще направим и реклама за да разберат повече хора.", "date": "2018.07.24", "title": "Евгений Плющенко: \"Не ставам за политик. Разбирам от лед и това е моят бизнес“"}
{"url": "http://www.cross.bg/cherna-voda-energiiina-1579865.html", "text": "/КРОСС/ Един от реакторите на румънската атомна електроцентрала Черна вода автоматично се е изключил днес от националната енергийна система, съобщи компанията оператор Нуклеарелектрика, цитирана от ТАСС.\"Днес в 16:48 ч. местно време първи реактор на румънската АЕЦ в Черна вода автоматично се изключи от националната енергийна система в резултат на лъжлив сигнал от една от турбинните системи в класическата част на АЕЦ\", гласи съобщението.Нуклеарелектрика добавя, че се извършва анализ на точната причина на сигнала. Ще бъдат взети мерки за отстраняване на повредата и за синхронизация на първи реактор с националната енергийна система.\"Тези мерки няма да окажат никакво негативно влияние на персонала, населението и околната среда\", се посочва в съобщението.Двата реактора на АЕЦ \"Черна вода\" с мощност 700 мегавата всеки покриват около 20 процента от нуждите на Румъния от електроенергия, отбелязва ТАСС.", "date": "2018.07.24", "title": "Един от реакторите в румънската АЕЦ \"Черна вода\" се е изключил автоматично"}
{"url": "http://www.cross.bg/vestnik-dovolni-leva-1579868.html", "text": "/КРОСС/ \"По-скъпа \"Гражданска отговорност\" ни чака според анализ на Комисията за финансов надзор\", информира на първата си страница вестник \"Труд\". Изданието обяснява, че повишението на цената се налага, защото в момента не е достатъчна, за да покрие обезщетенията и разходите на застрахователите. Полицата  ще се повиши и заради вдигането на максималната отговорност на компаниите до 10,42 млн. лева, уточнява \"Труд\".\"Фондовете за втора пенсия постигат 4.45% средна доходност за последните 2 години\", съобщава вестник \"Сега\" като се позовава на данни от Комисията за финансов надзор. Всекидневникът пояснява, че всички фондове успяват да прескочат минималната доходност на годишна база за същия период, определена на 1,45%, допълва \"Сега\".\"Българите уважават лекарите, хвалят ги и са доволни от тях, но мразят системата, която ги кара да доплащат в болниците\". Това показва проучване на \"Галъп Интернешънъл\". Според представените данни 2/3 от пациентите, които са бил в клиника през последните 5 годни, са \"много доволни\" или \"по-скоро доволни\" от лечението. 1/3 са останали разочаровани, а всеки 2-ри смята, че доплащането е основен проблем, допълва \"Стандарт\".\"Свинската чума е на 70 км от границата ни\", пише вестник \"Дума\". Изданието цитра думи на Василев от Съюза на ловците и риболовците, според когото, ако заразата навлезе в България, щетите могат да стигнат 2 млрд. лева.\"Обират домове с райски газ\", пише вестник \"24 часа\" като се позовава на показания на потърпевши в София. Всекидневникът обяснява, че за да могат да обират безнаказано, крадците по къщите използват райски газ, с който упояват спящите обитатели. Хората се оплакват, че се чувствали зле и имали необяснимо главоболие. От полицията имат подозрения за няколко такива случая, но засега нямат доказателства. Зачестяват обаче случаите на обири  по домовете, извършвани в присъствието на стопаните им, заявяват полицаи пред \"24 часа\". ", "date": "2018.07.24", "title": "Преглед на печата"}
