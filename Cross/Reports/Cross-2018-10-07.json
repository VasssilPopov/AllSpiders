{"url": "http://www.cross.bg/katastrofa-zemyata-asteroida-1585672.html", "text": "/КРОСС/ Американската космическа агенция НАСА предупреждава, че 950 астероида заплашват нашата планета с потенциален риск за причиняване на катастрофа в случай на удар със Земята.В диаметър от около 50 000 километра около Земята има повече от 10 000 астероида с големина на футболно игрище. 950 от тях са толкова големи, че могат да причинят глобална катастрофа. Астероидите и обектите с дължина 140 метра или повече могат да доведат до катастрофа, а такива са 8 303.Ако някой от тези астероиди удари дори един от градовете на земята, това би предизвикало бедствие, което не бихме могли да си представим. Но ако скоростта на астероидите се промени само с 1%, това може да промени всичко. Особено ако това се направи преди самият удар. Астероидът ще промени своята орбитата и няма да бъде вече опасен. ", "date": "2018.10.07", "title": "950 астероида заплашват Земята с глобална катастрофа"}
{"url": "http://www.cross.bg/ryse-ybiiistvo-zhena-1585683.html", "text": "/КРОСС/ 30-годишната жена в Русе, която беше убита, е била изнасилена преди това. Изпратил съм в Русе най-добрите специалисти, които работят по убийства. Става дума за изнасилване с последвало убийство на 30-годишна жена, която е в управителния съвет на местна телевизия. Беше извършен повторен оглед на мястото, фиксирани са и иззети множество находки, включително и генетичен материал. Това каза вътрешният министър Младен Маринов и посочи, че служители на института по криминология вече установяват ДНК профил.\"Работи се по отношение на лица от криминалния контингент, проявени по тази линия. Наблизо има и психиатрично заведение, което също е обект на наша проверка - дали някое от лицата вътре се е отклонило. Работи се и по видеокамери и свидетели, за да се стигне до извършителя. Работи се и с най-близкото обкръжение на пострадалата, за да установим нейните контакти и проблеми, които е имала преди да се случи това брутално убийство\", коментира Маринов.Припомняме, че снощи бе извършено жестоко убийство на 30-годишна бизнесдама в Русе. Жертвата е била изнасилена, душена и обезобразена. Убийство е извършено на кея в Русе. Жертвата е 30-годишната Виктория Маринова - административен директор и водещ на русенската телевизия TVN.Прокурорите в Русе ще разкрият убийството. Само не ги пресирайте. Най-добрите криминалисти са там. Убеден съм, че ще го изкарат. Получено е голямо количество ДНК.Това обяви премиерът Бойко Борисов, който присъства на Националното съвещания на МВР в сградата на жандармерията в София.\"Работят усилено. Има още какво да се свърши. Много сериозно са се заели. Сигурен съм, че ще го приключат успешно и ще бъде разкрито\", каза още Борисов. ", "date": "2018.10.07", "title": "Маринов за убитата журналистка: Близо до произшествието има психиатрично заведение "}
{"url": "http://www.cross.bg/facebook-profila-nyama-1585677.html", "text": "/КРОСС/ Facebook стана жертва на най-голямата хакерска атака в досегашната си история, за която се смята, че е предоставила достъп до около 50 млн. акаунта в социалната мрежа. За повечето потребители новината е влязла през едно и е излязла през другото им ухо, тъй като малцина си дават сметка за мащаба на потенциалните щети от подобен инцидент.Към момента все още няма яснота дали и какви данни са били откраднати, нито кой е отговорен за деянието. Случаят тепърва предстои да бъде разследван щателно.Ако все пак сте загрижени дали вашият профил във Facebook е защитен, ето и няколко съвсем прости, но важни съвета, от Mashable:През каквото и устройство да сте влезли във Facebook профила си, дори през личния си смартфон, който носите навсякъде със себе си, е добре да излизате.Според информацията в рамките на въпросната кибератака в социалната мрежа хакерите са откраднали именно тъй наречените токени - „цифрови ключове, които държат хората влезли във Facebook, така че да не е нужно да въвеждат отново паролата си всеки път, когато използват приложението\".Facebook вече накара мнозина да излязат от профилите си и да влязат отново като предпазна мярка. Ако не сте сред потребителите, получили такава подкана, по-добре го направете за по-сигурно.За най-лесно отиде в секцията „Security and Login\" в настройки. Там ще намерите опция за излизане от всички активни сесии. Просто кликнете върху нея.От Facebook изтъкнаха, че няма нужда от смяна на пароли и вероятно са прави. Все пак трябва да се има предвид, че разследването е на ранен етап и има много неизвестни. В тази връзка изданието съветва секретният набор от символи да бъде променен за всеки случай.... Или тъй наречената двуфакторна идентификация. Става дума за потвърждаване на самоличността в две стъпки - опция, която предлагат все повече онлайн услуги. Активирането ѝ ще доведе до изискването освен парола човек да въвежда още един допълнителен код.Въпросният допълнителен код се изпраща до мобилното устройство, например до смартфона ви. Така, ако друг човек опита да влезе в профила ви, вие ще получите съобщение за това и съответно ще може да реагирате навреме. А зложелателят няма как да проникне по този начин.  ", "date": "2018.10.07", "title": "Няколко съвета за защита на Facebook профила"}
{"url": "http://www.cross.bg/zvezdi-mlechniya-skorost-1585669.html", "text": "/КРОСС/ Астрономи от Лайденския университет в Холандия откриха близо до Млечния път звезди, които вероятно са се формирали в друга галактика. Информацията публикува тематичното списание Monthly Notices of the Royal Astronomical Society.Учените потърсили бързо движещи се обекти сред 7 млн. звезди. За целта анализирали получените с космическия телескоп \"Гая\" данни за местоположението, паралакса, движението и лъчевата скорост на звездите. Това позволило да се определи общото разпределение на скоростта за всички светила.Били идентифицирани звезди, чиято скорост е достатъчно голяма, за да може гравитацията на Млечния път да бъде преодоляна с 50-процентна вероятност.След тази селекция учените открили 20 звезди, които могат да преодолеят гравитацията на нашата галактика с 80-процентна вероятност. Преценката на орбитите им показала, че сред тях няма звезди, които се движат със свръхголяма скорост и биха могли да стигнат до центъра на Млечния път.Били констатирано, че 7 от 20-те звезди се движат встрани от галактичния диск. Траекториите на останалите 13 обекта са встрани от галактиката, включително орбитите на двете най-бързи звезди, които се движат със скорост 700 км/сек.По мнението на учените тези светила принадлежат към популация извънгалактични звезди и може да са \"долетели\" от далечни галактики. ", "date": "2018.10.07", "title": "Учени откриха край Млечния път звезди, родили се в друга галактика "}
{"url": "http://www.cross.bg/suvetnitzi-stolitzata-slavchev-1585682.html", "text": "/КРОСС/ За провеждането на първи местен референдум ще се борят общинските съветници от „Политическа група 5\", обяви съпредседателят на групата Симеон Славчев, който уточни, че прякото участие на гражданите в управлението на града е един от приоритетите на Групата.Още от началото на мандата си от ПГ5 са работили за проучване на всички възможности за преработване на отпадъците на столицата. „Идеята за инсталацията за оползотворяване на RDF е от 2007 г., сега сме 2018-та, технологиите са се развили значително, има много по-екологични, модерни и финансово изгодни варианти за столицата\", коментира Славчев. Съветниците настояват възможните алтернативи да бъдат разгледани от експерти еколози и финансисти.  От „Политическа група 5\" са внесли и алтернативен доклад в СОС на този, представен от ГЕРБ и кмета Йорданка Фандъкова. „Този доклад беше внесен, за да може Столичният общински съвет да е наясно с всички възможности, които има София за преработването на отпадъци и да вземе най-доброто решение\", каза съпредседателят на ПГ5. Наскоро, около търсенето на алтернативи за столицата са се присъединили и общински съветници от БСП, част от Реформаторския блок и коалиция „Сердика\" в СОС. Съветниците ще внесат доклад с искане за референдум, който да даде възможност на столичани да изберат най-добрия вариант за София. „Радваме се, че имаме подкрепата и на колеги от други партии. Това решение е изключително важно, софиянци трябва да кажат дали са съгласни да има завод за изгаряне на отпадъци в самия център на столицата и дали са искат от тяхно име да се вземе заем от 67 млн.евро, който след това ще бъде плащан от техния джоб\", заяви Симеон Славчев. Той каза, че общинските съветници се позовават на Закона за прякото участие на гражданите в местното самоуправление. По смисъла на този Закон, ако 1/5 от общинските съветници предложат да има референдум, Столичният общински съвет трябва да подложи искането на обсъждане. Това означава, че в СОС трябва да има 13 общински съветници, които да изискат такова обсъждане, а докладът е покрепен от 15.Още подробности по темата ще има утре, в 12.00 часа, когато „Политическа група 5\" ще проведе онлайн брифинг. Той ще бъде излъчен на живо от Фейсбук страницата на ПГ5  ", "date": "2018.10.07", "title": "Симеон Славчев: София има възможността да проведе първия местен референдум"}
{"url": "http://www.cross.bg/dolara-prodazhbi-dzhenifur-1585673.html", "text": "/КРОСС/ Дженифър Лопес изглежда е в най-добрия период от живота си и всичко за нея върви по мед и масло.Наскоро тя завърши своето тригодишно турне, от което спечели 100 милиона долара от продажби на билети.Концертите й през последните три години са гледани от повече от 200 световни звезди. В Турнето й бяха включени 100 концерта, от които 15 само през последния месец. ", "date": "2018.10.07", "title": "Тригодишното турне на Дженифър Лопес приключи с продажби за 100 млн. долара"}
{"url": "http://www.cross.bg/mikrobi-ycheni-kovcheg-1585670.html", "text": "/КРОСС/ Учени призоваха за необходимостта от създаване на \"хранилище\" за микроби, за да бъде запазено здравето на хората, пише \"Сайънс\".Човешките микроби включват огромно количество бактерии, гъби и вируси, които изпълняват важни функции в организма.Така че тяхното достатъчно разнообразие оказва благотворно влияние върху здравословното състояние и установеното им намаляване представлява значителен риск.Индустриализацията на обществото, според учените, намалява разнообразието на човешката микробиология.Например тя се влияе от употребата на рафинирани храни, приема на антибиотици и дори от изкуственото кърмене на бебетата.Изследователите смятат мнение, че промените в микрофлората, които се случват едновременно с индустриализацията, са основният фактор, който влияе върху растежа на метаболитните, имунните и когнитивните заболявания.Микробиолозите подчертават, че след Втората световна война броят на случаите на диабет, затлъстяване, алергии, астма и аутизъм се е увеличил значително в индустриализираните страни.Ето защо, за да се запази здравето на човешкото население, изследователите предлагат да се създаде своеобразен \"Ноев ковчег\" за микроорганизми, които трябва да се съберат от жителите на развиващите се страни.", "date": "2018.10.07", "title": "Учени алармират: Трябва ни \"Ноев ковчег\" за микробите"}
{"url": "http://www.cross.bg/pomosht-obazhdaniyata-speshna-1585663.html", "text": "/КРОСС/ В сезона на грипа - бум на обажданията към Спешна помощ заради проява на симптоми. Само през септември са регистрирани 680 сигнала, подадени за деца със съмнения за грип.Общо през септември спешна медицинска помощ са потърсили близо 13 000 души. Ститистиката показва, че между 60 и 70 процента от обажданията на телефон 112 не са за спешни случаи. Често обаче медиците го разбират  едва когато пристигнат на място. ", "date": "2018.10.07", "title": "Бум на обажданията в Спешна помощ"}
{"url": "http://www.cross.bg/habib-konur-nyrmagomedov-1585665.html", "text": "/КРОСС/ Определеният за ММА мач на годината определено оправда зрителските очаквания. Стана шоу, което си струваше да се види в ранния у нас час.Хабиб Нурмагомедов успя да защити титлата си в лека категория, отказвайки Конър Макгрегър в четвъртия рунд.\"Аварският орел\" свали ирландеца на земята и започна да го души и Конър нямаше друг избор освен да се откаже. Съперникът му обаче сякаш не искаше да пуска, а да го удуши. Помогна единствено намесата на съдията.Шокираща бе реакцията на Нурмагомедов след успеха. Той излезе извън октагона и скочи да се бие с хората от щаба на Конър, започвайки да разменя юмруци с тях.Това предизвика хаос по трибуните, а човек от щаба на Хабиб нахлу в октагона и нанесе тежък удар в гръб по главата на Конър, който не очакваше.Все пак намесата на организаторите и местната полиция частично успокои нещата, а ирландецът бе изведен от залата, докато Хабиб получава пояса си.Баталните сцени имат своята предистория, като омразата между двамата е широко известна.Преди месеци Конър получи присъда от съда в Ню Йорк, след като нападна бус, в който бе и Хабиб.В седмиците преди мача пък ирландецът постоянно обиждаше Нурмагомедов заради религията и произхода му.Това не бе PR шоу, а истинска ненавист, като реакцията на Хабиб очевидно бе заради предхождащите мача събития.Неслучайно мачът счупи всички ММА рекорди по приходи и гледаемост. ", "date": "2018.10.07", "title": "Нурмагомедов приземи Макгрегър в скандално зрелище с масов бой"}
{"url": "http://www.cross.bg/nepravosposoben-gara-avtomobil-1585661.html", "text": "/КРОСС/ Двама младежи, опитали да осуетят полицейска проверка, са били задържани днес в Пловдив след зрелищно преследване, съобщава кореспондентът на bTV в региона.Към 12 ч. служители на сектор Специализирани полицейски сили подали сигнал за спиране на лек автомобил „Пежо\" в района на Централна гара. При приближаването им обаче колата потеглила и се отправила през Сточна гара съм жк. „Тракия\".Със служебния микробус униформените последвали пежото, в подкрепа се включили и други полицейски патрули. Около голям супермаркет в „Тракия\" гоненият автомобил ударил един от служебните и нанесъл леки материални щети. До бензиностанция на „Найчо Цанов\" колата се блъснала последователно в две дървета.Задържани са 25-годишният неправоспособен водач, чиято алкохолна проба отчела над 0,9 промила, и 19-годишният му спътник.Двамата не са пострадали сериозно. ", "date": "2018.10.07", "title": "Пиян и неправоспособен водач опита да избяга на пловдивските полицаи"}
{"url": "http://www.cross.bg/migranti-sigyrnost-okrug-1585662.html", "text": "/КРОСС/ Турските сили за сигурност задържаха този уикенд 226 нелегални мигранти в различни части на страната, съобщиха източници от силите за сигурност, цитирани от Анадолската агенция и БТА.Екипи на жандармерията задържаха вчера 48 мигранти в окръг Къркларели, близо до границата с България. Мигрантите, сред които граждани на Пакистан и Афганистан, възнамерявали да преминат нелегално в България.Турската полиция задържа вчера други 14 мигранти в съседния окръг Одрин, които се подготвят да преминат в Гърция. Силите на реда са задържали един заподозрян за трафик на хора.В събота екипи на бреговата охрана заловиха 46 мигранти, които искали да стигнат с лодка от егейския град Измир до гръцкия о-в Лесбос.Силите за сигурност в източния окръг Ван заловиха 118 мигранти, сред които граждани на Пакистан и Афганистан, които са преминали в Турция нелегално. ", "date": "2018.10.07", "title": "Турция спря близо 50 мигранти, тръгнали към България"}
{"url": "http://www.cross.bg/avtomobil-yspyal-omyrtag-1585666.html", "text": "/КРОСС/Служители на полицейското управление в Омуртаг са задържали 19-годишен младеж, който за по-малко от денонощие успял да извършил кражба от училище, противозаконно е отнел лек автомобил и бил установен да шофира след употреба на наркотични вещества.Младежът първо отнел лек автомобил „Опел\", който бил паркиран с ключове на таблото. Часове по-късно автомобилът бил намерен на паркинг в близост до Омуртаг без липси по него.Междувременно 19-годишния успял да обере и училище - от там откраднал метален шкаф с намиращите се в него 500 лева, документи и два лаптопа. Разбил и монетника на кафе-машина, в който имало още 85 лева.Същия ден вечерта младежът е бил засечен от полицаи да шофира автомобил „Мини Купър\" след употреба на наркотичните вещества амфетамин и метамфетамин.19-годишният е задържан в Регионалното полицейско управление в Омуртаг. По случаите са образувани бързо полицейско производство и две досъдебни производства. ", "date": "2018.10.07", "title": "Задържаха младеж, успял да извърши три престъпления за няколко часа "}
{"url": "http://www.cross.bg/gradysa-slunchevo-ymeren-1585667.html", "text": "/КРОСС/ През нощта ще е ясно, а в понеделник ще е предимно слънчево време. На отделни места в низините и по Черноморието видимостта ще е намалена. Ще духа слаб до умерен североизточен вятър. Минималните температури ще са от 4 до 9 градуса, а максималните - между 20 и 25 градуса.Атмосферното налягане ще е близко до средното на месеца и ще остане без съществена промяна.В планините ще е предимно слънчево. Ще духа до умерен вятър от север-североизток. Максималната температура на височина 1200 м ще е около 17 градуса, на 2000 м - около 11 градуса.По Черноморието ще преобладава слънчево време, преди обяд на отделни места видимостта ще е намалена. Ще духа до умерен североизточен вятър. Максималните температури ще са между 19 и 22 градуса. Вълнението на морето ще е 2-3 бала. Температурата на морската вода ще е 20-21 градуса.Във вторник и в сряда над по-голямата част от страната ще бъде слънчево. Сутринта на места в източните райони и покрай Дунава ще има условия за ниска облачност или за мъгла.В западната половина от страната ще духа слаб източен вятър, в източната - слаб до умерен, от север-североизток. Преобладаващите минимални температури ще са между 4 и 9 градуса, а дневните - предимно между 19 и 24 градуса. ", "date": "2018.10.07", "title": "Златна есен: И новата седмица започва с топло време "}
{"url": "http://www.cross.bg/detza-detzata-krushtenie-1585675.html", "text": "/КРОСС/ 1200 -1300 деца са се регистрирали в изданието на кампанията през тази година. В църквата \"Света София\" бе извършено кръщението на 20-30 деца. Телевизионният продуцент Андрей Арнаудов, който е основател и председател на Движение за Национална кауза (ДНК), добави:\"Тази година кръстихме около хиляда деца, горе-долу същата бройка на деца очакваме и тази година\", поясни той.Певицата Мария Илиева също се включи в инициативата и коментира пред \"Хоризонт\":\"Много съм щастлива да наблюдавам отблизо този празник днес, кръщенето на всички тези деца. И родителите, които избраха да бъда днес тук. Това са едни млади и прекрасни българи, аз успях да ги видя и да ги поздравя. Това, което ме зарадва също, е че повече от хората, които видях днес вече имат по-големи деца\", сподели тя.30 деца от Великотърновска, Габровска, Ловешка и Плевенска област приеха християнството в катедралния храм във Велико Търново.Масовото кръщение е част от националната кампания \"Направи го за България\", която се провежда в 11 града в страната с благословението на Светия Синод и патриарх Неофит.  Организатор е неправителствената организация \"Движение национална кауза\" (ДНК). Новопокръстените деца във Враца ще получат подаръци от врачанския митрополит Григорий. Инициативата има за цел да насърчава раждаемостта.Ритуалът по светото кръщение  в храма \"Рождество богородично\" извърши отец Асен в съслужение със свещеници от Великотърновска епархия:\"Нашият господ Исус Христос ни е дал пътя, по който трябва да постигнем безсмъртие и вечен живот - чрез Светото кръщение. Кръщаваме децата малки, независимо че не разбират, за да можем да ги причестяваме\".Марина и Георги Стоянови от Севлиево са се завърнали от Швейцария за да отгледат децата с в България. Днес в лоното на християнството влезе деветмесечната им дъщеря Гергана.\"Това е традиция вкъщи - да сме кръстени и да кръщаваме децата си. Има някаква сила, която по този начин, с вярата, влиза и се предава от нас на децата ни\", обясни Марина.Орисница на децата стана Юлияна Дончева:\"Да бъдат добри, честни българи, достойни българи, да растат здрави, щастливи\".А в храм \"Свети Свети Константин и Елена\" във Враца 12 деца приемат свето кръщение. ", "date": "2018.10.07", "title": "Масово кръщене на десетки новородени се провежда в 11 града у нас"}
{"url": "http://www.cross.bg/strelba-i-aresti-pri-politzeiisko-presledvane-v-sofiya-1585668.html", "text": "/КРОСС/ Трима души са задържани след преследване и стрелба с полицията в София. Инцидентът е станал в квартал „Левски В\", съобщава БНР.Мъжете, които са пътували в лек автомобил, отказали да спрат за полицейска проверка. При опита си да избягат са ударили леко униформен служител. Единият от полицаите стрелял два пъти в гумите на автомобила на бегълците.При проверката е станало ясно, че единият от задържаните е без лични документи.Огледите на мястото на инцидента продължават. ", "date": "2018.10.07", "title": "Стрелба и арести при полицейско преследване в София"}
{"url": "http://www.cross.bg/sayditska-arabiya-tyrtziya-1585664.html", "text": "/КРОСС/ Турция смята, че в консулството на Саудитска Арабия в Истанбул е извършено убийство. Според турски следователи, изчезналият преди няколко дни саудитски журналист Джамал Кашоги е убит в дипломатическата мисия.Екип от 15 агенти е бил изпратен от Саудитска Арабия в консулството, за да извърши убийството, пишат медиите по информация от раследването. След това тялото на журналиста било пренесено извън мисията.Генералният консул на Саудитска Арабия отхвърли това обвинение и каза, че страната му помага на Турция в търсенето на журналиста.Джамал Кашоги беше известен критик на принца на Саудитска Арабия МохАмед бин Салман. Той написа няколко статии срещу политиката на Рияд спрямо Катар и Канада, както и срещу намесата във войната в Йемен. ", "date": "2018.10.07", "title": "В консулството на Саудитска Арабия има убийство, твърди Турция"}
{"url": "http://www.cross.bg/lazarov-natzionalniyat-ostavka-1585674.html", "text": "/КРОСС/ Националният координатор на партия \"Атака\" Светлозар Лазаров е подал оставка. Това се е случило в петък, обяви самият той пред \"Хоризонт\":\"Оставка в петък на обяд, да!\"Лазаров, който е бивш главен секретар на МВР в правителството на Пламен Орешарски, зае партийната длъжност в средата на миналата година. Освен за партийните структури, той отговаряше и за външнополитическата комуникация и връзката с граждански сдружения. ", "date": "2018.10.07", "title": "Националният координатор на партия \"Атака\" Светлозар Лазаров е подал оставка"}
{"url": "http://www.cross.bg/tyrizma-onlaiin-nagradi-1585651.html", "text": "/КРОСС/ Срокът за кандидатстване за Третите годишни награди в туризма е 31 октомври 2018 г. Министърът на туризма Николина Ангелкова даде старт на надпреварата на 1 септември във Велинград. Община Велинград стана носител на първа награда за община за балнео- и СПА в първото издание на Годишните награди в туризма, организирани от Министерството на туризма през 2016 г. Кандидатурите за наградите се подават в професионални и журналистически категории, като има и обособена група за общини. Общините могат да се състезават за статуетки в категориите за планински, морски, СПА и културно-исторически туризъм. Представителите на медиите имат възможност да мерят сили за материали на тема туризъм в печатни медии, онлайн медии, интернет блог, радио и телевизия. Общо категориите са 16, кандидатства се онлайн на платформата www.tourismawards.bg или на мейл info@tourismawards.bg. Там са описани подробно и всички условия, на които е необходимо да отговарят участниците.След изтичане на крайния срок кандидатите, които отговарят на критериите, ще бъдат обявени на сайта на наградите и за тях ще започне гласуването. Важно условие е, че всеки участник може да се включи в надпреварата с едно свое предложение в рамките на една категория.Чрез онлайн вот ще се избират победителите във всяка категория. Призьорите ще бъдат обявени на официална церемония на 11 декември 2018 г.Всеки може да гласува еднократно за един участник в рамките на една категория (отчита се едно гласуване от всеки IP адрес), но може да се подкрепи кандидат от всяка категория. Експертите ще следят внимателно да не се допуска манипулиране и нерегламентирано генериране на гласове. Подобни опити ще повлияят негативно за класирането на съответния кандидат.", "date": "2018.10.07", "title": "До 31 октомври се подават кандидатурите за Третите годишни награди в туризма"}
{"url": "http://www.cross.bg/opera-sofiiiskata-yaponiya-1585652.html", "text": "/КРОСС/ С представянето на операта „ Кармен \" на сцената  на престижния „Бунка Кайкен театър\" в Токио започна седмото гостуване на Софийската опера и балет в Япония.„Спектакълът предизвика възхищението на зрителите не само с различната си  режисьорска концепция, но и с добрата игра на артистите ни, които впечатлиха разнородната ни публика, дошла да види как български артисти правят своите спектакли за японска сцена, каза директорът на Софийската опера и балет и режисьор на спектакъла - академик Пламен Карталов.„Силата ни е и в това, че в Япония ние сме с изцяло български състав от артисти , а това ни прави един истински национален отбор, без чужденци, изтъкна още Маестро Карталов. Той очаква интереса на японската публика към гостуването на артистите от Националната опера да остане все така силен и при представянето на другото заглавие от афиша на турнето - операта „Турандот\".Артистите от Софийската опера и балет ще продължат участието си на японска сцена до 18 октомври, а поканата е в отговор на традицията в Япония да се канят най-добрите състави от цял свят.На коктейла след представлението на „Кармен\" извънредния и пълномощен посланик на Република България в Токио, г-н Борислав Костов поздрави нашите певци с успешното начало и подчерта, че с гостуването на Софийската опера в Япония се утвърждават уникалните културни връзки между двете държави.Диригентът на „Кармен\"- младия Кейтаро Харада благодари на академик Пламен Карталов за предоставената му възможност да дирижира „Кармен\" от Жорж Бизе на софийска и японска сцена, за щастието да работи с такива големи професионалисти, каквито са певците и целия състав на Националната опера на България: \"Здравейте! Току-що приключихме първите два дни от японското турне на Софийската национална опера и балет. Японската публика много хареса постановката на \"Кармен\". Концепцията на маестро Пламен Карталов е наистина уникална и редица критици, мениджмънтът и много важни хора на изкуството в Япония казаха, че постановката е много специална и уникална. Постановката използва по интересен начин елементи от древногръцкия театър и японския театър \"Но\". Всички коментари бяха много положителни. Оркестърът звучи фантастично, хорът е наистина прекрасен и всички солисти показват цялата си страст. Това е много добро начало на прекрасно двуседмично турне на Софийската опера. Всички са много доволни, има чудесна енергия, привършихме два дни в Токио, сега отиваме в Нагоя, след това се връщаме в \"Токио\" за \"Турандот\" и оттам нататък - следващ ден, следващ ден, следващ ден... толкова много представления, 11 представления. Много се вълнуваме, за Япония идването на Софийската опера е страхотен подарък, защото България е много важна страна за Япония. Историята на България ни е много интересна, киселото мляко, разбира се - фирмата \"Мейджи\", която го произвежда тук, е голям спонсор на това турне, а патроните, спонсорите и ръководителите на \"Мейджи България\" дойдоха на второто представление и после вдигнахме тост с шампанско. Срещата на артистите с нашите спонсори беше много приятна, маестро Карталов произнесе кратка реч и благодари на всички. Радвам се, че участвам в това турне и се чувствам като член на семейството на Софийската опера и балет. Обичам всички, харесва ми да правим музика заедно и дотук имаме изключителен успех. Остават още две седмици и се надявам тази енергия да се запази, а турнето да бъде много успешно. Ще разкажа по-нататък още. Благодаря за вниманието!\"Всички колеги от Japan art, изразиха възхищението си от постановката на „Кармен\", от артистизма и професионализма на българските артисти, от усещането им за мисията за културата и духовността в 21 век. ", "date": "2018.10.07", "title": "Успешeн старт  на турнето на  Софийската опера и балет в Япония "}
{"url": "http://www.cross.bg/petrich-poteglil-parkiran-1585653.html", "text": "/КРОСС/ Паркиран автомобил е потеглил на самоход и е ранил две деца в Петрич. Това потвърди пред \"Фокус\" Йорданка Шаркова, говорител в ОД МВР-Благоевград. Сигнал за инцидента е подаден вчера в 18.30 ч.Автомобилът е бил паркиран на наклон и е потеглил, като най-вероятно не е била дръпната ръчната спирачка. Пострадалите са две момичета на около 15 години, но нямат сериозни наранявания. Настанени са в лечебно заведение. Инцидентът се изяснява от служителите на полицията в Петрич.", "date": "2018.10.07", "title": "Паркиран автомобил потегли на самоход и рани две деца в Петрич "}
{"url": "http://www.cross.bg/medvedev-nishikori-tokio-1585654.html", "text": "/КРОСС/ Руският квалификант Данийл Медведев спечели тенис турнира от категория \"АТП 500\" в Токио. 22-годишният московчанин вдигна най-големия трофей в кариерата си след категорична победа срещу местния любимец Кей Нишикори с 6:2, 6:4.Медведев измина целия път от квалификациите до титлата. Руснакът, който заема 32-oто място в световната ранглиста, спечели седем поредни мача в японската столица, като загуби едва един сет за целия турнир.Той елиминира Хироки Мория и Егор Герасимов в пресявките, а в основната схема победи последователно Диего Шварцман, Мартин Клижан, Милош Раонич, Денис Шаповалов и поставения под №3 Нишикори. Единственият му загубен сет беше първият срещу Герасимов след тайбрек.Медведев спечели трета титла в кариерата си и първа от категория \"АТП 500\". Първите две бяха от \"АТП 250\" по-рано тази година - в Сидни през януари и в Уинстън-Салем през август.Най-добрият сезон в кариерата му беше допълнен от достигането до третия кръг на \"Уимбълдън\" и US Open. Преди това той никога не беше преминавал втори кръг в турнирите от Големия шлем.Двубоят между Медведев и Нишикори продължи само 63 минути.Руснакът имаше пълно превъзходство на сервис, като загуби едва пет от 43-те точки, които бяха разиграни в подаванията му.В същото време той стигна до пет шанса за пробив и реализира три от тях - два в първия и един във втория.\"Искам да благодаря на Кей, защото той е страхотен шампион, един от най-добрите в нашия спорт и това прави победата ми още по-важна за мен\", каза Медведев при награждаването.Нишикори преследваше трети трофей в Токио след 2012 и 2014 г. След загубата от Медведев японецът остава на трето място във вечната класация на турнира след Пийт Сампрас и Стефан Едберг, които имат съответно три и четири титли.Надпреварата в Токио е третият пореден турнир от календара на АТП, в който квалификант стига до титлата. Миналата седмица това направиха Бърнард Томич в Ченду и Йошито Нишиока в Шънджън.Медведев печели втората си титла като квалификант след тази в Сидни. Той е едва третият тенисист от 2004 г., който триумфира в два турнира, в които е започнал участието си от квалификациите. Другите двама са Никола Маю и Клижан.  ", "date": "2018.10.07", "title": "Млада надежда на руския тенис спечели турнира в Токио"}
{"url": "http://www.cross.bg/dream-pabota-google-1585655.html", "text": "/КРОСС/ Koмпaниятa Drеаm пpeдcтaви cвoя нoв coфтyep зa oнлaйн интepaĸтивнa paбoтa във виpтyaлнoтo пpocтpaнcтвo, съобщава сайта Калдата. C нeгoвa пoмoщ e възмoжнo във VR peжим дa ce взaимoдeйcтвa c eлeмeнтитe нa Gооglе Сhrоmе, дa ce пpaвят cpeщи и дa ce paзглeждaт пeйзaжи.Tecтoвaтa вepcия нa Drеаm нaпoмня нa oпepaциoннa cиcтeмa зa виpтyaлнaтa peaлнocт и вeчe ce пpeдлaгa бeзплaтнo зa Осuluѕ Ѕtоrе. B бъдeщe paзpaбoтчицитe пpeдвиждaт тoвa нaиcтинa дa cтaнe aвтoнoмнa oпepaциoннa cиcтeмa.Eднa oт цeлитe нa paзpaбoтĸaтa e дa ce въвeдaт външнитe ĸoнтpoлepи във вътpeшния пoтpeбитeлcĸи интepфeйc. Haлични ca виpтyaлнa ĸлaвиaтypa, чpeз ĸoятo мoжe дa ce въвeждa инфopмaция c пoмoщтa нa cпeциaлни ceнзopи.Cъздaтeлитe нa пpoeĸтa cчитaт, чe тexният пpoдyĸт щe yлecни opгaнизиpaнeтo нa cъвмecтни cpeщи и ĸoнфepeнции oт мeждyнapoдeн мaщaб. Drеаm дaвa възмoжнocт зa гpyпoвa paбoтa в oнлaйн peжим. Πoддъpжaт ce пpeзeнтaциитe нa Аdоbе РDF и Gооglе Dос. Зa пpeглeждaнeтo нa пpeзeнтaциитe нa РоwеrРоіnt в yeб cтpaницитe и зa paбoтa c Drорbох или Gооglе Drіvе, мoжe дa ce изпoлзвa бpayзъpa Сhrоmе.Дoĸaтo дpyгитe ĸoмпaнии миcлят пpeдимнo зa игpи и paзвлeчeния, Drеаm cъздaвa coбcтвeн eнджин зa пo-пpaгмaтичнo изпoлзвaнe нa виpтyaлнaтa peaлнocт\n\t\t\t\t\t ", "date": "2018.10.07", "title": "Dream създаде софтуер за интерактивна работа във виртуалното пространство (видео)"}
{"url": "http://www.cross.bg/ysloviyata-obzhalva-novi-1585656.html", "text": "/КРОСС/ И китайският гигант в производството на влакове CRRC (China Railway Rolling Stock Corporation) обжалва условията на обществената поръчка на БДЖ за доставка на 42 мотриси с бюджет от 675 милиона лева, установи \"Офнюз\" в сайта на .Оттам се вижда, че компанията е внесла жалба № ВХР-2208 на 5 октомври и е поискала спиране на тръжната процедура. Тя обжалва разясненията на държавния жп превозвач по условията на обществената поръчка от 25 септември т. г. Преди това жалби срещу условията на поръчката бяха внесли \"Сименс\" и \"Шкода\".\"БДЖ - Пътнически превози\" обяви мегапоръчката си за нови мотрисни влакове през август. Тя е на стойност 675 млн. лв. и включва поддръжка на мотрисите за срок от 15 години. Компанията се нуждае от 85 нови влака, които да бъдат купени на два етапа. Първите 42 броя - до 2023 г., а втората порция от 43 - до 2028 г., което ще поднови 85% от наличния подвижен състав. ", "date": "2018.10.07", "title": "Китайска компания обжалва търга за нови мотриси на БДЖ"}
{"url": "http://www.cross.bg/svoite-ponezhe-strashno-1585657.html", "text": "/КРОСС/ Не си мислете, че са само бездарно некачествените и ужасно грозни ремонти!Една тълпа зле образовани, лошо възпитани, твърде некомпетентни и страшно арогантни хора се набутаха или бяха спуснати къде ли не.Те са в управлението на здравеопазването в центъра и по места.Те са в образованието, да не ви казвам как вилнеят във висшето образование, без да си имат и хал хабер от това що е всъщност висше образование - просто това било свободното място и това им се паднало да управляват - висшето образование! Докато им намерят друго поле за изява. Със същия успех те биха управлявали и федерацията по ръгби. Ако има все още такава. Така в соца пращаха верните кадри да управляват това, което в момента е свободно.Те са в науката, по-скоро паразитират върху нея с графоманстване и пелтечене на тези от 20 век и дори отпреди 1989 г.Те са в строителството.Те са в културата.Те са в екологията.Те са в земеделието.Те са на много, много места.Те са - и това също е много страшно - в системата за сигурност.И понеже си повярваха, и понеже са безконтролни, и понеже си мислят, че компетенциите, които са им връчени, веднага ги сдобиват с компетентност за осъществяване на тези компетенции, и понеже у тях са и ножът, и сиренето, те вече не се задоволяват само да претакат европейски, държавни, общински и частни (но чужди) пари в своите сметки, но със свещената си простота вече ни натрапват своите нелепи разбирания, своите лоши вкусове, своите абсурдни представи за красиво и съвременно, своите арогантни разпореждания.Вчера написах . Злото е тук и то няма да миряса, докато не ни накара да му се подчиним телом и духом, докато не започнем да живеем по неговите разбирания, по неговата \"естетика\", по неговата \"етика\", по неговия закон и канон!В България започва да става страшно. От гледна точка на нейното настояще. За първи път от толкова години ние сме натикани в настояще без бъдеще. Или без българско достойно бъдеще.Не наричайте това черногледство, това е добре информиран песимизъм. Никакво черногледство не може да обрисува достатъчно адекватно реалната картина у нас.Колко тъжно ми е, че мнозинството е сляпо за тази реална картина. А как няма да е сляпо, след като я съзерцава пасивно с възможно най-широко затворени очи...Позицията на Николай Слатински е публикувана във", "date": "2018.10.07", "title": "Проф. Николай Слатински: Натикани сме в настояще без бъдеще"}
{"url": "http://www.cross.bg/lekarstva-grypata-drygi-1585659.html", "text": "/КРОСС/ \"Разследването продължава ви уверявам, че ще се достигне и до други лица, които са злоупотребявали с лекарства. На този етап не можем да кажем колко групата е присвоявала, но от фактурите, иззети от търговеца, считаме, че сумите са доста високи\", коментира пред bTV прокурор Лидия Манолова по повод задържаните четирима за източване на Здравната каса чрез търговия на черно с лекарства за онкоболни. Наблюдаващият прокурор обяви, че разследването ще продължи и в други болници.Спецсъдът постанови, че трима от организираната престъпна група ще бъдат под домашен арест. Задържаните са от две болници - в София и в Благоевград, в които специализираната прокуратура и ГДБОП влязоха за проверка по сигнали. В ареста остава соченият за ръководител на групата Милослав Пейков, както и още трима мъже. Лекарите Зора и Небесна Балджийски и фармацевтката Светлана Тюлекова са под домашен арест, заради влошено здраве.Според разследващите ръководителят на групата Пейков купувал от различни медици лекарствата и ги препродавал. Задържаните двама лекари - майка и дъщеря - Небесна и Зора Балджийски, изписвали лекарства и ги предоставяли за продажба чрез съпруга на едната.Още снощи защитата отговори, че няма ясно обвинение, нито достатъчно доказателства.Решението на съда подлежи на обжалване. ", "date": "2018.10.07", "title": " Прокурор: Ще стигнем и до други лица, търгували на черно с лекарства"}
{"url": "http://www.cross.bg/ryse-obyasni-georgiev-1585658.html", "text": "/КРОСС/ Работи се по всички версии за  на 30-годишната жена в Русе - включително и такива, свързани с професионалната й реализация и с личния й живот. Това заяви на извънреден брифинг окръжният прокурор на Русе Георги Георгиев.Сигналът за откритото тяло на Виктория Маринова, която е административен ръководител на телевизия TVN и водещa на предаване, е подаден в 14,18 часа вчера от гражданин. Заместник-директорът на полицията в Русе Илиян Енчев обясни, че трупът е намерен в обрасла с растителност зона- на крайбрежната алея до тенис кортовете.  На няколко метра от него са открити и вещи на жертвата - черен ластик за коса, както и маратонката й.Георги Георгиев каза, че са извършени огледи и претърсвания, иззет е нейният автомобил, разпитват се свидетели. Колата не била в близост до мястото, където е открито тялото, но било установено, че е оставена там от жената. Назначени са различни по вид експертизи, включително и технически - на мобилни устройства. Установен е маршрутът на жертвата. При откриването на тялото са липсвали мобилния телефон, ключовете за автомобила, очилата й, както и част от дрехите. Полагат се всички усилия, за да се установят къде се намират тези вещи.В разследването участват и служители от криминалния отдел към ГД \"Национална полиция\". Окръжният прокурор на Русе обясни, че Националният институт по криминалистика и криминология вече изследва веществените доказателства, открити на място, като в кратки срокове се очакват заключения от тях, за да има по-голяма конкретност и разследващите да са по-ефективни в работата си.Смъртта била причинена от удари в главата и задушаване.\"По случая се работи денонощно. Имаме експертен потенциал. Надявам се скоро да имаме повече информация за самоличността на извършителя\", обясни Георгиев.Началникът на отдел \"Противодействие на криминалната престъпност\" в Русе гл. инспектор Николай Кожухаров поясни, че има вероятност версията, свързана с професионалната кариера на жената да отпадне на по-късен етап от разследването.\n\t\t\t\t\t ", "date": "2018.10.07", "title": " Полицията работи по всички версии за убийството на журналистката в Русе (видео)"}
{"url": "http://www.cross.bg/pargov-kaloyan-bulgariya-1585660.html", "text": "/КРОСС/ БСП пое курс към властта и сега търсим съюзници. Това каза лидерът на столичните социалисти Калоян Паргов в предаването \"Европа сутрин\" по телевизия \"Европа\" днес. \"БСП е наясно с посоката, в която трябва да върви. На фона на политическата криза,  тя е само една - курс към властта и търсене на съюзници, категоричен беше той. - Търсим подкрепа и разширяване на влиянието. \"Визия за България\" е добър инструмент, който ни дава възможност за диалог с представители на различни браншове и гилдии, с хората. Този проект трябва да начертае пътя за развитие на България, защото сегашният икономически модел на държавата е изчерпан. Това признание направи и самият вицепремиер Томислав Дончев при откриването на Пловдивския панаир. Тоест, ако от ГЕРБ признават, че икономическият модел на държавата е изчерпан, очевидно България се нуждае спешно от нова визия\".Според Калоян Паргов, невъзможността на управляващите да се справят с проблемите и да овладеят ситуацията в държавата вече е съвсем очевидна. \"Явно вървим към политическа криза, в която единственото решение е премерване на силите на политическите партии, тоест предсрочни парламентарни избори, коментира лидерът на БСП - София. - Социалното напрежение нараства в следствие на повишението на цената на газа. То ще рефлектира и върху цената на парното, а по-късно и на тока, нека не си правим илюзии, че ще се размине. При приемането на Бюджет 2018 инфлацията беше 2,5%, а сега гони 4%. Ръстът на цените изпреварва ръста на доходите и този факт няма как да не доведе до напрежение. А сме на прага на зимата, която ще бъде тежка. Предвид всички тези фактори, БСП се готви активно за предсрочни избори. На срещите ни с хората при представянето на \"Визия за България\" чуваме техния глас, той е най-важен за нас. Имаме предвид данните от проучванията на социолозите и политолозите, знаем различните мнения на всички по въпроса за предсрочни парламентарни избори, но най-важно за нас е какво мислят и усещат хората. Защото властта идва от хората\".Калоян Паргов добави, че за вота на недоверие БСП ще търси максимална подкрепа с цел той да е успешен. \"Имам предвид дори политически сили, които традиционно не ни подкрепят в този парламент. Ако колегите от \"Атака\" преценят, че има достатъчно аргументи, може да подкрепят този вот на недоверие. Както и останалите по-малки  партии от управляващата коалиция, заяви той. - В момента работим по мотивите по вота на недоверие. Разглеждаме проблемите в здравеопазването в 10-годишен период назад. Всички помним, че точно здравеопазването беше „ахилесовата пета\" и на първото, и на второто правителство на Борисов. Министър на здравеопазването беше и продължава да е най-ветровитият пост. Това показва наличието на много проблеми, невъзможност да бъдат овладяни, както и неумение да бъдат открити адекватни решения. Тоест този вот на недоверие няма предвид само проекта за реформа, който предлага министър Ананиев сега. След като претендираш, че си  управлявал добре през всичките тези години, трябва да можеш и да защитиш това твърдение. За съжаление, решението на партиите в парламента да подкрепят или не този вот е политическо, а не зависи от аргументите и фактите, с които се сблъскваме всеки ден\".Председателят на групата на БСП в СОС коментира и качеството на ремонта на централната столична улица \"Граф Игнатиев\", което предизвика обществено недоволство през седмицата и доведе до протест пред Столична община. \"След всичко, което се случи, вече истински съжалявам кмета Фандъкова. Тя демонстрира толкова добри намерения за София през тези 10 години кметуване, а нейният екип и администрацията в Столична община постоянно ги провалят, заяви Калоян Паргов. - В последната година не веднъж сме я предупреждавали за тези провали. Показвали сме й проблемите и липсата на експертиза у администрацията. Давали сме й доказателства за недоглеждане, за некачествено свършена работа на екипа й, но тя не чуваше нашите сигнали. А при свършен факт всички заедно констатирахме проблемите, до които води некомпетентната и некачествена работа. Ние, като опозиция, сме длъжни да посочваме слабостите, особено при изготвянето на проектите. Правили сме го публично, правили сме го и в лични срещи. Целта ни е да бъдем коректив и да посочваме нередностите, за да бъдат поправени. Не сме си поставяли задача да бъдем злостни самоцелно и постоянно да искаме оставки. Ролята ни е да принудим управляващите да работят за гражданите, след като са получили доверието им. Ние не искаме оставката на кмета Фандъкова, настояваме през последната година от нейното управление тя да понесе отговорността за онова, което е свършила, и след това да се оттегли\".Калоян Паргов добави, че през последната година са били развенчани три мита за управлението на ГЕРБ в София. \"Хората видяха и оцениха как ГЕРБ \"строи и гради\", заяви той. - Излезе на яве истината и за чистотата на въздуха. А приоритетът \"образование\" на управляващите в Столична община нареди София на последно място в Европа по удовлетвореност на гражданите от образованието и образователната инфраструктура. Това са \"видимите резултати\". И е нормално те да доведат до събуждане на гражданското общество в града ни. А тепърва предстоят скандали с други обекти - \"Света Неделя\", \"Кристал\"... В тази връзка с колегите от БСП в СОС ще поискаме от Дирекция \"Архитектура и градоустройство\" и от ресорните отдели в СО, да направят публични представяния на проектите възможно най-скоро. За да се запознаят гражданите с тях и ако имат претенции и съображения, да бъдат коригирани още преди да е започнал ремонтът\". ", "date": "2018.10.07", "title": "Калоян Паргов: БСП пое курс към властта и сега търсим съюзници"}
{"url": "http://www.cross.bg/bakterii-bakteriite-miniatyurni-1585644.html", "text": "/КРОСС/ Учени от университета в Рим използваха генномодифицирани бактерии, за да създадат миниатюрни произведения на изкуството - „Мона Лиза\" на Леонардо да Винчи и портрети на Алберт Айнщайн и Чарлз Дарвин, съобщи в. „Дейли мейл\".Екипът е модифицирал бактерията Е. коли - същата, която причинява хранителни отравяния, така че да съдържа протеина протеорходопсин, характерен за океански бактерии, които реагират на светлина. Те го поставили в камшичето на бактерията, за да бъде тя по-активна и да плува по-бързо в зони с повече светлина.Движението на бактериите след това образува портретите. Учените прожектирали негатив на ренесансовия шедьовър върху плоскост с бактериите и те се струпали в тъмните части. В сходен експеримент бактериите, образували портрет на Алберт Айнщайн, се прегрупирали, за да „нарисуват\" Дарвин.Учените се надяват, като контролират големи популации от миниатюрни клетки, един ден да могат да създават микроскопични транспортни средства и дори да принтират триизмерно с помощта на бактерии.", "date": "2018.10.07", "title": "Учени възпроизведоха „Мона Лиза” с милион генномодифицирани бактерии "}
{"url": "http://www.cross.bg/viktoriya-ryse-marinova-1585643.html", "text": "/КРОСС/ Полицията в Русе разследва жестоко убийство на 30-годишна жена, съобщиха от пресцентъра на МВР.Убийството е станало вчера през деня на кея. Според източници на NOVA тялото е открито в труднодостъпен район, в храсти, близо до Дунав. Сигналът е подаден около 14.20 ч. във Второ РПУ. За случая потвърди комисар Теодор Атанасов - директор на ОД на МВР в Русе.Жертвата е  - административен директор на местна телевизия TVN. Води и собствено предаване в телевизията.Разпространените досега данни от русенските сайтове сочат, че Виктория Маринова е била изнасилена, душена и жестоко бита до обезобразяване, преди да бъде убита. Все още няма информация какво може да е предизвикало такава жестокост.Носителят на приза \"Юрист на годината\" от Десетите годишни награди на \"Правен свят\" и Международен правен център (ILAC) адв. Петър Николов се оказа добър познат на жестоко убитата Виктория Маринова.Не мога да повярвам, че това се е случило с теб, Вики!Помня лятото какво интервю направихме в съда и как имаше смелостта да го публикуваш. Тези дни трябваше да се видим, за да направим интервю за 11-те деца от Русе, защото ти живо се вълнуваше от проблемите на децата и не само тези деца.Правеше истински предавания за проблемите на обикновения човек и обществото. Аз отложих, защото нямах време. Подцених факта, че днес в нашия Живот, ние нямаме това време, което си мислим, че притежаваме. Съжалявам, че не се видяхме за последно и те лиших от тази възможност, да направиш още един хубав материал. Наистина съжалявам. Ти беше прекрасен водещ и журналист, ЧОВЕК който не искаше да бъде обикновен. И беше такава. Беше жена, която се забелязва и буди както най-благородното у човека, така и явно най-долното. Дано не са истина слуховете, че се касае за твое разследване. Не мога да повярвам и съм дълбоко потресен как може да приключи животът ти в разцвета на силите. Дано всички изроди свързани с това горят в АДА!По случая с убийството на Виктория Маринова полиция и прокуратура работи вече 24 часа непрекъснато.Това стана ясно преди минути на брифинг в сградата на ОД на МВР с участието на окръжния прокурор Георги Георгиев, зам. директорът комисар Илиян Енчев и шефът на криминалистите в Русе комисар Кожухаров, предава Акцент. Огласени бяха и известните на полицията Според нейни познати, Виктория е тренирала и е смятала да участва в маратона днес при Сребърна. Затова се подготвяла за участието си. Преди да отиде да бяга, тя е била на кафе с приятели в заведение в района на Парка на младежта. ", "date": "2018.10.07", "title": "Брутално убийство на телевизионна водеща в Русе (обновена)"}
{"url": "http://www.cross.bg/profilaktichen-pregled-pravo-1585635.html", "text": "/КРОСС/ Около 60% от българите пропускат задължителния годишен профилактичен преглед. Това сочат данните на Здравната каса. Въпреки че в Закона за здравето са предвидени глоби от 50 до 200 лв., на профилактичен преглед ходят предимно хора с хронични заболявания.Над 4 милиона и 700 хиляди българи трябва да минат през задължителен годишен профилактичен преглед.Част от изследванията са електрокардиограма, изследвания на урина, кръвна захар, зрителна острота. На база резултатите се изчислява рискът от развитие на сърдечни, злокачествени заболявания и диабет. В зависимост от възрастта мъжете и жените имат право на урологични и гинекологични изследвания. Рисковите групи имат право и на безплатен вторичен профилактичен преглед. ", "date": "2018.10.07", "title": "60% от българите пропускат задължителния профилактичен преглед"}
{"url": "http://www.cross.bg/parizh-kvartala-avtomobili-1585642.html", "text": "/КРОСС/ От днес четири квартала на френската столица Париж, част от центъра, ще бъдат затворени за автомобили по една неделя всеки месец. Целта на мярката, приета от общинските власти, е да се намали замърсяването на въздуха.Преминаването ще бъде възможно само по големите пътни артерии, които ги пресичат. ", "date": "2018.10.07", "title": "Ден без автомобили в четири квартала на Париж"}
{"url": "http://www.cross.bg/afrika-evro-plashtat-1585645.html", "text": "/КРОСС/ Българи с възможности дават по 100 000 евро за ловен тур в Африка, разказа собственик на туристическа фирма, организиращ такива специализирани пътувания до страните от Черния континент, цитиран от \"Монитор\". В последните години се наблюдава раздвижване на интереса към лова в Африка, който е много специфичен, обяснява той.Според него една от причините е, че ловът и в България вече не е евтино хоби и става все по-скъп. Затова и хората, можещи да отделят подобна сума пари, предпочитат да отидат на места и за дивеч, каквито нямаме в нашата страна. „В Африка ценово най-достъпни дестинации за сафари са Намибия и Южна Африка. Ловът на антилопи е най-разпространен и евтин. Нататък по ценовата листа идват по-специфичните животни и т.нар. голяма петорка - лъв, бивол, слон, леопард хипопотам или носорог. Доста нашенци с финансови възможности ходят на такъв лов. Сумарно ловът й излиза над 100 000 евро\", уточнява бизнесменът. Най-евтината такса за отстрел на дивеч в Африка е 150 евро за антилопа или прасе. Той уточня, че по-достъпните оферти са за 7-дневни турове, които струват по 1260 евро, като цената включва настаняване, храна, нощувки и транспорта на място, предварителна обработка на трофеите. Самолетният билет и таксата за отстреляните животни обаче се плащат отделно.Безопасна дестинация за пътуване ли е Африка?В още много страни се организират сафари - Замбия, Мозамбик, Танзания, Зимбабве. Те обаче са по-скъпи и се ходи на лов за по-специфични видове животни и за трофеите се плащат много по-високи такси.Мозамбик например се слави с най-ценните си биволи, Замбия - с лъвовете, в Зимбабве - със слоновете. Тези дестинации обаче са за опитни ловци, които знаят какво искат и къде да го търсят. За начинаещите се препоръчва да започнат с лов на антилопи, добавя туристическият експерт.", "date": "2018.10.07", "title": "Българи плащат по 100 000 евро за сафари в Африка "}
{"url": "http://www.cross.bg/dzheksun-maiikul-myuzikula-1585646.html", "text": "/КРОСС/ Животът на Майкъл Джексън ще бъде пресъздаден в нов мюзикъл, който се очаква да направи премиерата си на Бродуей през 2020 г. В мюзикъла ще бъдат използвани песни от богатото музикално творчество на Краля на попа.Заглавието на мюзикъла все още не е известно. Текстът ще бъде написан от Лин Нотидж, която преподава театър в Колумбийския университет и е двукратна носителка на наградата „Пулицър\" за драматургия. Нотидж работи над него с благословията на наследниците на Майкъл Джексън. В ролята на режисьор и хореограф на спектакъла ще бъде носителят на наградата „Тони\" Кристофър Уилдън, който е голямо име в балета и е работил в Лондон и Ню Йорк, включително и по адаптация на „Един американец в Париж\".Не за първи път историята на живота на Джексън се появява на сцената. „Цирк дю Солей\" вече направи два спектакъла около хитовете на певеца.Michael Jackson One, който се играе от 2014 г. и сега може да се гледа в Лас Вегас и Michael Jackson The Immortal World Tour, който се завъртя между 2011 и 2014 г., също с подкрепата на неговите наследници.Кралят на попа Майкъл Джексън почина на 50-годишна възраст през 2009 г. от свръхдоза аналгетик, предписан от личния му лекар, за да му помогне да заспи.", "date": "2018.10.07", "title": "Кралят на попа оживява в нов мюзикъл на Бродуей през 2020 г. "}
{"url": "http://www.cross.bg/iiordanov-reforma-zdraveopazvaneto-1585650.html", "text": "/КРОСС/ „Управляващите нямат идея за реформа в здравеопазването. Вече 9 години чакаме да се случи нещо\". Това заяви народният представител от ПГ на „БСП за България\" д-р Георги Йорданов пред БНР. „Ние имаме друга визия и я представяме в страната пред хората. Тя постоянно се допълва и развива\", каза още той. Като пример посочи предложение на БСП да не се увеличава здравноосигурителната вноска от 8%. „Парите са достатъчни, просто трябва да се използват по-ефективно и да бъдат по-добре контролирани\", допълни депутатът от левицата. Йорданов подчерта, че от здравеопазването не са доволни не само пациентите, а и самите медици. „Трябва да говорим какво реално може да се направи, защото сме свидетели на реалното открадване от резерва на НЗОК на 1.5 млрд. лв от правителството „Борисов-1\". Свидетели сме на пръстови отпечатъци на министър Москов в правителството „Борисов-2\". Свидетели сме на нищоправенето на няколко здравни министри в кабинетите на Борисов, за да стигнем до кабинета „Борисов-3\", където първият здравен министър проф. Петров декларира публично, че системата на обществено здравеопазване в България е изчерпана и тя трябва радикално да се реформира. По неясни причини, той беше отстранен\", припомни народният представител. Той обясни, че БСП е предизвикала дискусия през февруари по темата и е взето решение, с което парламентът задължава министър Ананиев в едномесечен срок да предложи решение за стабилизиране на общинските болници и перспективите за тяхното развитие. „Вече 7 месеца това решение не е изпълнено\", каза още той. Народният представител припомни и за втора дискусия в парламента, след която НС излезе с решение да задължи министъра да представи стратегия за реформа в здравеопазването. „Очаквахме да видим предложения за здравна реформа - важен е моделът на структуриране на медицинска помощ, на достъпност, качеството. Станахме свидетели на представяне на два модела, като вторият води до вкарване на частен застраховател. Вероятно трябва да се покрие една дупка в бюджета на НЗОК от около 1 млрд.лв\", коментира депутатът. Той уточни, че тези пари ще дойдат от джоба на българския гражданин и попита каква част от хората, особено пенсионерите, могат да си позволят да доплащат 100 лв. за здраве месечно. Според него предложенията за промени на министър Ананиев ще доведат и до затваряне на болници. „Без съвременна информационна система, не може да се направи никаква реформа, в която и да е област на обществото\", категоричен е Йорданов. По неговите думи преди няколко дни изненадващо Министерството на здравеопазването е прекратило обществената поръчка за информационна система, но не е казало кога отново ще я стартира. „Без тази система, нищо не може да се случи\", подчерта той. Според него клиничните пътеки не би трябвало да касаят финансирането, защото то се определя от реалната цена на медицинските дейности. „В модела на Ананиев това не се споменава - нещо, без което не може да има истинска реформа. От години Българският лекарски съюз и Българският стоматологичен съюз настояват, че трябва да имаме реално остойностяване в сектора, за да се види кое колко струва, кой източва системата и защо става това\", заяви Георги Йорданов.", "date": "2018.10.07", "title": "Георги Йорданов: ГЕРБ бъркат в джоба на гражданите, без да им дават качествено здравеопазване"}
{"url": "http://www.cross.bg/ykraiina-solaren-park-1585647.html", "text": "/КРОСС/ Украйна строи първия си соларен парк в изоставения район около изведената от експлоатация атомна централа „Чернобил\", съобщава Би Би Си. Авария в съоръжението през 1986 г. предизвика най-голямата ядрена катастрофа на 20 век. Радиоактивните частици, изпуснати в атмосферата, достигнаха до цяла Европа, което доведе до рязко повишаване на случаите на ракови заболявания.Зоната около атомната електроцентрала в момента е забранена за достъп и се простира в радиус от около 2600 кв.км. Около самото съоръжение и авариралия четвърти енергоблок е изграден нов бетонен саркофаг, който задържа радиационното излъчване. В момента Украйна има амбициозния план да изгради соларен парк в изоставената зона. Правителството иска компании за възобновяема енергия да разработят проекти, с които да се произвежда енергия, достатъчна за най-малко 2000 домакинства. Въпреки че хората няма да могат да живеят в района на Чернобил през следващите поне 100 години.", "date": "2018.10.07", "title": "Украйна строи соларен парк в Чернобил (СНИМКИ) "}
{"url": "http://www.cross.bg/nyama-remont-emil-1585648.html", "text": "/КРОСС/ От спешен ремонт в страната се нуждаят 858 язовира, съобщи в интервю за предаването \"Неделя 150\" по \"Хоризонт\" министърът на икономиката Емил Караниколов. По думите няма повод за паника заради състоянието на съоръженията. В момента няма преливащи язовири. По стените няма поражения. Скоро ще започнат ремонтите, а държавното предприятие, което ще ги стопанисва, е почти готово.", "date": "2018.10.07", "title": "Емил Караниколов: 858 язовира се нуждаят от спешен ремонт"}
{"url": "http://www.cross.bg/makedoniya-ychebnitzite-makedonskata-1585649.html", "text": "/КРОСС/ Самуиловата държава е първа за ревизия в учебниците по история в Македония и България. Според информация на скопския телевизионен канал Сител, цитиран от Агенция \"Фокус\", това са обсъждали членовете на смесената македонско-българска комисия, защото на българите им пречи, че държавата на Самуил е представена като македонска, а на македонските - българизацията на самуиловото царство.Комисията бе създадена с решение на двамата премиери - Бойко Борисов и Зоран Заев.Предложено е да се добавят източници и аргументи, за да няма различно тълкуване. По информация на скопската телевизия, македонската страна е поискала Македония да бъде извадена от списъка с българските региони в учебниците по стара история у нас.Професор Драган Георгиев, член на македонската група, от своя страна, заяви, че има място и нужда от подобряване на съдържанието на учебниците.\"Прецизно използване на възприятието за другия, например как македонският народ е употребен в българските учебници и как българският при нас. Забележки около възвеличавания и националистическо съдържание. Така че има конкретни забележки и от двете страни и има много място за подобряване, за да имаме педагогика за изграждане на мир и избягване на конфликти\", заяви македонският професор.Праисторията, античността и средновековието са били обсъжданите теми от смесената комисия, а за Илинден ще се говори на някое от следващите заседания. Разгледани са и няколко исторически имена, които трябва да се отбелязват като общи празници.\"Общото отбелязване на Кирил и Методий, както и общо отбелязване на Самуил, но не всяка година, а само, когато има някои по-значителни събития\", поясни Георгиев.През следващите два месеца членовете на комисията трябва да подготвят писмено всички забележки, които имат, за което от македонската страна казват, че ще се консултират с експерти.Към края на ноември отново ще заседават в София, където ще сравнят писмените си аргументи.Македония има седем представители в комисията, от които един е антрополог, а останалите са историци.  ", "date": "2018.10.07", "title": " Скопие иска да извадим Македония от списъка с българските региони от учебниците по стара история"}
{"url": "http://www.cross.bg/varnenskiyat-oktoberfest-produlzhava-do-vtornik-1585633.html", "text": "/КРОСС/ Стотици видове бира се разливат по време на най-големия бирен фестивал у нас - Varna Oktoberfest, а добрата новина за феновете на пенливата напитка и живата музика в комплект е, че събитието се удължава до вторник, 9 октомври.В неделя на сцената ще се качи хитовият дует Петя Алекса и Монти.През допълнителните дни на мащабното събитие, ще се насладите на гръцко парти с диджей Митакис (8 октомври), а на следващия ден ще звучат родни и балкански ритми, като организаторите са предвидили и нестинарско шоу. ", "date": "2018.10.07", "title": "Варненският Октоберфест продължава до вторник"}
{"url": "http://www.cross.bg/neli-rangelova-priyateli-1585632.html", "text": "/КРОСС/ Нели Рангелова празнува \"40 години на сцена, споделени с приятели\" - концертът е тази вечер в зала 1 на НДК, съобщават организаторите от \"София мюзик ентърпрайсиз\".Поп певицата, утвърдила се с характерен стил, ще изпълни 24 от най-обичаните си песни, които придобиват модерно звучене в аранжимент на Красимир Гюлмезов - специално за празничния концерт. На сцената с Нели Рангелова ще се качат прекрасните момичета от ЛаТиДа, щрайх линията е на Quarto Quartet. В дует ще прозвучат и песни на Нели Рангелова с изключителните изпълнители и приятели на певицата Георги Христов, Васил Найденов, Владимир Ампов - Графа, Мария Илиева, Любо Киров.В програмата са \"Необясними неща\" /\"Мой стих\"/, \"Вълшебно\", \"Докога\", \"Както съм била\", \"Целуни ме сега\", \"Не питай кога\", \"Сладка грешка\", \"Бум Бум\", \"Далечно\", \"Ще можеш ли\", \"Танцувам в мрака\", \"Гоня вятъра\", \"Няма да плача\" и много други. Концертът се осъществява със съдействието на Столичната община и Министерството на културата.", "date": "2018.10.07", "title": "Нели Рангелова празнува \"40 години на сцена, споделени с приятели\""}
{"url": "http://www.cross.bg/protzenta-partiya-latviya-1585631.html", "text": "/КРОСС/ Управляващата десноцентристка коалиция в Латвия загуби парламентарното си мнозинство на вчерашните избори, на които най-много гласове получи проруската опозиционна партия \"Съгласие\". Това съобщи избирателната комисия при преброени 90 процента от подадените бюлетини, предаде ДПА. Социалдемократическа партия \"Съгласие\" - лява партия с много поддръжници сред рускоезичното малцинство, спечели около 20 процента от гласовете. След нея се нареждат три нови партии, а Съюз \"Зелени и фермери\" (СЗФ) на министър-председателя Марис Кучинскис получи едва 10 на сто. Неговите коалиционни партньори - дясната партия Национално обединение \"Всичко за Латвия! - Отечество и свобода/ДННЛ\" и десноцентристката \"Единство\" също губят места. Те получиха съответно 11 процента и 6,6 процента по данни на избирателната комисия, цитирана от ТАСС. \"Съгласие\" беше и ще бъде най-голямата партия в Латвия\", заяви нейният кандидат за премиер Вячеславс Домбровскис. Партията спечели най-много гласове и на предишните два парламентарни вота, но не можа да състави правителствена коалиция. Почти всички останали партии изключиха и този път възможността да се коалират с нея. Големите победители на изборите са трите новоучредени партии - популистката \"На кого принадлежи държавата\" и Нова консервативна партия, всяка от които спечели по 14 процента, а либералната \"За развитие/За!\" има около 12 процента. Седем от 16-те партии и съюзи, които участваха в изборите, ще влязат в парламента, известен с името Сейм, а преговорите за съставяне на коалицията се очаква да се проточат. Избирателната активност бе едва 54,6 процента - най-ниската, откакто Латвия получи независимост от Съветския съюз през 1991 г.", "date": "2018.10.07", "title": "Проруска опозиционна партия печели най-много гласове на парламентарните избори в Латвия"}
{"url": "http://www.cross.bg/internet-detza-sudurzhanie-1585625.html", "text": "/КРОСС/ Разпространяването на материали, свързани със сексуалната експлоатация на деца и между самите подрастващи, е в топ пет на основните киберзаплахи, посочени от Европол.От отдела за противодействие на киберпрестъпността в ГДБОП са отчели три милиона опита от територията на България да се достигне до подобно съдържание в мрежата. Големият избор от платформи и услуги са използвани, за да увеличат анонимността и достъпа до съдържание със сексуална експлоатация на деца посредством криптирани услуги и тъмния интернет, категорични са експертите по киберсигурност.60% от европейските държави регистрират увеличение на разпространението на детска порнография в интернет. Това се посочва в годишния доклад за киберзаплахите на Европол. В доклада се споменава за успешна акция на българската полиция през юли с арестуването на  8 заподозрени за разпространение на детска порнография. „През миналата година имаме над 60 случая, които сме работили по линия на онлайн сексуална експлоатация на деца - тази година от началото на годината до края на август 54 случая. Имаме задържани\", обяснява пред бТВ Явор Колев от отдел „Киберпрестъпност\" в ГДБОП.Европол отчита нарастване на стрийминга със сексуална експлоатацията на деца и делът на материали, които са генерирани от непълнолетни. Черният списък с детска порнография в интернет съдържа 4300 сайта. ГДБОП получават ежедневно информация от големите интернет платформи за активност на български потребители, свързана с подобно съдържание.От отдел „Киберпрестъпност\" съветват деца и родителите да подават директно сигнал на сайта им, ако се сблъскат с подобно съдържание или потребител в интернет. ", "date": "2018.10.07", "title": "Европол: Расте детската порнография в интернет"}
{"url": "http://www.cross.bg/siderov-iska-poeme-1585634.html", "text": "/КРОСС/ МВР лъже по случая със съпругата ми. Съпругата ми можеше да бъде убита, ако не беше излязла на „Симеоновско шосе\" от тъмната уличка. Как да запазиш добрия тон, като суданец напада жена ми, а полицията не иска да се намесва.Двама дебели полицаи пушеха в лицето ми, а суданецът ми показва среден пръст\". Волен Сидеров избухна по телевизия „Европа\" за скандала, разразил се след като шофьор суданец се нахвърлил агресивно срещу съпругата му на столична улица. Лидерът на „Атака\" е разочарован, че нито премиерът Борисов му се обадил, нито коалиционният му партньор и лидер на ВМРО Каракачанов, който е вице.-премиер по сигурността.МВР е прогнила система, отсече Сидеров. Според него вътрешният министър Младен Маринов трябва да бъде махнат веднага. Сидеров иска „Атака\" да поеме МВР. Досега във ведомството се наливали милиарди, абсолютно безмислено. Същото се отнасяло и за ДАНС, от която нямало никаква полза. Сидеров имал готов човек, който да поеме вътрешното ведомство. Не каза дали става дума за организационния секретар на партията му Станислав Лазаров.Защо да се обаждам аз на Борисов? Той да не е султан? Той трябваше да ми се обади! - сече Сидеров. Той даде пример за бързата намеса на премиера по случая с журналиста от „Господари на ефира\" във Велико Търново, когато се обади от Ню Йорк, а сега мълчал. Обвини правителството, че водело „джендърска политика\". ", "date": "2018.10.07", "title": "Сидеров нападна полицията и Борисов заради жена си, иска „Атака“ да поеме МВР"}
{"url": "http://www.cross.bg/dimitrov-tzigari-emil-1585639.html", "text": "/КРОСС/ „През последната една година и нещо започна много сериозно и активно да се работи срещу контрабандата на цигари, на алкохол, на горива. Резултатите, мен лично не ме устройват. Това, за мен, е едно добро начало\". Това каза в интервю за предаването „Денят започва с Георги Любенов председателят на Комисия за наблюдение на приходните агенции и борба със сивата икономика и контрабандата в Народното събрание Емил Димитров. „Но не можеш да отречеш успехи - 16 разбити фабрики в чужбина. имаме реализация в чужбина, вече имаме и в България. Хванаха една фабрика, която подготвя тютюна и една фабрика, захранвала четири други. Има обаче и две, които са подготвени да работят, а не са работили\", допълни той. „И именно тази законодателна инициатива, която управляващото мнозинство, е подписана от страна на председателя на ПГ на ГЕРБ, г-н Цветанов и председателя на Правната комисия, Данаил Кирилов, от наша страна, аз съм го подписал и г-н Християн Митев. Тези поправки са изработени от работна група\", обясни Димитров. Той посочи, че целта на инициативата е и приготовлението, и самото разпространение на цигари и на акцизни стоки да влезе в Наказателния кодекс, което обаче води след себе си поправки в Закона за акцизите и данъчните складове, за тютюна и свързаните с него изделия. На въпрос, кой от секторите - горива, цигари, алкохол, е на първо място по контрабанда, Димитров отговори: „На първо място по контрабанда е горивата. Но цигарите са с по-голям относителен дял на приходи. Все още, за съжаление, в България, приходите от цигари са повече, отколкото от горивата. Независимо от всичко обаче и на алкохола трябва да се обръща внимание, който е с много малък относителен дял. И между другото, това се прави вече от година и половина\". „Самият факт, че вече се говори по темата, самият факт, че имаме готова законодателна инициатива, този законопроект е в мен... надявам се и по-бързо да влезе. Но той е отговор, на законодателната власт, към изпълнителната и съдебната. Защото, лесно е да даваш упреци..., а защо няма такава нрома? Защото, те и преди е имало желание да се направи нормата, ама я няма, 20 години. Сега, ние сме в състояние да предприемем действия. Това е нашият отговор. За да можеш да ги мотивираш и утре да разкриват\", каза още Емил Димитров.", "date": "2018.10.07", "title": "Емил Димитров – Ревизоро: Разбитите фабрики за цигари са добро начало в битката с контрабандата"}
{"url": "http://www.cross.bg/hristova-kategorichna-beshe-1585636.html", "text": "/КРОСС/ Ремонтите на ул. \"Граф Игнатиев\" и градинката пред църквата \"Св. Седмочисленици\" в столицата предизвикаха разгорещен обществен дебат. Последваха спорове, протести, подигравки и искания за кметска оставка. Според хората ремонтите са извършени некачествено и без зачитане на околната среда. \"Това е втората най-натоварена пешеходна улица в София. Важно е да има обществено мнение, защото то държи под напрежение всички участници в процеса. Това напрежение трябва да доведе до един качествен краен резултат и една променена градска среда, каквато не е имало в този район от 40 години\", заяви за \"Събуди се\" общинският съветник от ГЕРБ Николай Стойнев. Заместник-председателят на Столичния общински съвет Милка Христова от БСП беше категорична, че това, което се получава като визуален ефект в момента, не й харесва. По нейни думи концепцията на автора не се вписва в средата. \"Стигнахме до тук поради липсата на достатъчно прозрачност\", категорична беше Христова.", "date": "2018.10.07", "title": "Милка Христова, БСП, зам.председател на СОС: Няма прозрачност в ремонта пред църквата в София"}
{"url": "http://www.cross.bg/obychenie-kompaniyata-mladite-1585638.html", "text": "/КРОСС/ Четиринадесет ученици от 11 клас на ПГМЕ „Н. Й. Вапцаров\", гр. София и ПМГЕТ, гр Плевен започнаха практиката си в ЧЕЗ Разпределение. Това са първите ученици, които участват в дуалната форма на обучение и стартират своя трудов стаж в компанията, в рамките на проекта ДОМИНО. В първия си работен ден - 04.10.2018 г. - те бяха запознати с правилата за безопасност при работа и получиха своите сертификати за I квалификационна група. С учениците са сключени трудови договори, като ангажиментът на компанията е да провежда практическо обучение с тях всяка седмица и всеки един от тях да бъде напътстван от наставник.ЧЕЗ бе една от първите компании в България, които подкрепиха дуалното обучение по професията електротехник в рамките на проекта ДОМИНО. До момента компанията помага в професионалното развитие на учениците от още две паралелки в професионалната гимназия „Н. Й. Вапцаров\" в София и ПГМЕТ в Плевен и на една паралелка в професионалната гимназия „Мария Кюри\" в Перник. Тази година предстои да започне практиката на 10-токласниците.Дуалната форма на обучение позволява на учениците едновременно да научат теорията, необходима за тяхната професия в училище и да я приложат на практика. Тя е привлекателна, защото дава възможност на младите хора да получават и допълнително възнаграждение и трудови навици докато се обучават. „Това ги задържа в образователната система по-дълго и предоставя по-добре обучени кадри за бизнеса\", коментира Евгения Накова, директор „Човешки ресурси\" в ЧЕЗ България.ЧЕЗ развива дългосрочна стратегия в областта на образованието и подкрепата на младите таланти. Целта на компанията е да осигури подходяща среда и да даде възможности за професионално и личностно развитие на младите хора, за да останат да се развиват в България. ", "date": "2018.10.07", "title": "Първите ученици с дуална форма на обучение постъпиха на работа в ЧЕЗ Разпределение"}
{"url": "http://www.cross.bg/izvurshi-ataka-kremul-1585640.html", "text": "/КРОСС/ Лондон е готов да извърши кибератака срещу Русия в случай на враждебни действия от руска страна, пише в неделното издание на британския вестник Британското военно командване е готово да извърши кибернетична атака срещу Москва и да остави руската столица без електричество в случай на руско нападение срещу една от западните държави. За това съобщи неназован източник в службите за сигурност на кралството за вестника, цитиран от \"Фокус\".Според него в ситуация, в която Великобритания няма обичайните отбранителни ресурси, за да се противопостави на \"агресията в Кремъл\", британските служби са \"обещали да активират офанзивен киберпространствен потенциал, включително възможността да изключат електричеството в Кремъл\".Подобен сценарий ще даде на Обединеното кралство повече възможности за действие, при условие че \"ако [руският президент] Владимир Путин поръча руски войски \" да анексират пет от малките острови, принадлежащи на Естония \", за да провери колко сериозен е ангажиментът на НАТО да спази член 5 от своя от статут (който гласи, че въоръжена атака срещу една страна от блока се смята за атака срещу целия блок) или \" нахлуе в Либия, за да получи контрол над петролните запаси провокира нова миграционна криза в Европа \"или\" използва въоръжени милиции, за да извършват нападения срещу британските войски или заплашват новите британски самолетоносачи. \"Вестникът съобщава също така, че този уикенд в Оман 5 500 британски войници ще участват в най-големите военни учения през последното десетилетие, подобрявайки тяхната \"готовност за всякакви конфронтации с руски танкове или звена за провеждане на хибридна война\". Тези учения струват 100 млн. паунда (130 млн. долара). В тях участват 200 бронирани превозни средства, шест военни кораба и осем самолета Тайфун.Москва постоянно отхвърля твърденията на западните политици за подготвянето на руско военно присъствие в други региони и за всички действия, които се предполагат, че са насочени към нарушаване на международния ред, пише изданието. ", "date": "2018.10.07", "title": "Тhe Sunday Times: Лондон е готов да извърши кибератака срещу Русия "}
{"url": "http://www.cross.bg/rymuniya-brak-promyana-1585641.html", "text": "/КРОСС/ В Румъния втори ден се провежда референдум за промяна на конституционната дефиниция на семейството, според която формулировката „брак между двама съпрузи\" да бъде заменена с „брак между мъж и жена\".Почти 19 милиона избиратели в Румъния са призовани да гласуват на референдума.Решението за организиране на допитването беше взето, след като гражданското движение „Коалиция за семейството\" събра подписите на 3 милиона румънци и внесе инициативата в парламента, а Конституционният съд даде зелена светлина за планираната промяна в конституцията.Избирателните секции ще бъдат отворени в 7,00 ч. и затворени в 21,00 ч. в двата дни на референдума.За да бъдат признати резултатите за валидни, трябва да гласуват най-малко 30 процента от имащите право на глас. ", "date": "2018.10.07", "title": "В Румъния продължава допитването що е то „Семейство”"}
{"url": "http://www.cross.bg/turnur-tina-pevitzata-1585676.html", "text": "/КРОСС/Пресата съобщи, че певицата Тина Търнър има сериозни здравословни проблеми след операция за бъбречна трансплантация.Според медиите през 2016 г. на Търнър е открит рак на червата. Страхувайки се от страничните ефекти на традиционната терапия, певицата решила да бъде лекувана с хомеопатия. Но след това здравословното състояние на Тина само се влошило, по-специално - развивала бъбречна недостатъчност. В резултат на това през 2017 г. се е наложило да й бъде извършена трансплантация на бъбрек, като донор станал съпругът й - Ервин Бах, пише списание „Пипъл\".Трансплантацията се е провела успешно през април 2017 г., но Търнър все още страда от усложнения, тъй като тялото й отблъснало чуждия орган. Информацията за здравето на певицата е взета от нейната автобиография „My Love Story\", която ще бъде публикувана на 16 октомври 2018 г.През юли 2018 г. пресата съобщи, че най-големият син на Тина Търнър се е самоубил. През 2013 г. стана известно, че Тина Търнър се е отказала от американско гражданство. ", "date": "2018.10.07", "title": "Тина Търнър се бори с рака"}
{"url": "http://www.cross.bg/veliko-selo-katastrofa-1585684.html", "text": "/КРОСС/ Заради верижна катастрофа е затруднено движението по пътя Велико Търново-София, в района на Ново село, съобщиха от пресцентъра на ОД на МВР във Велико Търново.При инцидента са ранени четирима души. Те са откарани в болница в старопрестолния град. По първоначална информация опасност за живота на пострадалите няма, съобщава NOVA.Движението в участъка се регулира. Водачите, пътуващи по това направление, да преминават с повишено внимание, се посочва в съобщението.", "date": "2018.10.07", "title": "Четирима ранени при верижна катастрофа край Ново село "}
{"url": "http://www.cross.bg/plovdiv-peiiki-kadri-1585671.html", "text": "/КРОСС/ Учениците от националната гимназия за сценични кадри в Пловдив вдъхнаха нов живот на пейките около училището си. С таланта и творчеството си те се включиха в инициативата \"Сервиз за пейки\".Пейката е неизменна част от градската среда. Все повече обаче са местата, на които съоръженията за почивка са изпочупени, изгнили и дори опасни. Затова авторите на проекта „Мястото\" са се заели със задачата да възстановят 100 пейки в София, Пловдив и Троян.Биляна Милева, сдружение \"БГ Бъди активен\": Има една теория за счупените прозорци, че когато една сграда, едно място бъде оставено в такъв вид, това предпоставя хората все повече да го цапат или да го разрушават.Затова авторите на проекта приобщават към идеите си хора от всяко населено място, които сами дават идея кои пространства да бъдат обновени и как да изглеждат новите пейки. В Пловдив тази задача се падна на учениците от националната гимназия за сценични кадри.Емилия Голинова, ученичка в 11-и клас от Национална гимназия са сценични кадри - Пловдив: Сега ще правим едни много красиви цветя с преливащ се фон и т.н. И е много хубаво това, че можем да направим нещо подобно, нещо по-шарено към обществото.В ученическата бригада се включиха и тайнствените артисти от \"Дистръктив криейшън\", добили популярност покрай изрисуването на паметника на Съветската армия с американски комикс герои.След като успяха да обновят част от градинката край училището си младежите споделиха, че е лесно да поправим една пейка. По-трудното е да се научим да пазим и ценим красивото около нас. ", "date": "2018.10.07", "title": "Проект възстановява стари пейки в София, Пловдив и Троян "}
{"url": "http://www.cross.bg/brekzit-kycheta-lyubimtzi-1585629.html", "text": "/КРОСС/ Хиляди стопани на кучета и техните любимци ще участват в шествие пред парламента в протест срещу Брекзит и искане за референдум (\"wooferendum\", референдум \"бау-бау\") за окончателната сделка на британското правителство.Собственици на кучета, които са антиБрекзит настроени, ще вземат техният любимци в похода към парламента, за да изразят техния призив за провеждане на втори референдум за членството на Великобритания в ЕС. Организаторите на кампанията се надяват, че хиляди демонстранти ще участват в протеста, тъй като излизането от ЕС ще навреди на около 54-те милиона домашни любимци на Острова. Собствениците са загрижени, че Брекзит означава за тях недостиг на ветеринари, увеличение на цените за продукти, свързани с отглеждането на животните, и дори на храните за тях. Организаторите казват, че повече от половината от ветеринарите, занимаващи се с кучета, регистрирани във Великобритания, са от чужбина, предимно от страни от ЕС. А по даннни на Кралския колеж за ветеринарни хирурзи 9 на всеки 10 ветеринари, включително работещите в кланици, са от ЕС.Организаторите призовават да се гарантира, че няма да има ограничение на свободното движение на квалифицирани в Европа ветеринари след Брекзит. ", "date": "2018.10.07", "title": "Хиляди стопани на кучета и питомците им протестират пред британския парламент срещу Брекзит"}
{"url": "http://www.cross.bg/interpol-hongyeii-meng-1585621.html", "text": "/КРОСС/ Китайските власти подозират Менг Хонгуей, китайският ръководител на международната полицейска организация Интерпол, в корупция. Това се съобщава на уебсайта на вестник „Паризиен\", цитирайки \"съвпадащи данни, получени от редица източници\". Вестникът предполага, че може би Менг Хонгуей ще бъде обвинен в \"оказването на незаконно съдействие при сключването на договори за услуги на една от компаниите, участващи в борбата с киберпрестъпността\". В същото време вестникът отбелязва, че \"редица надеждни източници във Франция се чудят дали това не е свързано с отстраняването на Менг Хонгуей (избран за президент на Интерпол в края на 2016 г.) под претекст за провеждане на кампания срещу корупцията в Китай\". По-рано в петък китайският вестник „Саут Чайна морнинг пост\" съобщи, че според информацията, с която разполагат журналистите, Менг Хонгуей е обект на разследване в Китай. Според вестника президентът на Интерпол е отведен за разпит веднага след пристигането си в Китай на 29 септември. Информация за това къде е в момента и какви са били основанията за разпита, не е дадена.Президентът на Интерпол Менг Хонгуей заминава за Китай с полет от Стокхолм на 29 септември. Последният път, когато семейството му е било във връзка с него, е миналата събота, съобщи АФП. Прокуратурата на град Лион (централна Франция) започна разследване на \"изчезналият безследно при обезпокоителни обстоятелства\" президент на Интерпол. Разследването е възложено на Специализираната междурегионална юридическа група.", "date": "2018.10.07", "title": "Китайските власти подозират президента на Интерпол в корупция"}
{"url": "http://www.cross.bg/veliko-turnovo-raiionna-1585620.html", "text": "/КРОСС/ 52-годишен рецидивист, с 40 криминални регистрации и 16 присъди, е задържан за 72 ч. заради тежкия побой на 70-годишен пастир в животновъдна ферма в с.Хотница, съобщиха  шефът на ОД на МВР ст.комисар Димитър Машов и прокурорът от Районна прокуратура Велико Търново Тихомир Шабов. Нападателят от Габрово с инициали В.А. бил нает същия ден в животновъдната ферма.Собственикът на стопанството не подозирал, че новия работник е лежал в затвора за кражби, измами и два пъти за бягство от казармата. Последното си ефективно наказание изтърпял през 2016 г.Вечерта между двамата работници избухнал скандал, защото пастирът направил забележка на новия, който бил пиян, вдигал шум и крещял. Афектиран, той се нахвърлил върху него и натрошил черепа му с тъпата част на тесла. Състоянието на пребития все още е критично, той е в реанимацията на великотърновската болница, направена му е операция.В.А. бил задържан около 17 ч. в петък в хотел в Габрово. След като проснал колегата си, повикал такси и изчезнал. Направил е самопризнания, повдигнато му е обвинение за нанасяне на средна телесна повреда при условия на опасен рецидив и ще му бъде искан постоянен арест.Той е признал още, че е взел пари от пострадалия, като по данни на собственика на фермата става дума за около 500 лв.По данни на полицията пострадалият не е употребил алкохол. Двамата мъже не са се познавали преди инцидента, уточни ст. комисар Машов.От прокуратурата уточниха, че са събрани достатъчно доказателства срещу извършителя, открита е и теслата, с която са нанесени ударите. В понеделник, след изтичане на 72-часовта мярка, държавното обвинение ще поиска постоянно задържане на нападателя.Работата по изясняване на случая продължава под ръководството на Районна прокуратура - Велико Търново. ", "date": "2018.10.07", "title": " Заловиха престъпника, натрошил с тесла черепа на пастир"}
{"url": "http://www.cross.bg/nyakolko-oblastni-direktzii-1585628.html", "text": "/КРОСС/ Национално съвещание на ръководството на Министерството на вътрешните работи ще се проведе от 16 часа в сградата на дирекция \"Жандармерия\".Поканени са да присъстват министър-председателят Бойко Борисов, главният прокурор Сотир Цацаров, министърът на финансите Владислав Горанов и председателят на ДАНС Димитър Георгиев.Ръководството на МВР организира церемония за връчване на 341 нови автомобила, предназначени за няколко областни дирекции на МВР. ", "date": "2018.10.07", "title": "МВР ще връчи 341 нови автомобила на няколко областни дирекции"}
{"url": "http://www.cross.bg/svurzani-vuprosi-solyn-1585627.html", "text": "/КРОСС/ Информационен ден за българската общност в Гърция по въпроси, свързани със социалното осигуряване, ще се проведе днес от 9 до 12 часа в Българското консулство в Солун. Организатори са българското посолство в Атина и Националният осигурителен институт.Експертите ще консултират сънародниците ни по процедури, свързани с безработица, болест и майчинство, както и при пренасяне на осигурителен стаж и изплащане на пенсии от страна на гръцката осигурителна институция. Това съобщи за \"Хоризонт\" Чавдар Агайн, завеждащ консулската служба в Солун:\"Има интерес от страна на българите по тези въпроси. Темата тук винаги е актуална във връзка с не само проблеми, а липсата на информация по процедурите - за пенсионирането, за осигуряването, както и различни проблеми, свързани със заетостта, със заболявания, а също и как се получават компенсации за майчинство и всички тези неща. До 12 часа на обяд, като ако има още желаещи, то крайното време ще бъде продължено със сигурност\". ", "date": "2018.10.07", "title": "Информационен ден за българската общност в Солун по въпроси на социалното осигуряване"}
{"url": "http://www.cross.bg/bosna-hertzegovina-bosnenskata-1585626.html", "text": "/КРОСС/ В Босна и Херцеговина се провеждат днес ключови президентски и парламентарни избори. Вотът е определян като кръстопътен за балканската държава, на който тя или ще продължи пътя си към членство в Европейския съюз и интеграция в НАТО, или ще тръгне назад, дърпана от етническите си съперничества.Днес гражданите на Босна и Херцеговина ще избират членове на колективно председателство, президент, вицепрезиденти, както и парламент на босненската Република Сръбска, депутати в Камарата на представителите и парламенти на десетте кантона на федерацията.В изборите участват общо 128 политически субекти, от които 53 политически партии, 36 коалиции и 46 независими кандидати. В изборните листи фигурират имената на над 7 000 души, които искат да бъдат част от властта. Право на глас имат малко над 3 300 000 избиратели.Управляващата партия в босненската Република Сръбска Съюз на независимите социалдемократи на президента Милорад Додик има убедителна преднина, показа проучване в навечерието на изборите. Додик се бори за по-голяма автономия и евентуално отцепване на предимно сръбската област, докато босненско-хърватският лидер Драган Чович призова за създаване на отделен управляван от хърватите район. Тези въпроси стояха в основата на войната между 1992 и 1995 г., която отне живота на 100 000 души.Само кандидатът на Социалдемократическата партия Денис Бечирович обяви икономиката за един от приоритетите в предизборната си кампания. Настоящата власт в Босна и Херцеговина ще бъде изпратена без напредък към членство в ЕС и НАТО. ", "date": "2018.10.07", "title": "Ключови президентски и парламентарни избори се провеждат в Босна и Херцеговина"}
{"url": "http://www.cross.bg/pytin-ryskiya-rysiya-1585637.html", "text": "/КРОСС/ Президентът на Русия Владимир Путин навършва днес 66 години. \"Той ще прекара този ден със семейство, роднини и приятели\", заяви прессекретарят Дмитрий Песков за ТАСС.Рожденият ден на Путин, както при много от останалите хора, не попада сред официалните празници. Нито важната лично за него дата, нито неделята са причина за президента да отложи \"за утре\" въпросите, свързани с управлението на страната. В този смисъл държавният глава не може да се отдаде на празнуване, въпреки че понякога намира няколко дни за почивка. Неотдавна, например, президентът прекара съботния следобед на почивка в хакаската тайга.Путин, който заема най-високата държавна длъжност, просто няма от кого да поиска отпуск. Със сигурност и той има нужда да се откъсне от ситуациите в страната и по света, да избере ден за отдих на открито или в кръг от близки хора.Миналата година държавните дела го принудиха да прекара част от своя рожден ден на работно място далеч от Москва. Във въпросната събота той проведе оперативна среща с постоянните членове на руския Съвет за сигурност в Сочи.В този ден Путин говори много с лидерите на други държави по телефона, приемайки поздравления. Както каза говорителят на руския лидер Дмитрий Песков, тези разговори не са дълги и в тях не се обсъждат \"възлови въпроси\", но както и останалите телефонни обаждания, са част от работния график на държавния глава.През 2016 г. Путин нямаше публични мероприятия в този ден. Година по-рано той отиде на мач на нощната хокейна лига, а през 2014 г. официално си взе почивка и отлетя, за да посрещне рождения си ден далеч от цивилизацията, в сибирската тайга. Няколко пъти на тази дата по щастливо стечение на обстоятелствата отпадаха големи международни събития с участието на президента на Руската федерация.Според Песков, като цяло държавният глава често празнува своя рожден ден със семейство и приятели, а понякога и с колеги.Внушителен е списъкът от подаръци за държавния глава, дори ако говорим само за онези от тях, с които широката общественост е запозната. Някои от подаръците за руския президент са от колегите му - лидерите на други държави. Например преди година президентът на Туркменистан Гурбангули Бердимухамедов подари на Путин куче порода алабай.Тази година един от първите, поздравили публично руския президент беше управляващия лидер на Република Сръбска Милорад Додик. На среща с Путин в Сочи преди седмица той ловко поведе разговора към изборите в страната си, насрочени за 7 октомври.Додик припомни, че в този ден има и друго важно събитие - рожденият ден на президента на Русия. Той поздрави Путин за предстоящия празник и свали от ревера на сакото си значка със знамето на Република Сръбска, след което го даде на руския лидер. Връчвайки подаръка си, Додик забеляза, че това знаме е \"всъщност обърнато знаме на Русия\". Не по-малко оригинални са и подаръците на обикновените хора, при това далеч не само руснаци. Търговски мрежи, ресторанти, обществени организации и лица от цял свят често организират акции или се стараят да поздравят Путин в този ден по всевъзможен оригинален начин.Миналата година, когато руският президент отпразнува 65-годишния си рожден ден, германски бизнесмени му подадоха фланелка на националния отбор на Германия и статуетка на Лев Яшин, а във Вашингтон ресторант приготви пица Hot Like Putin (Гореща като Путин), с която цял ден угощаваше своите клиенти. В Ню Йорк друг ресторант направи специален \"пететажен\" бургер.Европейците поздравиха руския президент не по-малко изкусно: по улиците на Париж и Берлин се появиха графити с топли думи по негов адрес в този ден. А британецът Андрю Картрайт публикува поздравлението си във вид на реклама в „Дейли Телеграф\".Оригинални акции се провеждат и в Русия. Например през цялата година Общоруският народен фронт (ОНФ) събираше \"видеопоздравления на различни хора\", от което направи невероятно оригинален колаж. А младежкият ОНФ на този ден ще проведе кампания \"Пощенска картичка за президента\", събирайки писмени поздравления към Путин от жителите на руските градове. Най-добрите пощенски картички, постъпили в ОНФ, те обещаха да предадат лично на Путин.", "date": "2018.10.07", "title": "Първият човек в Русия - президентът Владимир Путин е рожденик днес"}
{"url": "http://www.cross.bg/edro-chyshki-izminalata-1585630.html", "text": "/КРОСС/ Според данните на Държавната комисия по стоковите борси и тържищата (ДКСБТ), през изминалата седмица е регистрирано поскъпване в търговията на едро на доматите и червените чушки, което е нормално за това време на годината пред вид подготовката на зимнина.Леко е поскъпнало кравето сирене. Картофите отбелязват поевтиняване в търговията на едро, зелените чушки, каймата. ", "date": "2018.10.07", "title": "ДКСБТ: Доматите и червените чушки на едро са поскъпнали през изминалата седмица"}
{"url": "http://www.cross.bg/vreme-chasa-denitza-1585618.html", "text": "/КРОСС/ Държавите, които изберат да останат на лятно часово време, рискуват гражданите им да станат глупави и дебели, пише вестник . Според Тил Рьонеберг от Института за медицина и психология към Университета в Мюнхен, ако часовниците останат на лятно време, ще се увеличи рискът от диабет, депресии, проблемите със съня и ученето. Причината е, че ще се увеличи тъмното време, в което човек трябва да е активен. От това ще пострадат най-много учениците и студентите, допълва изданието. До април догодина България и останалите държави в Европейския съюз решават на кое време да застопорят стрелките.Вестник \"24 часа\" пише за лек пътен инцидент между съпругата на Волен Сидеров - Деница и суданец в петък вечерта. С малкия си син и своя приятелка Деница пътувала в столичния кв. \"Витоша\", като при разминаване на \"Симеоновско шосе\" двата джипа на чужденеца и на Деница Сидерова ударили страничните си огледала. Суданецът Межди Дандур започнал да обижда съругата на Сидеров, последвал я и на бул. \"Г. М. Димитров\" и я принудил да спре. Според МВР до физическо посегателство не се е стигнало, имало е само словесна агресия към жената. Дандур е бил с невалидна шофьорска книжка. По случая е заведена преписка за хулиганство.Десетки популярни в миналото професии днес са почти напълно изчезнали, пише вестник . В повечето големи градове например е останал само по един коминочистач, който изкарва прехраната си по-скоро като атракция. Единственият официално регистриран у нас представител на професията е 28-годишен мъж от Велико Търново.В материал, озаглавен \"Монсерат Кабайе - от шивашкото ателие до голямата сцена\". Вестник \"24 часа\" разказва за живота на оперната прима, която почина вчера. От малка взема уроци по пеене, но първата й професия е далеч от музиката. Едва 14-годишната Кабайе започва работа като шивачка, за да помага на семейството си. Рисуването е било другата й голяма страст след музиката. Дори след като става певица, тя често рисува пейзажа от хотелския си прозорец в градовете, в които отсяда. Вестник \"Телеграф\" припомня, че певицата е идвала три пъти в България и винаги е споделяла колко много й харесва да се разхожда в центъра на София. Прощаването с Монсерат Кабайе ще се състои днес, а погребението й - в понеделник в Барселона. ", "date": "2018.10.07", "title": "Преглед на печата "}
{"url": "http://www.cross.bg/zemyata-kraii-noemvri-1585619.html", "text": "/КРОСС/ Астероид, който премина край Земята през октомври 2015 г., ще се завърне в началото на ноември, съобщи Хъфингтън пост.Официалното име на астероида е 2015 B145. Астрономите на НАСА обаче го нарекоха „Голямата тиква\", когато премина край Земята отново около Хелоуин преди три години. Тогава на радарните образи, направени от обсерваторията Аресибо в Пуерто Рико, приличаше на череп.Космическият обект всъщност е „мъртва комета\". Той отразява около 6% от светлината, която получава от Слънцето, обясниха учени от Института по планетарни науки. Това е подобно на прясно положен асфалт, но докато на Земята е доста тъмно, в космоса е по-ярко от типичната комета, която отразява само 3 до 5% светлина. Това обаче не се вижда и затова изводът е, че кометата е мъртва.Въпреки призрачния си вид 2015 B145 няма да е никаква заплаха за Земята. Докато преди три години е преминал на 498 896 км, на 11 ноември т.г. ще прелети на 39 млн. км.", "date": "2018.10.07", "title": "Астероид с формата на череп ще премине край Земята след Хелоуин "}
{"url": "http://www.cross.bg/deteto-virysa-drob-1585622.html", "text": "/КРОСС/ Лекари в Южна Африка са трансплантирали част от черния дроб на заразена с вируса ХИВ майка на тежко болното й дете, съобщи АП.Специалистите са преценили, че възможността да бъде спасен животът на детето е по-значима от риска от предаване на вируса. Възможност за получаване на черен дроб от здрав донор не е имало.Майката и детето са се възстановили след трансплантацията през 2017 г. Все още обаче не е известно дали детето се е заразило с вируса, причиняващ СПИН, казаха от медицинския център \"Витс Доналд Гордън\" в Йоханесбург. Според тях това е първият подобен случай в медицинската практика.Лекарствата, давани на детето преди трансплантацията, може и да са предотвратили заразяването с ХИВ. Това обаче ще стане ясно с времето.През седмиците след трансплантацията лекарите помислили, че детето е заразено, защото открили антитела срещу ХИВ. Следващите изследвания обаче не установили активна инфекция с вируса. ", "date": "2018.10.07", "title": "Заразена с ХИВ майка дарила черен дроб на болното си дете"}
{"url": "http://www.cross.bg/chasa-provede-hram-1585614.html", "text": "/КРОСС/София.От 10.00 часа древния софийски храм „Света София - Премъдрост Божия\" ще се проведе масово свето кръщение на желаещи да приемат великото тайнство деца.***София.От 13.00 часа в Центъра за Източни езици и култури в Софийски университет „Св. Климент Охридски\" ще се проведе Ден на отворените врати в специалност „Японистика\".***София.От 15.00 часа в Дома на киното ще се състои премиерата на българския документален филм „Градината на Пресвета Богородица\", който е част от фестивала „Sofia Biting Docs\".***София.От 16.00 часа в сградата на Дирекция „Жандармерия\" (ул. „Патриарх Герман\" № 202) ще се проведе националното съвещание на ръководството на Министерството на вътрешните работи. Поканени са да присъстват министър-председателят Бойко Борисов, главният прокурор Сотир Цацаров, министърът на финансите Владислав Горанов и председателят на ДАНС Димитър Георгиев.***София.От 19.00 часа с концерт зала 1 на НДК Нели Рангелова ще отбележи 40-годишната си творческа кариера.***Благоевград.От 09.00 часа в зала „22 септември\" ще започне записването на участниците в ускорения шах, добил популярност като рапид в шахматния турнир за подрастващи. Техническата конференция ще започне от 9.20 часа, а началото ще започне 10 минути след края на конференцията. Връчването на трофея, купа „Васил Сотиров\" - за най-добър отбор, индивидуалните награди по възрастови групи и официалното закриване ще бъдат в 17.30 часа.***Благоевград./с. Зелен Дол.От 10.30 часа в района на село Зелен Дол ще бъде открит шестият кръг от Републиканския шампионат по мотокрос.***Благоевград.В 12.30 часа в храм „Въведение Богородично\" ще започне масово кръщене, част от второто издание на „Направи го за България\".***Бургас.От 11.00 часа в туристическия комплекс „Акве Калиде\" ще се проведе неделна работилница „Арт-И-Факти\".***Велико Търново.От 10.00 часа от паметника „Асеневци\" ще тръгне поход до Преображенския манастир и Карталските водопади край Велико Търново.***Враца.От 12.00 и от 13.00 часа в храм „Св. св. Константин и Елена\" ще се състои Свето кръщение на деца, част от кампанията на Движение за национална кауза за насърчаване на раждаемостта.***Глоджево.От 15.00 часа народният представител от ГЕРБ Андриан Райков ще проведе приемна за граждани в ритуалната зала на града.***Пловдив.От 10.00 часа на паркинга на завода на LIEBHERR в зона „Марица\", част от Тракия икономическа зона ще бъде даден стартът насъстезанието - LIEBHERR Business Run Plovdiv.***Пловдив.От 10.30 часа в Гранд Хотел Пловдив ще се проведе деветото издание на „Форум бременност и детско здраве\".***Силистра./с. Сребърна.От 11.00 часа пред Природонаучния музей в с. Сребърна ще бъде даден старт на спортното събитие Srebarna Trail Run.***Стара Загора.От 09.00 часа Негово Светейшество Българския патриарх Неофит ще отслужи Божествена Света литургия в храм „Св. Николай\".*** Шумен.От 10.00 часа в храм „Св. Възнесение Господне\" ще се състои свето кръщение на деца, част от кампанията на Движение за национална кауза за насърчаване на раждаемостта. ", "date": "2018.10.07", "title": "Предстоящи събития за 7 октомври"}
{"url": "http://www.cross.bg/tema-tazi-nedelya-1585613.html", "text": "/КРОСС/Тема:  Ден, след като съдът оправда бившия кмет на Трън, дирекно от града: Една майка, в търсене на справедливост за своя син.Тема:  Кино, любов и още нещо: Актьорът Алекс Алексиев, пред Мариян Станков - Мон Дьо.Тема:  Една от най-влиятелните жени в Лондон - Джийн Стивънс: „Наръчник по оцеляване в лондонското сити\".Тема:  Краси Боев ще ни запознае с най-малката българка. Ръстът на 26-годишната Максимилиана е малко над 100 см., но това не е пречка пред големите цели, които упорито преследва.Тема:  Ексклузивно пред NOVA застава Адриан Коман. Румънецът, който заедно със съпруга си Клей, преобърна политическия живот в родината си и доведе до референдум срещу еднополовите бракове.Тема: Лудият цигулар, ливанецът с испански паспорт и арменска кръв  - Ара Маликян, в специално интервю за „Тази неделя\".Тема: Легендата на българския тенис - Мануела Малеева, 30 години след спечелването на броз от Олимпиадата в Сеул.Тема: „Менделсон\": Любовта на медийната двойка Гого и Галя Лозанови.Тема: Духовен учител от изтока, със съвети за духовно просветление и постигане на вътрешен мир.Тема: Как Борис Тодев от Велнград стана шериф на Калгари? Тема: На битка с контрабандата - говори Емил Димитров-Ревизоро, депутат от Обединени патриоти.Тема: Ремонти в София, гореща точка \"Граф Игнатиев\". Дебатират общинските съветници Борис Цветков, Зафир Зарков и Венци Мицов.Тема: Кинопродуценти искат нови правила за киното. Дискусия с Красимир Ванков, Борислав Чучков и Жана Караиванова.Тема: Звезди на сцената: Параскева Джукелова.Тема: Една дива в музиката: Нора Нова за дългата кариера на запад.Тема: Младият актьор Антон Порязов, роден с късмет.  ", "date": "2018.10.07", "title": "Теми и гости в ефира днес"}
{"url": "http://www.cross.bg/bolkata-e-neizbezhna-1585611.html", "text": "/КРОСС/ Болката е неизбежна, страданието е по избор", "date": "2018.10.07", "title": "Болката е неизбежна"}
{"url": "http://www.cross.bg/film-bond-godishniyat-1585623.html", "text": "/КРОСС/ За първи път американец ще режисира филм за Джеймс Бонд. Това е 41-годишният Кари Джоджи Фукунага.Премиерата на 25-ия филм от поредицата е обявена за 14 февруари 2020 г. Снимките трябва да започнат през март следващата година близо до Лондон, съобщиха световните информационни агенции.Режисьорът на филма „Безродни зверове\" и на първия сезон на сериала „Истински детектив\", за който получи награда „Еми\" през 2014 г., ще замести отказалия се от продукцията британец Дани Бойл. Британецът се оттегли от проекта през август заради творчески различия.Според продуцентите 41-годишният Кари Фукунага има иновативен и многоспектърен подход, което го прави отличен избор за следващото шпионско приключениеВъпросът кой ще е следващият Бонд също вече има отговор. 50-годишният Даниел Крейг се завръща за петото си участие като легендарния Агент 007. Поредицата е една от най-печелившите във филмовата индустрия. Най-успешният филм досега - „Скайфол\", донесе печалби от над 1 млрд. долара. ", "date": "2018.10.07", "title": "Американец ще режисира следващия филм за Джеймс Бонд "}
{"url": "http://www.cross.bg/merkel-koli-nyakoi-1585616.html", "text": "/КРОСС/За дизеловите автомобили все още има бъдеще, при условие че автомобилостроителите направят някои подобрения. Това заяви днес германския канцлер Ангела Меркел, цитирана от ДПА.Милиони германски шофьори са изправени пред неизвестност, откакто по-рано тази година съдът разреши на градовете за забраняват дизеловите коли в някои зони като мярка срещу замърсяването на въздуха.Идната седмица правителството ще обяви мерки за намаляване на вредните емисии, като същевременно задържи колите на пътя, каза Меркел в седмичното си обръщение.\"Това ще доведе и до по-добро приемане на дизелите\", отбеляза канцлерът, предупреждавайки, че ще бъдат необходими още много години, докато нови автомобилни технологии бъдат въведени изцяло.Дизеловите автомобили попаднаха в центъра на вниманието през септември 2015 година, когато Фолксваген (Volkswagen) призна, че е инсталирал манипулиращ софтуер на свои дизелови модели, за да фалшифицира резултатите от тестовете за отработени газове. Скандалът разтърси германското автомобилостроене и нанесе удар върху обществената нагласа спрямо дизела, припомня ДПА. ", "date": "2018.10.07", "title": " Меркел: Дизеловите коли все още имат бъдеще"}
{"url": "http://www.cross.bg/iiotova-vrekoha-vyarnost-1585617.html", "text": "/КРОСС/ Тежка сватба с кумове първата двойка Десислава и Румен Радеви зарадва \"Дондуков\" 2 вчера. Във вярност един на друг се врекоха двама от служителите в президентството - Димитър Здравков и Ния Мантовска, съобщи \"24 часа\".Младоженецът е член на комисията по българско гражданство към държавния глава и дългогодишен сътрудник на вицепрезидента Илияна Йотова. Булката пък е сътрудник на Десислава Радева и е работила в БНТ. Любовта им пламнала на \"Дондуков\" 2.Ния и Димитър си казаха \"да\" първо в ритуалната зала \"Витоша\", а след това се врекоха във вярност и пред Бога в Руската църква. Тържеството продължи в изискан ресторант в центъра на столицата.Сред видните гости на сватбата освен семейство Радеви бяха и вицепрезидентът Илияна Йотова със съпруга си проф. д-р Андрей Йотов, както и много червени депутати. Партийното присъствие е обяснимо - Здравков е бил в Младежкото обединение на БСП, член е на Националния съвет и е бил и кандидат за депутат от Ловеч. Завършил е макроикономика в УНСС и преди това е работил в Министерството на образованието. ", "date": "2018.10.07", "title": "Президентът и първата дама кумуваха на влюбени от екипа си"}
{"url": "http://www.cross.bg/slunchevo-vyatur-predimno-1585624.html", "text": "/КРОСС/ Над по-голямата част от страната отново слънчево. По-значителна ниска облачност ще има преди обяд над Източна България. Ще духа слаб вятър, предимно от изток. Минимални температури между 3° и 8°, по морския бряг малко по-високи, максимални предимно между 20° и 25°.Над планините ще бъде слънчево със слаб предимно южен вятър. Максималната температура на височина 1200 метра ще е около 17°, на 2000 метра - около 11°.Над Черноморието ще преобладава слънчево време, преди обяд със значителна ниска облачност. Ще духа до умерен източен вятър. Максималните температури между 19° и 22°. Вълнението на морето ще бъде 3-4 бала. Температурата на морската вода е 19 - 21°. ", "date": "2018.10.07", "title": "И днес се радваме на слънчево време "}
{"url": "http://www.cross.bg/sergiii-vakh-antioh-1585609.html", "text": "/КРОСС/ Светите мъченици Сергий и Вакх живели през третия век. Били жители на Рим. Имали високо образование. В зрялата си възраст се отличили като първи сановници при двора на император Максимиан, който ги обичал за тяхната мъдрост в съвещанията по големите държавни въпроси и за тяхната храброст в боевете. Този, който е желаел да измоли нещо от императора, се обръщал първо за ходатайството на Сергий и Вакх, известни като хора най-близки на владетеля и почитани от всички. Самите Сергий и Вакх малко ценели своето високо положение пред императорския двор. Те, като християни, мислели само за едно - как да угодят на Бога. Предприето било жестоко гонение срещу Църквата. Максимиан се опитал да приложи всички средства, които според него са могли да унищожат в душите на християните вярата в истинския Бог. Той се учудил, като узнал, че и неговите любими сановници са християни. Отначало не искал да повярва. Мислел, че завистници с клевети искат да погубят царските любимци. Скоро обаче се убедил, че му е казана истината. Провеждало се шумно езическо празненство. Императорът се отправил към капището да принесе жертва. Подир него вървели велможите и военачалниците. Максимиан забелязал, че Сергий и Вакх не са дошли. Заповядал да ги повикат в капището. Ако не искат да дойдат, насила да ги доведат. Сергий и Вакх застанали вън от капището и молили Бога да просвети невярващите и да им яви славата Си. Войниците ги хванали и ги завели при императора. Максимиан им заповядал да вземат участие в обреда в чест на боговете. - Не можем да изпълним волята ти, господарю - казали смело те. - Не можем да се покланяме на бездушни идоли, защото почитаме Бога Небесни, Който е сътворил небето и земята. След това почнали да увещават императора да се обърне към истинския Бог. Пламнал от гняв, Максимиан не желаел повече да слуша. Заповядал да им снемат знаците на тяхното високо звание, воинските пояси и пръстени. Императорски служители ги облекли в женски дрехи и почнали да ги развеждат из града за смях на всички. Максимиан се надявал, че сановниците, свикнали към почит, не ще могат да понасят такъв позор и ще се отрекат от вярата си. Но се измамил. Сергий и Вакх счели не за позор, а за слава и чест да търпят хули заради Христовото име. Останали твърди във вярата си. Максимиан ги повикал и започнал ласкаво да ги увещава: - Верни и любезни мои приятели, как се решихте да оскърбите великите богове? Как се решихте да огорчите мене и да си навлечете такова нечестие? Вие знаете как ви обичам. Но мога ли спокойно да гледам как вие подлагате на поругание нашите велики богове? Не ми се иска да ви предам на смърт. Затова ви моля - откажете се от Тоя дърводелски Син, Когото евреите разпънали на кръст като злодей. Не се прелъстявайте от християнските басни, но се обърнете към нашите велики богове. Тъй ще получите от мене милости повече, отколкото досега. Напразни се оказали увещанията и обещанията на императора. Въодушевени от любов и вяра, умъдрени от Пресветия Дух, Сергий и Вакх с голяма сила доказали на императора суетността на идолопоклонството. Изповядали Спасителя като Единороден Син Божи. Разгневен до полуда, императорът заповядал да изпратят мъжествените изповедници при един от източните управители на име Антиох, известен със своята жестокост и омраза към християните. В писмото си Максимиан заповядал на Антиох да употреби всички мерки и средства, за да склони Сергий и Вакх да се отрекат от вярата си. В случай че не успее, да ги накаже със смърт. При пътуването си двамата изповедници непрестанно се молели на Господа да ги подкрепи. И Господ ги подкрепил и укрепил. Обрадвал ги с чудесно явление. Войниците и изповедниците спрели на едно място да пренощуват. Стаята на Сергий и Вакх внезапно била озарена от необикновена светлина. Явил се ангел, който им казал: - Дерзайте, служители Христови, и се борете като добри воини Христови. Вие ще победите и ще получите от Христа Бога небесни венци. Той няма да отстъпи от вас при вашите страдания. Ще ви дава помощ и сила! Това видение изпълнило сърцата им с радост. Те продължили бодро пътя, като славели Бога с псалми и други духовни песни. Антиох се почудил, като видял доведени при него като подсъдими царските велможи, за които знаел, че имат голяма сила пред императора. Сам той получавал от тях милост.Като узнал за какво са доведени, Антиох почнал да ги моли да се отрекат от вярата си. Наред с това им представил ужаса от смъртно наказание. Опитал се да ги заплаши. Те му отговорили: - Напразни са твоите думи. Честта и безчестието на тоя свят, животът и смъртта - всичко това е нищо за ония, които очакват вечния живот. Христос е наш живот. Смъртта за Христа Господа е придобивка за нас. Антиох заповядал да затворят Сергий в тъмница. За Вакх разпоредил да бъде безпощадно бит. При ужасния побой Вакх предал душата си на Бога. Управителят заповядал да хвърлят тялото му на хищни зверове. Християните обаче тайно го погребали в пещера, в която сами се скривали при гонения.В тъмницата Сергий скърбял за раздялата си със своя приятел Вакх. През нощта след мъченическата смърт Вакх му се явил в светла дреха, със сияещо от небесна радост лице. Възвестил му, че вече е минал към вечния блажен живот. Той го укрепил за предстоящия подвиг. Сергий почнал радостно да очаква смъртта. На другия ден той пак твърдо изповядал вярата си пред Антиох. Предстояло на управителя да замине за друг град в областта си. Във връзка с това Антиох измислил чудовищно наказание за този, от когото в миналото очаквал милост. Като тръгнал на път, той взел със себе си и Сергий, обут в железни обуща с остри гвоздеи, които при всяка крачка се забивали в нозете му. Антиох пътувал на кон, а Сергий трябвало да върви подир него с тия ужасни обуща. Зает с мисли за небесното, при пътуването Сергий не чувствал болките. Той пеел псалм 39: \"Твърдо се уповавах на Господа, и Той се наклони към мене и чу моите вопли. Извлече ме от страшен ров, от тинесто блато, постави на камък нозете ми и утвърди стъпките ми\". След като пристигнали на определеното място, Антиох наредил да заключат Сергий в тъмница. Там през нощта ангел Господен изцерил раните на мъченика.На другия ден Сергий се явил на разпит здрав. Това чудо не смекчило сърцето на Антиох. Той не поставил разума си в действие да разбере силата Божия. Сергий бил подложен на нови жестоки мъчения. Най-после бил осъден на смърт. Пред палача мъченикът изпросил време за кратка молитва. Чул глас от Небето, който го викал при Господа. И той радостно навел глава под меча на палача. Светите мъченици Сергий и Вакх пострадали за тържеството на Божията църква в 295 година.© Жития на светиите.  ", "date": "2018.10.07", "title": "Св. мчци Сергий и Вакх"}
{"url": "http://www.cross.bg/voiina-vtorata-osmanskata-1585610.html", "text": "/КРОСС/     3761 пр.н.е. - Ден, в който е създаден света, съгласно юдаизма. 1571 г. - Състои се битката при Лепанто, Гърция, в която флотата на Османската империя е напълно унищожена от обединените морски сили на Испания и Венеция. Папа Пий V провъзгласява 7 октомври за празник на Дева Мария на Св. Броеница, като благодарност за нейната закрила над християнските войски. 1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания. 1777 г. - Американска война за независимост: Американците побеждават британците в битката при Саратога. 1826 г. - В Масачузетс е открита първата американска железопътна линия. 1826 г. - Подписана е Акерманската конвенция между Руската и Османската империи. 1849 г. - Едгар Алън По умира в 5:00, четири дни след като е намерен в безпомощно състояние на улица в Балтимор. 1879 г. - Провеждат се избори за Областно събрание на Източна Румелия. 1896 г. - В Париж е положен първият камък на моста Александър III от руския император Николай II. 1908 г. - Остров Крит въстава срещу Османската империя и се присъединява към Гърция. 1908 г. - Австрия анексира Босна и Херцеговина. 1919 г. - Основана е холандската национална авиокомпания KLM, най-старата въздушна компания в света. 1920 г. - В Оксфордския университет са приети като студенти за първи път жени. 1934 г. - Осъществен е първият полет на съветския фронтови бомбардировач СБ (АНТ-40). 1940 г. - Втората световна война: Нацистка Германия нахлува в Румъния. 1943 г. - Втората световна война: Япония екзекутира 100 американски затворници на остров Уейк. 1944 г. - Втората световна война: Бунт в Аушвиц, евреите подпалват крематориумите. 1949 г. - Провъзгласена е Германската демократична република (Източна Германия) със столица Източен Берлин. 1959 г. - Космическа програма на СССР: За пръв път е фотографирана обратната страна на Луната от съветския космически апарат Луна 3. 1963 г. - Териториите на Хаити и Доминиканската република са ударени от урагана Флора, загиват 7190 души. 2001 г. - Започва Войната в Афганистан с атаката на САЩ по въздух и суша срещу талибаните в Афганистан. 2004 г. - Кралят на Камбоджа Нородом Сианук абдикира от престола.", "date": "2018.10.07", "title": "7 октомври в историята"}
{"url": "http://www.cross.bg/rodeni-na-oktomvri-1585612.html", "text": "/КРОСС/ Стефан (Теди) Москов, режисьорПроф. Александър Янчулев, архитект, бившкмет на СофияАнастасия Ингилизова, актрисаАсен Ягодин, банкер, член на УС, изпълнителен директор на Пощенска банкаБорислав Боянов, адвокат, управляващ партньор в \"Боянов и Ко\", почетен консул на Малта в БългарияВалентин Василев, политик, бивш депутатГеорги Ушев, председател на Специализирания наказателен съдДеян Славчев - Део, тв водещИван Радоев-син, актьорКристина Янева, актрисаХристо Димитров, създател и продуцент на Ансамбъл \"Българе\" ", "date": "2018.10.07", "title": "Родени на 7 октомври"}
{"url": "http://www.cross.bg/kayza-godina-lara-1585615.html", "text": "/КРОСС/Пловдив се включва в най-голямото национално кръщене на бебета на 7 октомври от 11 часа в митрополитския храм „Света Марина\". Близо 40 родители са записали новородените си дечица, заченати през 2017 г. за второто издание на събитието, организирано от Движение за национална кауза ДНК под патронажа на Негово Светейшество патриарх Неофит.Това, което отличава националната кампания за насърчаването на раждаемостта „Направи го за България\" от много други, е подкрепата на популярни българи, за които борбата с демографската криза е лична кауза и житейска мисия. Тази година преустановяваме опцията за избор на кръстник от известните личности, но всяко едно от лицата на кампанията продължава да бъде посланик на нашата кауза, обявиха инициаторите Иван Христов и Андрей Арнаудов.Миналата година те предизвикаха огромен интерес сред пловдивчани и мнозина избраха въвеждането в християнската вяра на техните деца да се случи в рамките на кампанията.  Под тепетата кръстник на малчуганите през 2017-а станаха кметът на Пловдив Иван Тотев, Мис България 2006 Славена Вътова и журналистката Лара Златарева.Тази година кака Лара отново ще бъде част от събитието под тепетата и ще влезе в ролята на звездна орисница. ", "date": "2018.10.07", "title": "Митрополитският храм \"Света Марина\" ще въведе в християнската вяра 40 новородени "}
