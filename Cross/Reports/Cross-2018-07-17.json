{"url": "http://www.cross.bg/fynktziya-skype-zapisvat-1579374.html", "text": "/КРОСС/ Разработчиците на Skype тестват нова функция, която ще позволи на потребителите на популярното приложение да записват разговорите със своите събеседници.Microsoft ще внедрява новата функция поетапно, като още в края на този месец някои потребители ще могат да се възползват от нея. Това ще стане в рамките на мащабна актуализация на приложението, която включва и защитен чат, съобщи technews.bg.Потребителите на обновения Skype ще могат да записват аудио- и видеоразговори. И в момента е налична такава възможност, но с помощта на външни приложения, които често са платени.Новата функция ще бъде крос-платформена, пояснява The Verge. Тя ще работи като облачна услуга, която може да записва видео и да споделя екрани по време на разговорите.", "date": "2018.07.17", "title": "Skype добавя функция за запис на разговори"}
{"url": "http://www.cross.bg/pari-telefonni-politziyata-1579369.html", "text": "/КРОСС/ 92-годишна жена стана поредната жертва на телефонни измамници.Възрастната жена от Дряново им дала 25 000 лева, вярвайки, че така помага на полицията, информира \"Дарик\".Бабата е била въвлечена във фалшивия сценарий, че съдейства на органите на реда за залавяне на телефонни измамници.Така тя хвърлила от терасата на дома си плик с 25 000 лв.По случая е образувано досъдебно производство.От полицията отново напомнят на възрастните хора да не се доверяват и да не дават пари на непознати.\"Полицията не иска пари от гражданите! Институциите не събират пари на ръка! Искането на пари по телефона е категоричен знак за измама\", категорични са от МВР.", "date": "2018.07.17", "title": "С 25 бона през балкона: 92-годишна \"помогна\" на МВР"}
{"url": "http://www.cross.bg/zapadnite-balkani-surbiya-1579371.html", "text": "/КРОСС/ На Сърбия може да й отнеме половин век, за да настигне ЕС. Това се посочва в доклад на Комисията за външни отношения към парламента на Великобритания.В доклада се подчертава, че Сърбия може да се изравни със стандарта на живот в ЕС след 50-60 г.Извадки от проучването са публикувани от сръбския \"Блиц\". Те са били представени преди наскоро проведената среща на Западните Балкани в Лондон. Ежедневникът подчертава, че съществената част от доклада е, че \"перспективите пред шестте страни от Западните Балкани, що се отнася до членство в ЕС, са доста мрачни\".Сред многото пречки се споменават \"хроничният икономически застой, двустранните спорове и етническите конфликти\", които са засилени от местните елити, заинтересовани от поддържане на статуквото.Според прогнози на Световната банка при настоящото темпо на държавите от Западните Балкани ще са необходими между 40 и 200 години да настигнат Запада.", "date": "2018.07.17", "title": "50-60 г. са необходими на Сърбия да настигне ЕС"}
{"url": "http://www.cross.bg/koraba-donski-dmitriii-1579363.html", "text": "/КРОСС/ Южнокорейски екип намери броненосния крайцер на руския императорски флот ''Дмитрий Донски'', който участва в Руско-японската война през 1904—1905 години.Йонхап съобщава,че крайцерът е билоткрит около бреговете на южнокорейския остров Улиндо в Японско море.Компанията  Shinil Group търсела крайцера в продължение на няколко години. споделиха представители на компанията.Съобщава се, че корпусът на кораба е в лошо състояние заради многобройните пробойни от снаряди по време на боя с японските крайцери.Независимо от това, полубата е запазена добре.Представителите на  Shinil Group заявиха, че се планира изваждането на кораба.Крайцерът ''Дмитрий Донскич'' участва в Цусимското сражение и е потопен от екипажа на 29 май 1905 година, след като по пътя му към Владивосток го нападнала японска ескадра. ", "date": "2018.07.17", "title": "Намериха Крайцерът ''Дмитрий Донски''"}
{"url": "http://www.cross.bg/nekov-obshtina-zhivotni-1579379.html", "text": "/КРОСС/ Съобразно Директива 92/119 чл.5 умъртвяването е мярка, която се прилага само при доказани случаи на чума в стадо, а не в цяло населено място. А то трябва да е под карантина и наблюдение, тоест да не бъдат избивани животни. Колко такива стада има във всички селища никой не обявява“. Това коментира евродепутат Момчил Неков в село Шарково.                    „В тази връзка изисках директно от френската лаборатория резултатите, за да видим точно в кои стада има установени случаи на чума. На 12 юли отправих запитване към Европейската комисия /ЕК/ с приоритет ше има ли санкции за България, ако вместо евтаназия, животните бъдат поставени под карантина. Настоявам за отговори в най-кратки срокове от всички европейски институции“, допълва Неков.Днес следобед евродепутатът посети села от община Болярово и община Средец и разговаря със стопаните.                    При посещението му в региона, стопани са споделили с Неков, че в селата Факия и  Момина църква се взимат проби от животните и на хората пак нищо не са казва. „От 124 животни са взети 48 проби. Хората се притеснени.                   Идват някакви хора, взимат проби, не казват кога ще имат резултати и какво се прави. БАБХ признават за грешка, че не информират хората, а това продължава. Време е хората да знаят какво ще стане с тях и техния поминък“, коментира Момчил Неков.", "date": "2018.07.17", "title": "Момчил Неков изиска отговори от европейските институции и анализи от френската лаборатория във връзка с чумата по дребните преживни животни у нас   "}
{"url": "http://www.cross.bg/ryen-radev-bolyarovo-1579377.html", "text": "/КРОСС/ На  държавният глава ще посети село Руен, където ще открие паметник на Васил Левски. президентът ще разговаря с Исмаил Осман, кмет на Община Руен. Румен Радев ще вземе участие в церемонията по откриването на паметника на Апостола на свободата, където ще произнесе слово.По-късно през деня държавният глава ще посети .Около Румен Радев ще проведе среща с кмета Христо Христов и с ръководството на общината по повод предприетите действия за ликвидиране на огнищата от чума по дребните преживни животни в Странджа.", "date": "2018.07.17", "title": "Президентът Румен Радев ще открие паметник на Васил Левски в село Руен и ще посети град Болярово"}
{"url": "http://www.cross.bg/levski-nakazatelnoto-pole-1579380.html", "text": "/КРОСС/ Дори най-големият враг на Левски едва ли би написал такъв сценарий, по който \"сините\" отпаднаха днес от Лига Европа, във фаза първи квалификационен кръг, известна още във фенския фолклор като \"плажна\".Столичани постигнаха пирова победа с 3:2 на стадион \"Георги Аспарухов\", и така след поражението с 0:1 в първата среща, евроидиотизмът на Левски придоби невиждани измерения. Така де, и в най-големите си издънки, вековният клуб не е отпадал на футбол от отбор от Лихтенщайн, който на всичкото отгоре не е напълно професионален.Левски обаче си е Левски, а за пореден път се затвърди мнението, че когато стане дума за този клуб невъзможни неща няма. Каза го и Делио Роси на пресконференцията вчера - отборът може да победи всеки, както и да загуби от всеки...Най-накрая, след близо година ходене по мъките, публиката на \"Герена\" пък се осмели да извика \"Оставка\" по повод играта на отбора и италианския специалист, който получи достатъчен кредит на доверие, въпреки всички издънки. Е, тази днес едва ли ще бъде простена...Какво ли не беляза срещата, която спокойно може да бъде характеризирана като трилър! Зрителите видяха всичко - обрати, екшън, нелепи голове, червен картон, пропусната дузпа, късна драма и доста нерви по трибуните. По стара традиция Левски допусна двете попадения във вратата си след два точни удара към нея. И в двата случая Божидар Митрев, а след това и дебютиралият Мартин Полачек се намесиха нескопосано, особено словакът, който се появи на почивката и следваше да е по-убедителен в изявите си...Само че в 25-ата минута Вадуц поведе!Досу се разходи от тъчлинията през няколко човека почти до дъгата пред наказателното поле, пусна към Кулибали, който със силен, но не толкова мощен удар свари Митрев неподготвен - 1:0 за скромния тим от Лихтенщайн!Чак след попадението Левски се сети да играе малко по-раздвижено и бързо, с повече импровизация, която идваше от Габриел Обертан. Именно след асистенция на французина Левски успя сравнително бързо да възстанови паритета!Серджиу Буш получи топката в наказателното поле и с диагонален удар по хлъзгавия терен я прати в мрежата на Хирцел за 1:1!Вратарят преди това се намеси в два случая при удари на Обертан и Кабрал. Така при 1:1 почивката дойде, а развръзката остана за вторите 45 минути!Те започнаха по мечтан начин за Левски, но и с малко очаквана смяна на... капитана Митрев, който отстъпи мястото си на гиганта Мартин Полачек. Аймен Белаид изглеждаше, че дава началото на обрата за Левски! Тунизийският защитник се възползва от недоразумение в отбраната на Вадуц и от близка дистанция вкара за 2:1!Уви, Мартин Полачек, който даде вероятно над 50 интервюта от момента, в който подписа с Левски, реши да върне съперника в изходна позиция! Нескопосана намеса на словака при центрирана топка позволи на Тадич да вкара за 2:2!Финалният четвърт час не преполагаше такава развързка! В 74-ата минута Серджиу Буш бе съборен в наказателното поле, съдията отсъди дузпа, която обаче румънският нападател не успя да реализира! Все пак Йерсон Кабрал успя да вдъхне надежда на левскарите, че могат да стигнат до крайния успех, след като холандецът с много красив удар извън дистанция порази целта за 3:2!\r\n До края на срещата левскарите обградиха наказателното поле пред Хирцел, но удари на Кабрал, Мариани и Гомес минаха близо до гредата. Втора дузпа за нарушение срещу Обертан пък не бе отсъдена.В добавеното време Станислав Костов си изкара директен червен картон, а в крайна сметка Левски отново разочарова своите привърженици. Те обаче, за разлика от предните месеци, този път не се стърпяха и мощно скандираха \"Оставка\" по адрес на Делио Роси. Е, време е за такава, освен ако Левски не иска да продължава с футболното харакири...", "date": "2018.07.17", "title": "Нов голям позор! Вадуц изхвърли Левски от Лига Европа"}
{"url": "http://www.cross.bg/shvartzeneger-trump-makaron-1579373.html", "text": "/КРОСС/ Холивудският актьор и бивш губернатор на щата Калифорния Арнолд Шварценегер заяви, че президентът на САЩ Доналд Тръмп е изглеждал като \"фенче\" и \"малък варен макарон\" на \"смущаващата\" пресконференция сред срещата му в Хелзинки с руския лидер Владимир Путин.Във видеопослание в Туитър Шварценегер заяви:\"Президент Тръмп, аз просто видях пресконференцията ви с президента Путин. Беше ми неудобно да гледам как стоите там като малък варен макарон, като малко фенче. Запитах се, кога ще го помолите за автограф или да си направите селфи заедно!\".Той подчерта, че участието на американския президент в срещата на върха е предателство спрямо САЩ и разузнавателните служби, които обвиниха Русия във вмешателство на президентските избори през 2016 година.\"Вие сте президент на САЩ, вие не трябва да постъпвате така! Какво не ви е наред?!\", добави актьорът, станал известен като Терминатор.Той обвини Тръмп, че е атакувал разузнаването на САЩ и министерството на правосъдието, отказвайки да осъди руската намеса на президентските избори през 2016 година.\"Какво се случи със силните думи и мощта на Роналд Рейгън, когато стоя там пред Берлинската стена и призоваваше Горбачов да я бутне?\", попита още Шварценегер.\n\t\t\t\t\t", "date": "2018.07.17", "title": " Шварценегер: Тръмп, изглеждахте като варен макарон пред Путин (видео)"}
{"url": "http://www.cross.bg/chast-sofiya-izgrazhdaneto-1579367.html", "text": "/КРОСС/ 12 години след като Sofia Land хлопна врати, столичани и децата им, а и гоститете на София, ще има къде да разпуснат след натоварения делник.Акварапк и закрит басейн с минерална вода от находището \"София - Баталова воденица\" се предвижда да има в разширението на парк \"Възраждане\", обяви днес кметът на София Йорданка Фандъкова, съобщва Днес.бг.На 26 юли СОС трябва да гласува предложение – до 9,9 млн. лв. за изграждането на разширението на парка. От тези средства 5,5 млн. ще са собствено финансиране, а за останалите ще се кандидатства с проект пред Фонда за развитие на градска среда към ОП \"Региони в растеж\".Фандъкова отбеляза, че разширението на парка ще е около 25 дка и там освен развлекателната част, в която са предвидени аквапарк и СПА зона с басейн на закрито ще има и паркова част с пет нови детски площадки, много дървета и храсти.Голяма част от атракциите в откритата част на развлекателната зона ще са предвидени за децата - детски и бебешки басейни, пързалки.Общата площ на парка след приключването на втория етап от изграждането му ще е 77 дка, посочи управителят на \"Софийски имоти\" Димитър Шивачев.Той напомни, че изграждането на новия парк е започнало през 2016 г.", "date": "2018.07.17", "title": "Sofia Land – отдавна е в историята. На ход е Sofia Aqua! Кога? Къде?"}
{"url": "http://www.cross.bg/nankov-miziya-raboti-1579376.html", "text": "/КРОСС/Утре, 18 юли, от 14 часа, министърът на регионалното развитие и благоустройството Николай Нанков ще направи инспекция на възстановителните работи след наводнението в Мизия.За оказаната навременна помощ при бедствието и отстраняване на щетите, нанесени от поройните дъждове, днес министър Нанков и председателят на Управителния съвет на Агенция „Пътна инфраструктура“ инж. Светослав Глосов получиха благодарствени писма от кмета на Мизия Виолин Крушовенски.", "date": "2018.07.17", "title": "Министър Нанков ще инспектира възстановителните работи в Мизия"}
{"url": "http://www.cross.bg/tesnolineiika-kostov-marshryta-1579359.html", "text": "/КРОСС/ За първи път у нас работи железопътен аудио тур, който описва маршрута на родопската теснолинейка, свързваща областите Пазарджик и Благоевград. Турът включва 23 точки. Всеки потребители на приложението може да се наслади на историите по маршрута, обясни за „Хоризонт“ Анатоли Костов, създател на аудиотура.Маршрутът започва от гара Септември и завършва в Добринище и минава през различни живописни селца и малки гари, както и през най-високата гара на Балканите – Аврамово, която се намира на 1267 м надморска височина. Приложението се нарича Easy Travel. Българският глас е на дългогодишния озвучител на влак „Родопи“ Светла Матеева. Турът е преведен и на руски и английски. Посетителите могат да слушат беседата като сканират QR кода от плакатите във влаковете.Родопската теснолинейка е наричана „алпийската на Балканите“, защото минава през различни надморски височини, поясни Костов. По думите му, у нас много места остават незабелязани от пътуващите с държавната ни железница, а платформата Easy Travel позволява този тип популяризиране на туристически обекти.\"Много ще е приятно да сложиш слушалките и заедно с тракането на влака да слушаш приятен глас, който ти разказва за дадена дестинация или точка\", каза още Анатоли Костов.", "date": "2018.07.17", "title": "Първият жп аудиотур у нас привлича туристи по маршрута на родопската теснолинейка"}
{"url": "http://www.cross.bg/postradali-kyrorta-nyama-1579364.html", "text": "/КРОСС/ Мини цунами удари два испански курорта, като наводни заведения и тераси на плажа. Няма пострадали. Според потребители в социалните мрежи, вълна с височина метър и половина заляла курортен град на остров Менорка в понеделник сутрин.Феноменът е засегнал и ваканционни селища в Майорка. Плажовете са наводнени рано сутринта преди идването на туристите.Няма данни за пострадали. ", "date": "2018.07.17", "title": "Мини цунами удари два испански курорта"}
{"url": "http://www.cross.bg/blok-chepelare-igra-1579365.html", "text": "/КРОСС/ Детска игра с огън евакуира обитателите от жилищен блок в Чепеларе, съобщиха от МВР – Смолян.Вчера около 15:55 ч. на тел. 112 e получен сигнал за пожар в бойлер, оставен в стълбищна клетка на четвърти етаж на жилищен блок в Чепеларе.Установено е, че при детска игра с огън е запален кашонът, в който бил бойлерът.В резултат на това кашонът е напълно изгорял, а стените около него са опушени.Публикувано във факти.бг: При гасенето на пожара са евакуирани живущите в жилищния блок. Произшествието е ликвидирано от екип на РСБЗН-Чепеларе.", "date": "2018.07.17", "title": "Детска игра с огън евакуира блок в Чепеларе"}
{"url": "http://www.cross.bg/lager-priyuta-otetz-1579375.html", "text": "/КРОСС/ Здравни и образователни инспектори влязоха на проверка в детски лагер на отец Иван. Дойде и полиция.Част от настанените в приюта му в Якимово са на палатки край монтански язовир, институциите обаче не са давали разрешение за инициативата.Причина за импровизирания лагер обаче е иНа лагер край брега на язовир „Огоста“ от около две седмици са трийсетина деца от приюта. Най-голямото е на 16. Освен отец Иван с децата има и други възрастни.Отецът призна, че по време на лагеруването опитва да събере и пари за сметките за ток.Без електричество е част от приюта в Нови хан, дължимата сума само за този разход е почти 12 хил. лв.", "date": "2018.07.17", "title": "Проверяват детски лагер на отец Иван край „Огоста”"}
{"url": "http://www.cross.bg/ivan-mestoproizshestvieto-ykrival-1579372.html", "text": "/КРОСС/ Окръжната прокуратура във Варна задържа водач, причинил смъртта на дете в пътно-транспортно произшествие, след което избягал от местопроизшествието и се укривал в продължение на 10 дни, съобщиха от държавното обвинение.На 5 юли около 0.45 часа на ул. \"Георги Петлешев\" в град Игнатиево шофьор с лек автомобил \"Рено\" блъска непълнолетно момче, движещо се по пътното платно. След удара, водачът не спира на местопроизшествието и бяга. Момчето е транспортирано във варненската МБЛА \"Света Анна с множество фрактури на крайници и луксация на двете рамена, с опасност за живота. 11 дни след инцидента, въпреки усилията на лекарите, момчето е починало в болницата.По случая е образувано досъдебно производство, а вчера шофьорът се е предал сам в полицията, след като се е укривал близо 10 дни. Това е 42-годишният Иван Д. Повдигнато му е обвиненине за причиняване на смърт по непредпазливост. Мъжът ще остане в ареста за 72 часа, след което прокуратурата ще внесе искане във Варненския окръжен съд за определяне мярка за неотклонение „Задържане под стража“ спрямо Иван Д.Действията по разследването продължават. ", "date": "2018.07.17", "title": " Задържаха шофьор, убил дете, след което се крил 10 дни"}
{"url": "http://www.cross.bg/vigenin-sharkovo-sela-1579378.html", "text": "/КРОСС/  „Действията на БАБХ и Министерство на земеделието в Шарково и другите села не са адекватни на заплахата. Имаме големи съмнения- необходими ли са такива драстични действия спрямо животните. Това стана ясно и от доклад на експерти от министерството”. Това каза секретарят на ПГ на „БСП за България” Кристиан Вигенин пред БТВ. Той добави, че левицата смята, че докато не се покаже необходимост от евтаназиране на всички животни, е прибързано това да се прави.  Вигенин бе категоричен: \"До този момент всички действия на МЗГХ и БАБХ са  незаконни, защото заповедта е издадена в противоречие със  . Станах свидетел- има драстична разлика в това, което трябва да се направи на теория и това, което се прави в Шарково и другите села. Не са изпълнени, например- предписанията по отношение на дезинфекцията”, обясни Вигенин. Народният представител заяви, че  политическата отговорност в случая трябва да се носи от министъра на земеделието. „БАБХ и съответните звена не са си свършили работата и не я вършат и в момента. До днес нямаше необходимия контрол- кой влиза и излиза от населените места,  не беше подсигурен периметърът, животните не се загробват по правилния начин”, изтъкна той. Кристиан Вигенин каза още, че между вземането на първите проби от с. Шарково и съседните села до излизането на резултатите на 9-ти юни минават около 20 дни. „Има съмнение, че това е силно заразна болест. В тези 20 дни обаче, не се предприемат никакви мерки за ограничаването на движението на животните. Не се отцепва периметърът, няма санитарна зона. 20 дни има съмнение за чума в тези села и през това време няма никакви мерки”, каза още народният представител.  Той добави, че никой не  е предупредил хората да държат животните затворени, за да не се разпространява потенциална зараза. „Всеки следващ ден води отговорността към министър-председателя заради поредицата от неадекватни действия”, категоричен бе Вигенин.„Аз съм в Шарково, защото тук е моят избирателен район. Познавам хората и съм длъжен да отстоявам техните интереси и интересите на страната. Когато виждаме, че определени структури не си вършат работата, няма как да си затворим очите и да кажем- да правят каквото могат”, каза още Кристиан Вигенин. Той добави, че Корнелия Нинова е била човекът, който е успокоил напрежението в Шарково, защото полиция и хората, които пазеха стадото, са били на път да се сбият. „През тези няколко дни, нито една коза не се е разболяла. Това продължава да поражда въпроси”, каза още Вигенин.  ", "date": "2018.07.17", "title": "Вигенин: Действията на БАБХ и Министерство на земеделието  в Шарково  са незаконни"}
{"url": "http://www.cross.bg/bulgarskata-znamena-armiya-1579361.html", "text": "/КРОСС/ Министърът на отбраната Красимир Каракачанов ще открие изложбата „Спасените бойни знамена на Българската армия“ в Националния военноисторически музей (НВИМ) на 18 юли (сряда), от 17.00 часа. Тя е посветена на 140 години от създаването на Българската армия и 100 години от края на Първата световна война.В изложбата за първи път са представени оригиналите на всички спасени бойни знамена на българските полкове, участвали в Първата световна война, които се съхраняват в НВИМ. Българските офицери и войници останали в заложничество, с риск за живота си укриват и пренасят в България знамената, за да не ги предадат във вражески ръце. Този акт на себеотрицание остава като един от емблематичните примери за опазване честта и славата на Българската армия. Изложбата припомня, че 140-годишната ни армия няма пленено знаме и въпреки тежките битки, които е водила, винаги е успявала да запази честта на Родината. Тя може да бъде разгледана до 19 август.", "date": "2018.07.17", "title": "Министърът на отбраната Красимир Каракачанов ще открие изложбата „Спасените бойни знамена на Българската армия“"}
{"url": "http://www.cross.bg/rysiya-makedoniya-suyuz-1579352.html", "text": "/КРОСС/ Русия трябва да си даде сметка, че няма друга алтернатива за Република Македония, освен пълноправно членство в Европейския съюз и НАТО, заяви днес македонският премиер Зоран Заев на обща пресконференция с еврокомисаря Йоханес Хан.Едновременно с това македонското правителство иска да развива сътрудничество с Русия. Заявлението на македонския премиер е в отговор на журналистически въпрос във връзка с вчерашната реакция на руското посолство на негово изказване за финансиране на протестите в Македония от страна на някои бизнесмени в Русия.Вратите на Европейския съюз са широко отворени за Македония и от вас зависи дали ще използвате това или не. Вие трябва да вземете решение за бъдещето на своята страна, заяви днес Йоханес Хан, който в Скопие официално даде старт на началото на процеса на скрининг и подготовка за стартиране на преговорите за членство в ЕС през юни 2019 г., съобщи МИА. ", "date": "2018.07.17", "title": "Македонското правителство иска да развива сътрудничество с Русия"}
{"url": "http://www.cross.bg/vladimir-pelov-arest-1579353.html", "text": "/КРОСС/ Софийският апелативен съд потвърди мярката за неотклонение „Домашен арест” за сина на избягалия затворник Владимир Пелов, съобщава репортер на bTV Новините.Младият Владимир Стефанов и други четирима бяха задържани за подготовката на убийства и палежи.Прокуратурата днес представи нови свидетелски показания, но те не бяха достатъчни за магистратите, за да наложат постоянен арест.За друг от задържаните - Борис Ерменков, още няма решение дали се запазва паричната му гаранция.", "date": "2018.07.17", "title": "Синът на Владимир Пелов – окончателно под домашен арест"}
{"url": "http://www.cross.bg/petkov-samolet-izletyal-1579354.html", "text": "/КРОСС/ На 13 юли 2018 г. самолет е излетял от летище „София“ без проверка от граничните власти – ще бъда щастлив, ако ме опровергаят. Това обяви председателят на АБВ Румен Петков на пресконференция.„В петък 13, между 17 ч. и 19 ч. самолет с определен брой пътници на борда е излетял от летище „София“, без каквато и да е проверка от граничните власти – нито на пътниците, нито на техния багаж. Ако, това е вярно, първо би било абсолютно непочтено, ръководството на МВР да се опита да прехвърли отговорността върху летищните власти“, каза Петков, цитиран от \"Фокус\".Той уточни, че става въпрос за частен самолет.Главният секретар на МВР Младен Маринов потвърди, че такъв случай има. Става дума за машина с петима пътници, излетяла от Габрово и минала през столицата на път за Гърция. Той и началникът на \"Гранична полиция\" Светлан Кичиков хвърлиха вината за случая върху компанията оператор на летището.Според Маринов причината да няма проверка е, че наземният контрол не е уведомил \"Гранична полиция\". На гръцка територия машината е била проверена и не е било намерено нищо съмнително.По информация на bTV машината се е върнала у нас в неделя.Според Румен Петков ако не се стигне до оставки на най-високо ниво след този инцидент, то ще говорим за „неспособността на министър-председателя да създаде условия българските граници да бъдат ефективно управлявани на летището”.„Всичките ни приказки, че сме готови за Шенген, този министър ги разрушава с всички сили, които има под ръка“, каза Петков, визирайки министъра на вътрешните работи Валентин Радев.По-рано през годината вече избухна подобен скандал, след като стана ясно, че много от пътниците на кацнал в София самолет въобще не са били проверени заради липсата на цяла смяна гранични полицаи. Това доведе до уволнения и оставки, като обаче от МВР бяха категорични, че действията на униформените не са били преднамерени.На днешната пресконференция Петков поиска КСНС за чумата по животните и призова ЕК да се заеме по-активно с борбата със заболяването у нас.", "date": "2018.07.17", "title": "Самолет е излетял непроверен от Летище София "}
{"url": "http://www.cross.bg/trump-syuzhetna-osnovna-1579355.html", "text": "/КРОСС/ Разследванията за намесата на Русия в изборите в САЩ и дали кампанията на Тръмп е била съгласувана с Кремъл продължават да са източник на ежедневни новини и драма, достойни за филм, съобщава bTV.Ако погледнем цялата картина, сюжетът е по-завладяващ от хитов сериал. Мълър, разследващ намесата на Русия в изборите през 2016 г.Кореспондентите на Би Би Си във Вашингтон и Лондон Раджини Вайдианатън и Роланд Хюз изпревариха холивудските сценаристи, като описаха в подробности как би изглеждал скандалът на малкия екран. Това е сезонът, в който телевизионната звезда  заема централно място в собствената си политическа драма, като стартира президентска кампания. Краят на този сезон оставя публиката в напрегнато очакване – може ли Тръмп все пак да спечели?Докато Тръмп е зает да прекосява страната в печелене на гласове, американските разузнавателни служби казват, че Русия е проникнала в имейлите на опонентите му от Демократическата партия.Въпросът е защо? Дали Кремъл се опитва да промени изхода от изборите и какво знае Тръмп и неговата кампания?Ръководителят на предзиборната кампания на Тръмп е принуден да напусне поста, заради връзките си с руски олигарси и Украйна.Пол Манафорт прекара повече от десетилетие като политически консултант в Украйна. Оттегля се от кампанията през август 2016 г., след като е обвинен, че има връзки с проруски групи там.В  ФБР обискира дома му и в крайна сметка той е обвинен. Манафорт е изправен пред две федерални наказателни дела – първото, по обвинения в пране на пари и незаконно лобиране, трябва да започне през септември. Другото, което е за данъчни измами, стартира този месец. Той отрича всички обвинения.-Това е най-големият син на президента, който се среща с руснаците. Въпросът е защо?Доналд Тръмп-младши, зетят на президента Джаред Къшнър и шефът на предизборната му кампания Пол Манафорт се срещат с руската адвокатка Наталия Веселницкая в \"Тръмп тауър\" в Ню Йорк през юни 2016 г. ", "date": "2018.07.17", "title": "Русия и Тръмп: сериал в четири сезона"}
{"url": "http://www.cross.bg/migranti-italiya-ispaniya-1579356.html", "text": "/КРОСС/ Испания измести Италия като държава, през която влизат най-много мигранти, прекосили Средиземно море, съобщи Международната организация по миграция (МОМ).От началото на годината до 15 юли на испанските брегове са пристигнали 18 016 мигранти, при 16 566 в Италия и 14 678 в Гърция, посочи на брифинг агенцията на ООН.В Испания потокът от мигранти, идващи по море, се е утроил в сравнение със същия период на миналата година; в Италия броят на мигрантите, дошли с лодки, е спаднал с над 80 процента, а в Гърция броят на пристигналите се е увеличил спад 50 на сто.МОМ каза, че броят мигранти в Испания е скочил през последния месец и половина и сега пристигат средно по 220 души дневно, сравнено с 54 на ден през първите пет месеца на 2018 г.В Италия спадът на новопристигащите съвпадна с встъпването в длъжност през юни на популисткото правителство, което започна борба срещу новите мигранти.Италианският вътрешен министър Матео Салвини забрани на кораби на благотворителни организации да отвеждат спасени мигранти в италиански пристанища и предложи всички, спасени в морето, да бъдат връщани в Либия.", "date": "2018.07.17", "title": "Испания вече е страната, приемаща най-много мигранти от Средиземно море"}
{"url": "http://www.cross.bg/andreevo-kapitan-granichniya-1579358.html", "text": "/КРОСС/ Над 5 километра е образуваната колона от чакащи да преминат през граничния пункт \"Капитан Андреево\" автомобили.Интензивният трафик е от гастарбайтери, които пътуват към Турция. През последното денонощие са преминали близо 10 000 автомобила с около 40 000 пътници. Очаква се трафикът да остане интензивен до края на месеца.", "date": "2018.07.17", "title": "Над 5 километра колона от чакащи автомобили пред граничния пункт \"Капитан Андреево\""}
{"url": "http://www.cross.bg/rysiya-suobshtava-trump-1579357.html", "text": "/КРОСС/ Министърът на външните работи на Германия Хайко Маас призова за по-нататъшно дипломатическо сближаване между Русия и САЩ след срещата между лидерите Владимир Путин и Доналд Тръмп, съобщава RT.Маас е подчертал значимостта на диалога между САЩ и Русия, съобщава Deutsche Welle.Според него, международната политика се нуждае от ''надеждност, стабилност и усърдна работа''.На 16 юли Путин и Тръмп проведоха двустранни преговори в Хелзинки.Преговорите на четири очи продължиха над два часа, след което срещата продължи в разширен формат - с участието на главите на МВнР Сергей Лавров и държавния секретар на САЩ Майк Помпео. ", "date": "2018.07.17", "title": "Германия призова за по-нататъшно сближаване межуд Русия и САЩ"}
{"url": "http://www.cross.bg/yvrezhdaniya-ivanova-detza-1579362.html", "text": "/КРОСС/ „Ние не можем да участваме в изтребването на хората с увреждания. Като майки, като родители, в този цирк не можем да участваме. Не сме съучастници в убийството на децата си“. Това каза в предаването „12+4\" Вера Иванова, представител на протестиращите майки. Тя коментира забуксувалата законодателна работа и обявения за 30 юли ефективен „брутален протест\" на майките на деца с увреждания. Родителите не одобряват поправките в Закона за личната помощ и с декларация официално излязоха от работната група, като нарекоха поправките „псевдоремонт\".", "date": "2018.07.17", "title": "Вера Иванова: Като родители на деца с увреждания не можем да участваме в този цирк"}
{"url": "http://www.cross.bg/miliona-sofiya-toplofikatziya-1579366.html", "text": "/КРОСС/ Общинските съветници от БСП ще поискат изслушване на ръководството на „Топлофикация София“ в комисиите на Столичния общински съвет по икономика и собственост, финанси и бюджет и иженерна инфраструктура и енергийно планиране. Поводът за искането е информацията, че “Булгаргаз“ ще даде „Топлофикация София\" на частен съдебен изпълнител, ако не плати просрочените си задължения за природен газ, които вече са почти 100 милиона лева. Само за периода от септември миналата година до юли тази година са натрупани близо 52 милиона лева. Според изпълнителния директор Николай Павлов „Булгаргаз“ „„", "date": "2018.07.17", "title": "БСП иска изслушване на ръководството на „Топлофикация София“   "}
{"url": "http://www.cross.bg/brekzit-mitnicheskiya-tereza-1579347.html", "text": "/КРОСС/Държавният министър в британското министерство на отбраната Гуто Беб подаде оставка, за да гласува като депутат от Консервативната партия против поправка в митническия закон за Брекзит, внесена от застъпниците на твърд Брекзит, предаде Reuters.Беб отговаряше в министерството на отбраната за снабдяването на въоръжените сили.Депутатите в Камарата на общините приеха с 305 гласа поправката, а 302 гласуваха против.Поправката в митническия закон, наречен Закон за презграничната търговия, предвижда Великобритания да прекрати събирането на митнически такси за ЕС след Брекзит, ако дотогава не бъде постигнато споразумение с Брюксел за реципрочни мерки в тази сфера.Съгласявайки се с поправката, правителството на министър-председателя Тереза Мей успя да избегне унизително поражение при гласуването в парламента. Но незначителното мнозинство, с което текстът беше приет, показва колко е крехка подкрепата за Мей и за опитите й да се справи с трудностите по пътя към Брекзит.", "date": "2018.07.17", "title": "Тереза Мей оцеля, но изгуби още един министър"}
{"url": "http://www.cross.bg/zhivota-bulgari-samoybiiistvata-1579346.html", "text": "/КРОСС/ Средно по двама българи на ден отнемат живота си, като през 2015 г. броят на самоубийците у нас е бил 682 души, от които 523 мъже и 159 жени, показват данни от анализ на Евростат за самоубийствата на Стария континент за въпросната година.Това означава, че 9 българи на 100 000 души сами са отнели живота си през 2015 г., при среден показател за ЕС - 11 на 100 000.Броят на българите, посегнали на живота си, намалява през годините, като за сравнение през 2014 г. самоубийствата у нас са били 714, а техният пик е бил през 2011 и 2012 г., когато са се самоубили съответно 800 и 811 българи, показват данни на Националния център за обществено здраве и анализи /НЦОЗА/,съобщава Днес БГ.В НЦОЗА от миналата година работят по проект \"Подобрени услуги за психично здраве\", чиято основна цел е да намали с около 10 на сто броят на самоубийствата у нас.Проектът е подкрепен от Норвежкия финансов механизъм и финансовия механизъм на Европейското икономическо пространство като основно се работи по повишаване на знанието в обществото за тревожността и депресията, които са в основата на извършените опити за самоубийство.Годишно около 3000 българи посягат на живота си като съотношението на неуспешните опити към успешните е приблизително 4:1.Близо половината от опитите за самоубийство, както и реализираните опити /около 45 процента/, са заради конфликти в семейството, показват данни на експерти от НЦОЗА.Втора водеща причина за това българите да посягат на живота си, са тежките психични разстройства - около 12 на сто от самоубийствата. Следват: неуспешна любов - 8 на сто от случаите; тежко физическо страдание - 7 на сто; тежки финансови затруднения - 5 на сто. Заради загуба на работата си са посегнали на живота си едва 1-2 процента от самоубийците у нас.", "date": "2018.07.17", "title": "Двама българи на ден се самоубиват!"}
{"url": "http://www.cross.bg/lekari-otdelenieto-dezhyrstvata-1579345.html", "text": "/КРОСС/ Педиатри не достигат в болницата във Враца. Само двама лекари се грижат за малките пациенти.  Те не успяват да покрият дежурствата, които обхващат 24 часа в денонощието. Приетите деца не могат да се изведат към друго лечебно заведение, защото няма заповед, а и родителите не искат да ги местят в друга болница.Шефът на отделението е в дълъг болничен. Други лекари пък напуснали. Трима, които не работят в отделението се съгласили временно да покриват част от дежурствата до миналия месец, но и това било на добра воля, защото по гражданските им договори заплащане нямало от февруари.В последния момент решение все пак се появи – лекари от отделението за недоносени и новородени бебета ще дават дежурства в детското, където по тази причина вече са забранени отпуските.Според медиците обаче още по-важен е отговорът на въпроса до колко е безопасно лекар, който е минал на визитация при дете с инфекция, да влезе при току-що родено бебе.", "date": "2018.07.17", "title": "Само двама лекари са останали във врачанската болница"}
{"url": "http://www.cross.bg/kolata-slychaya-politziyata-1579348.html", "text": "/КРОСС/ Полицията във Видин залови 15-годишен младеж, откраднал две коли в един ден, предаде „Фокус”, като се позова на ОДМВР в дунавския град. Впечатляващото в случая е, че между двете дръзки престъпления има намеса на полицията.Вчера минути след 8 ч. бил получен сигнал за противозаконно отнета „Опел Астра” без регистрационни табели в кв. „Нов път”. В 9 ч. возилото вече било открито на друга улица в квартала. Полицията установила и извършителя.В 22:30 часа на същия ден видинчанка сигнализирала в полицията, че неизвестно лице влязло в магазина ѝ на ул. „Христо Ботев”, докато тя била пред търговския обект, и откраднало мобилния ѝ телефон и контактния ключ на колата ѝ. Вещите били оставени от нея на рафт до касата.След като установила липсата им, жената видяла, че и колата, паркирана пред обекта, я нямало.Полицията намерила и този автомобил – със спукана предна гума и счупена джанта, на надлеза на ул.„Цар Иван Асен ІІ” в града.Униформените отново стигнали до младежа, който предал ключа на колата. Мобилният телефон пък бил върнат от пълнолетен видинчанин, който заявил, че по-рано същата вечер го е купил от момчето.Серийният крадец е под полицейска закрила. Работата по случая продължава.", "date": "2018.07.17", "title": "15-годишен открадна кола, хванаха го, същия ден открадна втора"}
{"url": "http://www.cross.bg/pamet-dyshi-patriarh-1579349.html", "text": "/КРОСС/ Руският патриарх Кирил води християнско шествие в памет на Николай II и семейството му по повод 100 г. от разстрела им от болшевиките след абдикирането му, обявиха властите, цитирани от АФП.В шествието участваха около 100 000 души.Лидерът на влиятелната църква в Русия поведе процесията в първите часове на днешния ден от мястото на убийството до манастир, където почетоха жертвите. Събитието се проведе до град Екатеринбург в източната част на Урал.Около 20 000 души се присъединиха към възпоменанията, когато шествието пристигна в манастира \"Ганина Яма\", след като взеха разстояние от 21 километра.Манастирът е построен на мястото, където са погребани телата на последния руски цар и на семейството му.Болшевиките застреляха отвлечения цар, родената му в Германия съпруга и петте им деца с техните прислужници и лекари в нощта на 16 срещу 17 юли 1918 г., докато живееха под охрана в град Свердловск, сега Екатеринбург.Обръщайки се към поклонниците, патриарх Кирил заяви, че Русия трябва да се поучи от \"този труден и горчив опит\".Държавата не планира официални мероприятия в памет на царя.През последните години се отчита сериозно популяризиране на ежегодното шествие. През 2002 г. са участвали само 2 000 души. ", "date": "2018.07.17", "title": "Руският патриарх води стохилядно християнско шествие в памет на Николай II"}
{"url": "http://www.cross.bg/sofiya-misiya-proychvatelna-1579350.html", "text": "/КРОСС/ Мисия на Партията на Европейските Социалисти (ПЕС), ръководена от  генералния секретар на ПЕС и депутат в Германския Бундестаг Ахим Пост и председателя на Женската организация на ПЕС Зита Гурмай пристига в София утре. Визитата има за цел да провери на място ситуацията с домашното насилие в България, отношението към жените, станали жертва на дискриминация или насилие и да продължи започнатия диалог за Истанбулската конвенция с Българската Социалистическа партия. Участниците в проучвателната мисия па ПЕС ще имат в София и официална среща с председателя на БСП, Изпълнителното бюро на партията и ръководството на парламентарната група на българските социалисти.Решението ПЕС да изпрати проучвателна мисия в България бе взето на президиум на ПЕС през март, а съставът й бе определен по време на изнесено заседание на президиума, проведено в латвийската столица Рига преди месец. ", "date": "2018.07.17", "title": "Партията на Европейските Социалисти на проучвателна мисия в София"}
{"url": "http://www.cross.bg/litra-alkohol-slyzhiteli-1579340.html", "text": "/КРОСС/ Митнически служители иззеха над 5 тона нелегален алкохол от района на Черноморието само за ден. Това съобщиха от пресцентъра на митницата в Бургас, цитирани от БТВ. Алкохолът е открит по време на проверки срещу нерегламентираното производство и търговия с акцизни стоки.В Поморие са открити 134 литра етилов алкохол, разпределен в пластмасови туби и бутилки с етикети за минерална вода. Митническите служители са намерили алкохола изоставен от крайпътни търговци, които са се подплашили от приближаването на мобилната група и са изоставили стоката си.Извършена е и проверка в частен имот в област Бургас. Там са открити 500 литра ракия. По думите на собственика ракията била произвеждана чрез изваряване в казан от закупено грозде в продължение на няколко години.Най-голямото количество нелегален алкохол е открито при проверка в село в община Аксаково, в която са взели участие митническа мобилна група и служители на митниците Столична и Варна, както и полицейски служители от Икономическа полиция Варна. В помощни постройки на частен имот митническите служители установяват общо 3859 литра спиртни напитки с алкохолно съдържание между 45 и 60 градуса.В същия ден, при две проверки на друго населено място на същата община, са открити още 1140 литра нелегален алкохол. В избено помещение под жилищната сграда, митническите служители от митническа мобилна група откриват 7 пластмасови бидона с вместимост по 100 литра, пълни догоре с общо 700 литра жълт на цвят етилов алкохол и алкохолен градус между 42 и 55, установени със сертифициран денситометър.При втората проверка, отново в частен имот, митническите служители откриват още 440 литра етилов алкохол без документи.", "date": "2018.07.17", "title": "Митничари спряха над 5 тона алкохол менте по морето само за ден"}
{"url": "http://www.cross.bg/pensioniraneto-suvet-tristranniya-1579343.html", "text": "/КРОСС/ Неприемливо е Омбудсманът да бъде гонен от заседание на Тристранния съвет, още повече в момент, когато се обсъждат ТЕЛК и пенсионирането на миньорите - въпроси, които засягат пряко живота на хиляди българи. Ролята на обществения защитник е да отстоява правата на човека. В тази връзка, аргументът за неспазена процедура по присъствие на Омбудсмана на заседанието е несъстоятелен и е опит за поредно непрозрачно вземане на решения. Припомняме, че в петък, народни представители от БСП за България се срещнаха с миньори. И тогава, и сега заявяваме, че подкрепяме промените за пенсионирането им. ", "date": "2018.07.17", "title": "БСП: Неприемливо е Омбудсманът да бъде гонен от заседание на Тристранния съвет"}
{"url": "http://www.cross.bg/makedonskata-tzurkva-avtokefalnostta-1579344.html", "text": "/КРОСС/ Българският патриарх Неофит се надява да има развитие на процеса на признаване на автокефалността на Македонската православна църква, съобщи агенция БГНЕС.След литургията в столичния храм \"Света Марина\" патриархът изрази надежда, че с Божията помощ процесът ще бъде завършен.В края на май Вселенската патриаршия пое ангажимента да предприеме необходимите действия за уреждането на въпроса със статута на Охридската архиепископия. ", "date": "2018.07.17", "title": "Патриарх Неофит се надява автокефалността на Македонската църква да бъде призната"}
{"url": "http://www.cross.bg/ministur-momenta-ninova-1579342.html", "text": "/КРОСС/ Заради заплахата от чумната зараза в парламента извънредно се събра Председателски съвет по искане на членовете на оперативния щаб, който координира борбата с епидемията.Управляващите смятат, че взетите до момента мерки са адекватни на ситуацията. Населението по места беше предупредено да не „злоупотребява със ситуацията”, тъй като имало опити да се прережат маркучите на цистерни, изпратени да дезинфекцират, съобщава bTV.От БСП искат оставката на земеделския министър Румен Порожанов. Корнелия Нинова предупреди, че в Странджанско може да се стигне до крайности и гражданско неподчинение. От ГЕРБ заявиха, че това е „ежедневно упражнение на опозицията”, която се опитва „да лови риба в мътна вода”\r\nСпоред управляващите лидерът на БСП Корнелия Нинова е оспорвала всичко предложено, но не е предложила нищо конкретно.„Оспорвам всички действия на правителството досега като незаконни”, заяви на свой ред тя и посочи, че заповедите са подписвани от зам.-председател на БАБХ, а не от земеделски и вътрешен министър, както е записано в нормативния акт.„Ако стопаните заведат колективен иск, държавата ще бъде осъдена и ще трябва да плаща обезщетения”, подчерта Нинова.Според силовия министър Валентин Радев обаче „тези мерки досега са адекватни”. Според председателя на ПГ на ГЕРБ Цветан Цветанов действията са били с цел „да се ограничи възможността страната да бъде потърпевша”.Агроминистърът Румен Порожанов подчерта, че „в момента, в който премиерът каже, всеки един министър може да си тръгне”. Според него до момента проблемът е бил предимно комуникационен: \"Със самите производители не е работено по къщите\".", "date": "2018.07.17", "title": "Управляващите си писаха висока оценка за борбата с чумата по животните"}
{"url": "http://www.cross.bg/gradyshkite-danuk-borba-1579332.html", "text": "/КРОСС/ Нов данък „Градушка” ще вдигне цените на най-масовите застраховки, предупреждават от бранша. Повод за това е законопроект, който предвижда процент от имуществените полици да отива във фонд за борба с градушките в цялата страна.Ракетната система за борба с градушките в момента покрива едва 1/3 от територията на страната. Целта е да се осигури 100% превенция. Това ще струва 28 млн. лева годишно.Част от парите ще са от бюджета. Друга част ще е от задължителната вноска от земеделските стопани, а останалото - от застраховките. От бранша предупреждават, че това ще е за сметка на всички, които застраховат имуществото си – дори за кражба.Според земеделското министерство, ако превенцията обхване цялата страна, това ще спести от разходите на застрахователите за щети от градушка.Те обаче не са убедени в това и предлагат задължителни полици за производителите, които получават субсидии. ", "date": "2018.07.17", "title": "Нов данък \"Градушка\" вдига цените на застраховките?"}
{"url": "http://www.cross.bg/ivan-otetz-priyuta-1579333.html", "text": "/КРОСС/  заради задължения за ток. Децата, за които се грижи той, вече половин месец живеят на брега на язовир \"Огоста\", Монтана.\"Нямаме никакво собствено производство и разчитаме единствено на дарения. През лятото почти нямаме приходи и затова извадих децата в палатки. Засега имаме храна, но продуктите намаляват\", каза отец Иван за „Здравей, България”.Към момента домът за сираци дължи около 10 500 лв. задължение за електроенергия.\"Досега не съм оставал длъжник на никого и вярвам, че ще се издължим, но за съжаление нямаме средства в момента”, каза още отец Иван.Едно от децата в приюта разкри, че когато вали дъжд, те се събират в палатките и играят \"дъждовни игри\". ", "date": "2018.07.17", "title": "Отец Иван изведе децата от приюта на палатки"}
{"url": "http://www.cross.bg/deiistviya-ninova-nezakonni-1579331.html", "text": "/КРОСС/ Всички действия на държавата във връзка с чумата по животните са незаконни. Това каза лидерът на БСП Корнелия Нинова след извънредното заседание на Председателския съвет на парламента за чумата по животните, предаде„Фокус“. „Запознаха ни със ситуацията. Обсъждахме досегашните действия на управляващите, както и бъдещите. Нашата позиция - оспорихме всички досегашни действия на правителството като незаконни на основание Закона за ветеринарно-медицинската дейност, който казва, че в тази ситуация трябва да се свика централната епизоотична комисия. Заповедите трябва да се подпишат от министъра на земеделието“, каза тя. По думите ѝ на това законово основание БСП смята, че всичко направено дотук е незаконно. Нинова заяви, че БСП са оспорили практическото изпълнение на предприетите мерки и отбеляза, че не се прави достатъчна дезинфекция, а стопаните не се информират. „На чисто правно основание и на практически действия досегашните мерки на правителството са абсолютно неадекватни. Предложихме да си спазват законите на страната, да си свикат централната епизоотична комисия днес. Двамата министри да си подпишат заповед за мерки. Ако стопаните заведат колективен иск, за което са готови, всички действия на държавата са незаконни, държавата ще бъде осъдена и ще трябва да плаща обезщетения на тези хора“, каза Нинова. На Председателския съвет ми обещаха, че докато се изясни дали има чума, ще предприемат мерки за карантина и дезинфекция в местата, за които има съмнения.  Да се затвори, ако има огнище, за да не се разпръсва в страната. Ако има такова“, каза Нинова. Тя посочи, че по време на съвета ѝ е обещано, още днес ще започнат с тези действия.  ", "date": "2018.07.17", "title": "Корнелия Нинова:Всички действия на държавата във връзка с чумата по животните са незаконни"}
{"url": "http://www.cross.bg/remont-sofiya-hemys-1579334.html", "text": "/КРОСС/ Агенция „Пътна инфраструктура“ припомня, че се извършва ремонт на носещите колони на виадукт „Коренишки дол“ на 36-ти км на АМ „Хемус“, който започна на 20-ти април т. г. В момента движението по моста в посока София се осъществява двупосочно в платното за Варна. Работи се по съоръжението в посока София, като се ремонтират стълбове 3, 4, 5 и 6.                       Движението е ограничено, за да се ограничат вибрациите от преминаващите превозни средства. По този начин се осигурява безопасна работа на строителите, работещи по стълбовете на съоръжението. Агенция „Пътна инфраструктура“ прави това уточнение по повод запитвания от граждани за ремонтните дейности, извършвани в района. Пътната агенция благодари на шофьорите за търпението от причинените неудобства, които обаче са наложителни, за да се пътува удобно и безопасно по съоръженията, необновявани от построяването им през 1986 г.                     До завършване на ремонтно-възстановителните работи трафикът е пренасочен двупосочно в платното за Варна. Осигурени са по една лента за Варна и една за София. Скоростта е ограничена до 50 км/ч. Необходимо е шофьорите да карат внимателно, да не предприемат изпреварвания в участъка и да спазват стриктно поставената сигнализация и въведеното ограничение на скоростта.Отново с цел да се ограничи натоварването на виадуктите в ремонт, движението на тежкотоварните камиони над 12 т по АМ „Хемус“ е ограничено в отсечката от 30-ти до 47-ми километър. Те се отклоняват при 30-ти км от пътен възел „Витинска река“ по път I-1 София – Ботевград и път II-17 Околовръстен път на Ботевград, след което се връщат обратно на АМ „Хемус“ при 47-ми км при пътен възел „Ботевград“ и обратно. Като алтернативен маршрут за тежкотоварните автомобили може да се използва и път II-16 София-Своге-Мездра през Искърското дефиле, тъй като в момента се извършва частичен ремонт на път I-1 София-Ботевград и движението се осъществява в една лента.                    Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.07.17", "title": "АПИ припомня, че при 36-ти км на АМ „Хемус“ се извършва ремонт на носещите колони на виадукт „Коренишки дол“"}
{"url": "http://www.cross.bg/-kilometrova-opashka-ot-kamioni-na-gkpp-dynav-most-1579338.html", "text": "/КРОСС/ 10-километрова опашка от тежкотоварни камиони на граничния пункт „Дунав мост” при Русе.  Причината е в подмяната на софтуер от Агенция \"Митници\" за пътни такси и разрешителни.Обработката на всички превозни средства се извършва на ръка.Колоната от камиони по пътя за Силистра стига до разклона за град Мартен, а шофьорите недоволстват, че заради тахошайбите и работното време се е наложило да се редят два пъти на опашка.", "date": "2018.07.17", "title": "10-километрова опашка от камиони на ГКПП „Дунав мост”"}
{"url": "http://www.cross.bg/dokymenti-prokyratyra-lichni-1579335.html", "text": "/КРОСС/ Иззети са заготовки за лични документи, пластики, слотове и клавиатури за банкомати, лайсни с микрокамери; Специализираната прокуратура обвини четирима за участие в престъпен сговорОперацията на служители на ГД „Борба с организираната престъпност“ е проведена на 13 юли под наблюдението на Специализираната прокуратура. В хода на действията, в селище, недалеч от Пловдив, е разкрит оборудван „производствен цех“  с напълно затворен цикъл. Иззети са: компютри с програми за обработка и съхранение на информация, изтеглена неправомерно от банкови карти; пластики; лайсни с микрокамери и захранващи батерии за събиране на данни; слотове и клавиатури за банкомати; ПОС терминали с батерии; платки с различни накрайници и множество други веществени доказателства. Открити са също голямо количество български и чужди документи (паспорти, лични карти, талони за автомобили, бланки на визи и стикери), заготовки за лични документи, без нанесени на тях имена и други данни и без поставени снимки.По време на операцията са претърсени общо осем адреса в Пловдивско, както и автомобили. Назначени са множество експертизи, които да очертаят границите на престъпната дейност. Събраните до момента данни сочат, че участниците са действали от януари 2017 г.На четирима задържани при операцията са повдигнати обвинения. С постановления на прокурор от Специализираната прокуратура са им наложени парични гаранции, съответно от 150 000 лева, 100 000 лева, а на двама от участниците – по 70 000 лева.\n\t\t\t\t\t", "date": "2018.07.17", "title": "ГДБОП разкриха „производствен цех“ за изработка на скимиращи устройства и фалшиви документи (видео)"}
{"url": "http://www.cross.bg/manolova-obsuzhdat-zasedanieto-1579337.html", "text": "/КРОСС/ Членовете на Националния съвет за тристранно сътрудничество не допуснаха омбудсмана Мая Манолова да присъства на заседанието.Омбудсманът обясни, че темите, които ще се обсъждат са важни, а по един от законопроектите дори тя е вносител - този за ранното пенсиониране на миньорите. „Мястото на омбудсмана е там, където се обсъждат проблеми, които засягат правата хората и това ми е разрешено от закона за омбудсмана“, коментира Манолова.Тя обясни, че Светлана Ангелова от ГЕРБ я е помолила да защити съвета на Тристранка вместо нея, тъй като народният представител има ангажимент в избирателния си район. По думите й социалният министър Бисер Петков е знаел за това от седмица.Вицепремиерът Валери Симеонов каза, че не може да се нарушава правилника на заседанието на НСТС, дори и да дойдат главният прокурор или министър-председателят неканени.Членовете на НСТС обсъждат проектите на постановление на Министерския съвет за изменение и допълнение на Правилника за устройството и организацията на работа на органите за медицинска експертиза.Работодателите не приемат степента на увреждане да се определя от водещото заболяване. Според тях това не е начинът да се решат натрупаните с години проблеми.", "date": "2018.07.17", "title": "Не пуснаха Мая Манолова на Тристранката (обновена)"}
{"url": "http://www.cross.bg/kyba-katastrofata-havana-1579336.html", "text": "/КРОСС/ Мексиканската авиокомпания \"Глобал еър\" обяви, че пилотска грешка е виновна за катастрофата на нейния самолет в Куба през май, при която загинаха 112 души, предаде „Франс прес”. Наетият от кубинската компания \"Кубана де авиасион\" Боинг 737-200 се разби малко след излитането си от столицата Хавана за град Олгин в Източна Куба.Въз основа на изследването на черните кутии от самолета авиокомпанията твърди, че екипажът при излитането е управлявал самолета под прекалено остър ъгъл за издигане, създавайки недостиг на подемна сила, което е станало причина за катастрофата.Мексиканският Генерален директорат за въздухоплаване обаче заяви, че причината за катастрофата остава неясна, тъй като кубинското разследване още не е завършило. Мексиканският контролен орган подчерта, че кубинските власти отговарят за разследването, а досега няма официално изявление от Хавана. Поради американското търговско ембарго в Куба се използват услугите на чуждестранни авиационни компании. Властите в Мексико спряха дейността на Дамох до приключване на следствието.", "date": "2018.07.17", "title": "Авиокомпанията вини екипажа за голямата самолетна катастрофа в Хавана"}
{"url": "http://www.cross.bg/leva-sofiya-singullive-1579339.html", "text": "/КРОСС/ Двубоят е днес от 18.45 часа на стадион „Виваком – Георги Аспарухов“:Левски София (Бълг.) – Вадуц (Лихт.)   Сингъл, Live, ТОП „1“- 1.30 „Х“- 4.40 „2“- 6.50 Ето и останалите двубои-реванши от квалификационните кръгове на този турнир, както и срещата на Лудогорец от Шампионската лига:Крусейдърс (С. Ирландия) – Лудогорец (Бълг.)   Сингъл, Live, ТОП „1“-7.00 „Х“- 5.80 „2“- 1.17Славия София (Бълг.) –Илвес Тампере (Фин.)       Сингъл, Live, ТОП „1“-1.58 „Х“-3.14 „2“- 4.02Рига ФК (Лат.) – ЦСКА София (Бълг.)   Сингъл, Live, ТОП „1“-3.34 „Х“-2.92 „2“-1.79 След почивния ден днес от 14.30 часа Тур дьо Франс поема към своя 10-ти етап. Вижте всички възможности за залог . 21-ят световен шампион по футбол Франция осигури на много от участниците в игрите, организирани от „Еврофутбол“ страхотни печалби и то в разгара на лятото. Жител на пловдивското село Марково може да стяга куфарите за някоя красива туристическа дестинация със спечелените 9 147,60 лева за Краен изход с хендикап на последните два мача от Мондиала. Точното 4-2 в полза на Франция срещу Хърватия познаха трима столичани, което им осигури 6 000 лева и два пъти по 3 000 лева. Залог, направен през април, донесе на варненец 2 320,50 лева с едва 50 лева залог. Той е познал освен световния шампион, а и това кой ще триумфира с титлите от Шампионската лига и Лига Европа. Пловдивчанин пък е предугадил Фазата на елиминиране за Франция и си тръгна с 2 800 лева. Предвиждане за Сбор голове 6+ донесе на варненец 2 240 лева, а на жител на Айтос – 2 800 лева. Точно 2 100 лева прибра отново варненец за Голове в 1-во полувреме 3+ за финала на Мондиала. Залог, че и в двете полувремена ще бъдат отбелязани голове осигуриха на жител на Крумовград 2 800 лева, а на участник от с. Бенковски (обл. Кърджали) други 2 600 лева.Почитател на виртуалните конни надбягвания от Добрич пък добави към бюджета си 8 458,20 лева в уж „фаталния“ петък, 13-ти с прогноза за 1-3.Към 12.00 часа на 17.07.2018 г. Суперджакпот 13 е на стойност , а срещите от него ще намерите .", "date": "2018.07.17", "title": "Левски ще победи Вадуц в София според „Еврофутбол“"}
{"url": "http://www.cross.bg/horata-merki-sharkovo-1579341.html", "text": "/КРОСС/ Видими мерки по дезинфекция срещу чума в с. Шарково няма. Обстановката при последното стадо, което не е евтаназирано заради чумата, е спокойна.Остава блокадата от хора, които пазят животните на баба Дора от здравните власти, които се очаква да дойдат. Хората опъват палатки и смятат да останат и в следващите дни, за да не стигнат ветеринарите до мястото.Все още в селото не са пристигнали и представители на ЕК, които се очакват днес.Хората планират протест пред Министерския съвет утре.", "date": "2018.07.17", "title": "Видими мерки по дезинфекция в Шарково няма"}
{"url": "http://www.cross.bg/pytin-rysiya-prezident-1579322.html", "text": "/КРОСС/ Руският президент Владимир Путин каза в интервю за телевизия Фокс нюз, че американският му колега Доналд Тръмп смята Крим за част от Украйна, предаде ТАСС.\"Информирани сме за позицията на президента Тръмп, че Крим е част от Украйна. Той ми го каза днес\", заяви в Хелзинки Путин в интервю за журналиста Крис Уолъс от Fox News. Путин подчерта, че според Москва Крим не е анексиран и че населението е гласувало за присъединяване към Русия. \"Ако това е анексия, тогава какво е демокрацията\", попита руският президент.Отношенията между Русия и САЩ не бива да стават заложници на американското разследване за намеса на Русия в предизборната кампания в САЩ през 2016 г. \"За мен е достатъчно ясно, че става дума за вътрешнополитическа борба в Съединените щати\", продължи Путин.Той каза това в отговор на въпрос за разследването на специалния прокурор Робърт Мълър, който обвини 12 агенти на руското разузнаване преди вчерашната среща на върха Путин - Тръмп в Хелзинки. \"Не бива отношенията между Русия и САЩ да бъдат заложници на вътрешнополитически борби\", добави руският президент.Той нарече неоснователни обвиненията за отравяне на още двама души с нервнопаралитичното вещество Новичок във Великобритания след отравянето на бившия руски двоен агент Сергей Скрипал и дъщеря му.Путин е казал на Тръмп, че Русия е готова да продължи действието на Договора за намаляване на стратегическите оръжия СТАРТ след изтичането му пред 2021 г. \"Уверих президента Тръмп, че Русия е готова да продължи този договор, но първо трябва да се споразумеем по конкретните неща, защото имаме въпроси към американските ни партньори. Ние смятаме, че те не изпълняват изцяло договора, но това трябва да решат експертите\", каза Путин.Той отхвърли обвиненията, че се е променил след първото му избиране за президент на Русия през 2000 г., когато е бил хвален като реформатор и демократ. \"С нищо не съм се променил, аз съм такъв, какъвто съм, какъвто бях. Избран бях за президент на Руската федерация като възрастен мъж. На тази възраст отношението към живота не се променя, но трябва да се реагира на случващото се около нас\", каза Путин.Русия не разполага с никакви материали, които биха компрометирали президента на САЩ, заяви още Путин, цитиран от ТАСС.\"Нямаме никакъв компромат и не можем да имаме. Страхувам се да не обидя господин президента Тръмп и да се проявя нелюбезност, но преди да обяви, че ще бъде кандидат за президент, той не представляваше никакъв интерес за нас\", каза руският президент.", "date": "2018.07.17", "title": "Путин: Тръмп смята Крим за част от Украйна"}
{"url": "http://www.cross.bg/durveta-fidanki-mladi-1579321.html", "text": "/КРОСС/ 29 от новозасадените дървета покрай Околовръстния път станаха обект на вандализъм, съобщиха от Столичната община.През май там бяха засадени 240 фиданки, а два месеца по-късно ваднали им посегнаха, но защо?                         Експертите от дирекция \"Зелена система\" намерили преди дни дръвчетата прерязани ниско в основата им.\"В момента се прави разследване по случая. Надяваме се, че камерите на близскостоящите търговски обекти ще помогнат за бързото идентифициране на извършителя на това грозно деяние, така че той да понесе последствията, регламентирани от Закона\", пише на страницата \"Зелени решения за София\" във Facebook.Полицията и общината търсят извършителите, засега без успех.                        Глобите са от 1000 до 5000 лева за физическо лице, за юридическо – до 50 000 лева.Гледката на десетки изсъхнали дървета учуди столичани и притесни работещите в близост – хората не са чували за такава вандалска проява. Facebook също завря от възмутени столичани.... Защо едни създават благоустройство и красота, а други изверги разрушават и унищожават... Тези млади фиданки, току-що захванали се, раззеленили се. Колко нежни и красиви бяха... Като млади стройни девойки... И какво, идва изведнаж башибозука и сече ли, сече... Как не им беше жал на тия идиоти...... Върви, че обичай НАШЕНЕЦА, или го превъзпитавай!? Народът го е обобщил: \"Семката му е такава!\" ... Затова ще сме си на това дередже!Предстои премахване на изсъхналите дървета и замяната им с нови. Всяко ще струва по 210 лева.                             ", "date": "2018.07.17", "title": "На кого попречиха... дръвчетата? Защо 29 фиданки бяха прекършени?"}
{"url": "http://www.cross.bg/terena-vreme-olga-1579323.html", "text": "/КРОСС/ Членовете на групата \"Пуси райът\", които нахлуха на терена по време на финалния мач Франция-Хърватия, получиха две седмици лишаване от свобода.Осъдените са Вероника Никулшина, Олга Пахтусова, Пьотр Верзилов и Олга Карачова. На тях им е забранено три години да посещават спортни прояви.Четиримата нахлуха на терена в знак на протест. Групата иска освобождаване на всички политически затворници и край на арестите по време на мирни демонстрации.", "date": "2018.07.17", "title": "\"Пуси райът\" получиха две седмици затвор"}
{"url": "http://www.cross.bg/vzemaniya-matriks-kompaniyata-1579324.html", "text": "/КРОСС/Водещата компания в областта на събирането и изкупуването на вземания  проведе кампания за набиране на кадри за  позицията „Служител по събиране и управление на вземания в кол център\".ЕОС Матрикс оперира на българския пазар от 2002-а година, като си партнира с водещите банки и небанкови финансови институции, телекомуникационни и ютилити компании, както и множество фирми от различни бизнес сфери, а благодарение на дългите години коректна работа, компанията излиза на водещи позиции в сектора.Компанията е част от международната финансова група EOS Group, която има над 55 дъщерни компании в 26 държави. Дейността ѝ се простира на територията на Европа и Северна Америка, където предлага своя 43-годишен опит в събирането и над 30-годишен опит в изкупуването на вземания. Над 7000 обучени, висококвалифицирани служители се грижат за качественото и надеждно обслужване на над 20 000 клиента.ЕОС Матрикс е най-голямата финансова агенция с фокус върху управлението на вземания в България, с екип от над 350 служители. Компанията продължава да се развива и наскоро попълни екипа си  с нови кадри за кол центровете си в София и Стара Загора.Осъществяването на преговори с клиенти по телефона или в офиса на компанията е едно от основните задължения на служителите по .От кандидатите за тази позиция се очаква да притежават добри комуникативни умения, защото прилагането на индивидуален подход към клиентите, в зависимост от причината за забавяне на плащането, е от основните приоритети на компанията, която държи не само на това да събере вземанията, но и да запази положителното отношение към клиентите на компаниите, чийто представител е.Ето защо, едно от изискванията към кандидатите, е да притежават добри компютърни умения и  вниманието към детайлите да е важна част от работния им процес.Компанията предлага трудов договор и работа на пълен или непълен работен ден. И тъй като за ЕОС е важно да поощрява старателните си служители, предлага и месечни бонуси, които са пряко обвързани с постигнатите резултати.Служителите получават също множество социални придобивки като карти за градски транспорт, ваучери за храна и други. Но едно от основните предимства е възможността за професионално развитие в международна компания с традиции и специализирано ноу-хау.", "date": "2018.07.17", "title": "ЕОС Матрикс разшири семейството си"}
{"url": "http://www.cross.bg/voden-zhivotni-obezshteteniyata-1579360.html", "text": "/КРОСС/ Повечето животновъди от боляровското село Воден отказаха да вземат обезщетенията за умъртвените си животни. В края на юни заради огнище на чума в селото бяха евтанизирани 1284 овце и кози.Парите във Воден пристигнаха малко преди 14.00 часа, въпреки официално обявения час 12.00. Чакането изнерви стопаните, но истинското недоволство дойде, когато видяха сумите, които трябва да получат. Животновъдите спонтанно отказаха парите и заявиха, че искат преизчисление на обезщетенията, като в тях бъдат включени средства за нереализираното мляко.Някои от стопаните все пак приеха обезщетенията и казаха, че са доволни. Един от тях получи 1300 лева за седем животни. Стопаните могат да отидат и да си вземат парите от Кметството във Воден до 16.30 часа днес, а през следващите дни трябва да търсят парите в Ямбол.На 21 засегнати животновъди във Воден са преведени общо 190 000 лева, като 112 000 са преведени по банков път, а 77 000 лева трябва да бъдат раздадени на ръка. Предстои до 16.30 часа да разберем дали животновъдите няма да променят решението си и все пак да вземат парите за умъртвените животни. ", "date": "2018.07.17", "title": "Животновъдите от Воден недоволни от обезщетенията за умъртвените животни"}
{"url": "http://www.cross.bg/ninova-porozhanov-rymen-1579330.html", "text": "/КРОСС/ Искаме оставката на министър Румен Порожанов, да не си измиват ръцете с директора на БАБХ Дамян Илиев. Това каза лидерът на БСП Корнелия Нинова след извънредното заседание на Председателския съвет на парламента за чумата по животните, предаде. По думите ѝ Румен Порожанов и премиерът Бойко Борисов носят лична отговорност за случилото се с чумата по животните. „Не получихме отговор на научното становище, издадено от центъра към МЗХГ, с което четири доктори, професори и специалисти оспорват, че става дума за заболяване от чума. Искаме да се изясни за какво точно става дума“, каза Нинова. Тя подчерта, че БСП е предотвратила напрежение в Шарково. „Освен опасност от зараза, в момента имаме опасност от гражданско неподчинение, от ескалиране на напрежение и от сблъсъци. Предупредих и специално се обърнах към г-н Цветанов: „Дайте всички да успокоим това напрежение“, каза Нинова.", "date": "2018.07.17", "title": "Корнелия Нинова: Искаме оставката на министър Румен Порожанов"}
{"url": "http://www.cross.bg/holevich-horata-samo-1579325.html", "text": "/КРОСС/ Ако Наредбата за медицинската експертиза бъде приета в този й вид, 200 хил. души ще изпаднат извън системата, а всички други ще минат в по-долна група, с изключение на хората с най-тежки множествени увреждания. Това заяви в предаването „Преди всички“ д-р Боряна Холевич от ТЕЛК София. Днес НСТС ще заседава, като основна тема ще е проектът за промени в Наредбата за медицинската експертиза. Д-р Холевич обаче подчерта, че това е същият проект за промени, който беше внесен преди време и разбуни духовете, а хората с увреждания заявиха готовност за протест. Проектът беше оттеглен и върнат същият, категорична е тя.„Два са много спорните моменти. Единият е в т.нар. „приложение 2\". Ако досега човек, който има повече от едно заболяване, по съответна формула се изчисляваше крайният процент, вземайки предвид всичките му заболявания, сега ще се взима предвид само едно – най-тежкото заболяване, което носи най-висок процент. Около 200 хил. души ще останат без никаква подкрепа. Това са хората, които сега имат 50 и малко над 50%. Друга огромна част, които сега са втора група – със 70 и над 70%, също ще отпаднат, а други ще останат в по-ниската група. Най-страшно е за хората с тежки множествени увреждания. Една част от тях ще загубят възможността да получат подкрепата чрез чужда помощ“.Друго, което притеснява д-р Холевич в тази наредба, е освидетелстването само по документи. Тя подчерта, че едно и също увреждане при различните хора протича различно. По думите й трябва да бъде видян човекът, когато се обсъжда неговата съдба.Д-р Холевич посочи още, че са против това да се определя работоспособността на човек. Медицинската експертиза трябва да определя само противопоказаните условия на труд, обясни тя.„Какво ще работи човек и дали ще работи, трябва да решава само и единствено човекът с увреждане. Никакви комисии не могат да му налагат и да му казват какво ще работи и какво не“.Според д-р Холевич работодателите имат претенции, без обаче да проявяват необходимата социална отговорност.", "date": "2018.07.17", "title": "Д-р Холевич: 200 хил. души ще останат без подкрепа, ако се приеме Наредбата за медицинската експертиза"}
{"url": "http://www.cross.bg/kabel-skusan-goryblyane-1579368.html", "text": "/КРОСС/  Днес при ремонтни изкопни дейности на строителна фирма в 13.30 часа беше скъсан кабел 20 киловолта на ЧЕЗ Разпределение.В резултат на което без електрозахранване за 1 час и 40 минути останаха около 3000 клиенти на дружеството в столичния кв. Горубляне , съобщиха от пресцентъра на ЧЕЗ.  ", "date": "2018.07.17", "title": "3000 домакинства в Горубляне останаха без ток заради скъсан кабел"}
{"url": "http://www.cross.bg/strandzha-izbivaneto-bulgarite-1579326.html", "text": "/КРОСС/ Варненци, организирани в социалната мрежа facebook, излязоха на протест пред сградата на общината в защита на хората от Странджа срещу избиването на животните им заради опасността от африканска чумаПред кореспондента на БНР в морската столица част от тях споделиха, че унищожаването на животновъдството обрича българите на внос отвън. Други заявиха, че целта е да се обезлюди района на Странджа, за да се заселят там бежанци, а трети - че обезщетенията в  Европа за едно умъртветно животно са в размер на 500 евро, а за българите - 140 лв.", "date": "2018.07.17", "title": "Варненци протестират срещу избиването на животни в Странджа"}
{"url": "http://www.cross.bg/valezhi-mesta-kratkotraiini-1579327.html", "text": "/КРОСС/ От запад на изток облачността в страната се увеличава. Днес на много места ще има краткотрайни валежи и гръмотевични бури, значителни в планинските райони. Има условия за градушки. Почти без валежи ще остане в Североизточна България. Ще духа до умерен вятър от запад-северозапад. Максималните температури ще бъдат в широки граници - от 25-26 градуса в северозападните райони до 33-34 градуса в южните.През следващите два дни ще е ветровито с умерен, временно силен вятър от запад-северозапад.Преди обяд ще е предимно слънчево, след обяд и преди полунощ ще се развива купеста и купесто-дъждовна облачност. На места ще има краткотрайни валежи, придружени с гръмотевици. В петък и през почивните дни валежите ще са на по-малко места и ще са по-слаби. Вятърът ще отслабне.", "date": "2018.07.17", "title": "Днес ще има валежи в почти цялата страна"}
{"url": "http://www.cross.bg/frantziya-makron-fytbol-1579328.html", "text": "/КРОСС/ Президентът на Франция Еманюел Макрон и съпругата му Брижит организираха специален прием за новите световни шампиони по футбол. Около 1300 гости, сред които много юноши от местните школите, присъстваха на стилното тържество в Елисейския дворец.\"Благодарим ви за победата, гордеем се с вас. Никога не забравяйте корените си. Помнете какво са за вас родителите, вашият клуб, който ви е изградил, всичко това е Франция\", каза президентът.", "date": "2018.07.17", "title": "Макрон: Не забравяйте корените си!"}
{"url": "http://www.cross.bg/repyblikata-zhivotni-prohoda-1579329.html", "text": "/КРОСС/ От днес, 17 юли, на двата прохода в област Стара Загора Шипка и Прохода на републиката, има осигурени постоянни полицейски постове. Те ще извършват проверки, за да не се допусне превозването на потенциално опасни или заразени животни от Южна към Северна България. Това съобщават от пресцентъра на областната администрация. ", "date": "2018.07.17", "title": "Полицейски постове са осигурени на прохода Шипка и Прохода на републиката"}
{"url": "http://www.cross.bg/revansha-doma-sezon-1579317.html", "text": "/КРОСС/ Столичният гранд Левски се нуждае от силен мач, за да не запише нов голям резил в Европа.\"Сините\" загубиха първата си среща от Вадуц с 0:1, като днес се нуждаят от изразителна победа, за да продължат напред в квалификациите на Лига Европа.В историята на \"сините\" греят няколко феноменални обрата от губеща позиция. И по-специално при загуба навън в първия елиминационен мач.Всъщност, те са точно десет на брой, а дали днес към тях ще бъде прибавен и скалпа на носителя на Купата на Лихтенщайн, ще разберем малко след 20:30 часа днес.Запознайте се с най-впечатляващите европейски обрати на вековниците:Сезон 1965/66, КЕШ, 1/16-финал - Сезон 1972/1973, КНК, 1/32-финал - Сезон 1975/1976, Купа на УЕФА, 1/16-финал - Сезон 1975/1976, Купа на УЕФА, 1/8-финал - Сезон 1976/1977, КНК, 1/8-финал - Сезон 1978/1979, Купа на УЕФА, 1/32-финал - Сезон 1986/1987, КНК, 1/16-финал - Сезон 1993/1994, Шампионска лига, 1/16-финал - Сезон 2005/2006, Купа на УЕФА, втори квалификационен кръг - Сезон 2005/2006, Купа на УЕФА, трети квалификационен кръг - ", "date": "2018.07.17", "title": "Левски е способен на обрат срещу Вадуц, историята го доказва"}
{"url": "http://www.cross.bg/estonskoto-vuzdyshno-prostranstvo-1579351.html", "text": "/КРОСС/ Министерството на външните работи на Естония привика руския посланик и му връчи нота, заради руските самолети който са нарушили естонското въздушно пространство , Риа Новости повозовавайки се на пресслужбата на естонските отбранителни сили.Според естонската страна инцидентите са настъпил на 16 юли в близост до остров Виндлоо във Финския залив.Airbus A319 нахлува в естонското въздушно пространство, а след него - IL-96. Самолетите напускат естонското въздушно пространство за по-малко от минута.На 11 юли руският посланик в Талин Александър Петров заяви, че нотата на естонското Министерство на външните работи е във връзка с предполагаемото нарушение на руската въздушна граница от руския самолет и е прехвърлена в Москва.", "date": "2018.07.17", "title": "Естонското външно министерство привика руския посланик"}
{"url": "http://www.cross.bg/stachkata-zayavi-verdi-1579311.html", "text": "/КРОСС/ Работници в Испания, Германия и Полша планират протести във вторник, когато онлайн гигантът „Амазон“ ще обяви своите основни летни разпродажби, в събитие известно като, „Прайм дей”, съобщи Франс прес.Центърът за опаковане и изпращане на стока в Сан Фернандо де Хенерес, близо до Мадрид започна със стачката си днес и ще продължат поне до сряда. Стачката е част от движение започнало през март с цел увеличаване на заплатите, които не са били увеличавани в най-големия логистичен център в Испания от 2016 г.Ана Берсеруло от испанския проф съюз заяви, че около 80% от работниците ще се присъединят към стачката в понеделник.Междувременно германският търговски съюз \"Верди\" заяви, че работниците в Германия и Полша трябва да протестират против техните условия на труд, което включва дълги периоди в стоене прави, вървене на дълги разстояния и повтарящи се задачи.От \"Верди\" не уточниха конкретна бройка на хората, които се очаква да се включат в стачката.", "date": "2018.07.17", "title": "Служителите на „Амазон“ в три страни излизат на стачка"}
{"url": "http://www.cross.bg/izdavano-obshtinska-grazhdanite-1579315.html", "text": "/КРОСС/ Общо шест от най-масово издаваните хартиени удостоверения вече не се изискват от гражданите и бизнеса, а данните за тях се проверяват служебно. Справките се извършват само по електронен път чрез достъп на служителите до основните регистри, сред които Търговския, Имотния, БУЛСТАТ и Регистъра на задълженията към митническата администрация, съобщи пресцентърът на Министерския съвет. Преустановява се изискването на хартиен носител на следните удостоверения:-     за наличие или липса на задължения за публични държавни вземания, издавано от Агенция „Митници“;-     за вписванията, отбелязванията или заличаванията по партида на физическо/юридическо лице в Имотния регистър, издавано от Агенцията по вписванията;-     за семейно положение, издавано от общинска администрация;-     за семейно положение съпруг/съпруга и деца, издавано от общинска администрация;-     за сключен граждански брак, издавано от общинска администрация – за лица, родени след 1 януари 1984 г.;-     образец УП-8 за доход от пенсия/пенсии и добавка/добавки, издавано от Националния осигурителен институт.В съобщението се припомня, че на електронен адрес udostoverenia@government.bg гражданите могат да сигнализират за неправомерно  изисквани от тях документи. Сигналите се проверяват от Главния инспекторат на Министерския съвет.", "date": "2018.07.17", "title": "Отпада издаването на хартия на шест вида удостоверения за гражданите и бизнеса"}
{"url": "http://www.cross.bg/nyama-yvrezhdaniya-standart-1579314.html", "text": "/КРОСС/ В. СегаСоциалното министерство за пореден път показа, че идея няма как да реши проблемите на хората с увреждания. Последните му предложения са толкова неадекватни, че успяха да обединят срещу себе си всички спорещи организации и те се заканиха да отговорят с \"брутален протест\".  Вместо да се концентрира върху адекватното определяне на необходимите средства за всеки болен - което е и поводът за няколкомесечните демонстрации, социалното министерство предлага данъчни облекчения за фирмите и кооперациите, в които работят хора с увреждания.В. СегаВ над 70% от селищата в планинските райони няма регистрирана практика на общопрактикуващ лекар, а само в 6% от тях има аптеки. При една трета липсва транспортна връзка с общински или областен център, а обезлюдяването е 2 пъти поголямо, отколкото в другите части на страната. Катастрофичните данни бяха изнесени вчера от Икономическия и социален съвет (ИСС).В. СтандартИмаме отличен потенциал за привличането на огромни потоци товари между пристанищата Варна и Бургас и Каспийския регион през Черно море. Това обясни специално за \"Стандарт\" инж. Ангел Забуртов, генерален директор на ДП „Пристанищна инфраструктура\" (ДППИ). Става въпрос не за откриване на нови коридори, а за реализация на добре известния транспортен коридор Европа - Кавказ - Азия (TRASECA), за който много се говори от четвърт век, но вече назряват условията той да се осъществи и на дело, коментира инж. Забуртов.В. 24 часаТрети зам.-министър на икономиката предвижда проект за постановление на Министерския съвет, публикуван за обществено обсъждане. Той променя устройствения правилник на Министерството на икономиката, като предвижда увеличаване на зам.-министрите от двама на трима.В. ТрудЗатягат контрола по границите, заради чумата по дребните преживни животни, която наложи евтаназията на близо 4000 кози и овце от засегнатите села в Ямболско и Бургаско. На заседание на оперативния щаб, който координира борбата с чумата по животните, беше решено да бъдат увеличени проверките на автомобилите по границите и най-вече на българо турската.", "date": "2018.07.17", "title": "Преглед на печета за 17 юли"}
{"url": "http://www.cross.bg/trump-pytin-sreshtata-1579312.html", "text": "/КРОСС/ Президентът на Русия Владимир Путин заяви по време на интервю, че по време на срещата му с неговия колега от САЩ Доналд Тръмп е заявил, че Москва е разширена да разшири действието на Договора за ограничаване на стратегическите настъпателни оръжия (СТАРТ), което изтича през 2021 г., предава Reuters, цитиран от Фокус.„Уведомих президента Тръмп, че Русия е готова да удължи този договор, но първо трябва да се споразумеем за конкретните въпроси, защото имаме въпроси към нашите американски партньори“, заяви Путин след срещата на високо равнище с Тръмп в понеделник в Хелзинки. „Смятаме, че САЩ все още не спазват напълно договора, но експертите ще решават“, допълни той.Споразумението, подписано на 8 април 2010 г., призовава броят на ядрените бойни глави и атомните бомби да се ограничи до 1550. То ограничава и броя на разгърнатите междуконтинентални балистични ракети и ядрени бомбардировачи до 700.", "date": "2018.07.17", "title": "Владимир Путин е готов да разшири действието на Договора за ограничаване на стратегическите настъпателни оръжия"}
{"url": "http://www.cross.bg/kycheto-kyche-hilyadi-1579370.html", "text": "/КРОСС/ Обвиняват мъж, пребил куче, ухапало стопанина си. Софийска районна прокуратура внесе обвинителен акт за проявена жестокост към домашно куче, съобщиха от държавното обвинение.Мъжът, пребил кучето, е приятел на неговия стопанин. Според собственика, четириногото го било ухапало по крака и дясната ръка. Това е причината обвиняемият А. Караминков да откара кучето далеч от дома на собственика Д. и да пребие животното.На 04 юли 2017 г. около 14.00 часа, обвиняемият отишъл с колата си до дома на Д., качил кучето и го откарал в столичния квартал \"Връбница 1\" между блок и гробищния парк \"Бакърена фабрика\". Той свалил кучето, завързал устата на кучето с хартиено тиксо, сложил го в сезалов чувал на земята, след което го удрял с алуминиев профил и стоварил голям камък върху главата на кучето.От нанесените удари кучето е с тежка фрактура в областта на черепа, оток и кръвонасядания в областта на главата и назалните кости, кръвоизливи в двете очи и двете ноздри, както и трайно увреждане на дясното око и орбиталните кости. Това наложило оперативна намеса - енуклеация /отстраняване на очната ябълка/.След побоя обвиняемият преместил завързаното с тиксо куче, заедно с чувала, навътре в тревните площи между блок 509 и гробищен парк \"Бакърена фабрика\", и го изоставил там, след което се отдалечил от местопрестъплението.Свидетел на действията на А. Караминков позвънил на спешния телефон 112.По случая било образувано досъдебно производство под ръководството и надзора на Софийска районна прокуратура.Повдигнато е обвинение по чл.325 б, ал.2, т.2, пр.2 и т.3, пр.1 във връзка с ал.1, пр.2 и пр.3 от Наказателния кодекс (НК).", "date": "2018.07.17", "title": "Обвиняват мъж за жесток побой над куче"}
{"url": "http://www.cross.bg/grazhdanka-zadurzhaneto-bytina-1579313.html", "text": "/КРОСС/ Дипломатите от руското посолство във Вашингтон изясняват обстоятелствата около задържането в американската столица на руската гражданка Мария Бутина, която е подозирана в работа за правителството на Русия, предава Regnum, цитиран от Фокус.В момента консулският отдел на посолството изяснява местонахождението на Бутина и иска достъп до нея.„Намираме се във връзка с американските власти. Искаме от тях консулски достъп до руската гражданка, за да защитим основните ѝ права“, съобщава посолството.По-рано министерството на правосъдието на САЩ съобщи за задържането на извършване на шпионска дейност на 29-годишна руска гражданка.", "date": "2018.07.17", "title": "Руските дипломати изясняват обстоятелствата около задържаната в САЩ руска гражданка"}
{"url": "http://www.cross.bg/katastrofa-s-kamion-blokira-am-stryma-obnovena-1579319.html", "text": "/КРОСС/ Катастрофа с камион затвори магистрала „Струма”.  Тир е минал през тунел, ударил се е вътре, а по-късно се усуква и пада встрани от пътя.Шофьорът е контактен, настанен в спешния център.Движението в посока София се вече е пуснато като се очаква скоро камиона да бъде изтеглен. ", "date": "2018.07.17", "title": "Катастрофа с камион блокира АМ „Струма” (обновена)"}
{"url": "http://www.cross.bg/sreshtata-trump-sreshta-1579320.html", "text": "/КРОСС/ След срещата между президентите на САЩ и Русия Доналд Тръмп и Владимир Путин се появиха обвинения за американския държавен глава, че с изказванията си е извършил национално предателство. Експертът по външна политика Асен Агов коментира в студиото на „Тази сутрин“, че срещата е завършила без резултат, но важното е, че и двамата президенти са показали разбирателство.Валери Тодоров сравни ситуацията между двамата президенти като двама души, копаещи в един и същи тунел, които няма изгледи скоро да се срещнат, поради различните си виждания за политиката.Агов отрече да има нова Студена война или пък национална предателство. Той подчерта, че важните за България решения от тази среща са, че въпросът за Северен поток не е бил повдиган и очевидно Тръмп се стреми към двустранни отношения, които за малка държава като нашата не са изгодни. Тодоров се съгласи с това, като коментира, че САЩ вече дава нови заявки за отношенията си с Русия, което е неочаквано за Европа.Според експертите в момента в САЩ има истерия около тази среща. ", "date": "2018.07.17", "title": "Какви са политическите послания след срещата Тръмп - Путин?"}
{"url": "http://www.cross.bg/lydogoretz-kryseiidurs-ochakva-1579316.html", "text": "/КРОСС/ Отборът на Лудогорец гостува на северноирландския Крусейдърс в мач-реванш от квалификациите за участие в груповата фаза на Шампионска лига. Срещата е с протоколен статут, тъй като \"орлите\" размазаха опонента си в Разград със 7:0.Аут от състава на Лудогорец за този мач са Клаудиу Кешеру и Густаво Кампаняро, като румънецът има проблеми с дясното коляно, а на мястото на Кампаняро се очаква да започне Лукас Саша.Главният мениджър Пауло Аутуори ще търси втори успех над северноирландците с доста от резервите и някои млади футболисти като Доминик Янков. Дебют за \"орлите\" се очаква да направи новото попълнение Антон Недялков.Срещу Крусейдърс Лудогорец ще се опита да подобри собствения си рекорд за най-голяма победа при гостуване в Европа. Към днешна дата това е успехът с 3:0 над черногорския Младост в Подгорица от 2016 година. ", "date": "2018.07.17", "title": "Лудогорец гостува на Крусейдърс в протоколен мач"}
{"url": "http://www.cross.bg/pasi-trump-spryamo-1579318.html", "text": "/КРОСС/ „”. Това каза в ефира на „Здравей, България” бившият външен министър и депутат Соломон Паси след срещата между Тръмп и руския му колега Владимир Путин.Според него, въпреки че мечтае за втори мандат, Тръмп предприема действия, превръщащи се в обект на критика.„”, коментира още Паси.Той подчерта, че стопанинът на Белия дом в момента изгражда приятелски кръг, но не за страната си, а за самия себе си.„”, коментира още Паси.Според него американският президент не иска да е лидер на Запада и не е привърженик на многостранната дипломация.", "date": "2018.07.17", "title": "Паси: Тръмп е чума и панацеята срещу нея е информираната демокрация"}
{"url": "http://www.cross.bg/rymuniya-pravo-shofirame-1579307.html", "text": "/КРОСС/ В разгара на туристическия сезон, както и през цялата година, хиляди наши сънародници шофират в северната ни съседка. Случва се обаче част от тях да нарушат правилата там и оказва се, законът в Румъния е доста по-строг отколкото нашият Закон за движението по пътищата. Румънските полицаи им отнемат книжките.В Румъния за всяко нарушение на закона може да бъде отнето свидетелството за правоуправление. От този момент нататък започва едно ходене по мъките. Дори човек в Румъния да плати глобата си, това не е гаранция, че скоро ще може да освободи книжката си. Това води и до проблема как да шофираме без книжка, когато се завърнем в България. Ако губим право да шофираме на територията на Румъния, губим ли това право и у нас, и в други страни? От БНТ зададохме въпроса на пътна полиция на Румъния, но не получихме интервю или писмен отговор.На водача с отнета книжка румънският полицай издава служебна бележка, в която са описани нарушението и наказанието. С нея водачът има право да управлява на територията на Румъния 15 дни, по време на които той може да обжалва наказанието или след плащане на глоба да си освободи книжката.", "date": "2018.07.17", "title": "Български шофьори остават без книжки за година при пътно нарушение в Румъния"}
{"url": "http://www.cross.bg/remont-yazovira-yazoviri-1579306.html", "text": "/КРОСС/ 858 язовира в страната са за ремонт, от тях за спешен ремонт са поне половината. Това обяви в студиото на „Тази сутрин” ген. Кирил Войнов, главен директор на \"Надзор на язовирните стени и съоръженията към тях\".Той разясни, че много от тях са сухи, защото предписанията са те да нямат зареден обем. Областите с най-много опасни язовири са Враца, Хасково, Стара Загора и Пловдив. През септември ще има нова проверка, при която ще се установи колко от тези язовири са били ремонтирани вече.6852 язовира са обследвани, но има и такива, които в момента се установяват, обясни той и добави, че има много язовири, за които никой не знае.414 язовира се нуждаят от спешен ремонт и 500 млн. лв. ще бъдат отделени за ремонтирането им. Експертът отрече тези пари да са застрашени от непрозрачно използване от компанията, която ще осъществи проекта. По думите му Министерството на икономиката е сериозна институция и не е редно да се хвърлят такива обвинения.По думите му ремонтите ще започнат скоро, тъй като нещата засега се случват доста бързо. Той заяви, че работят в добро сътрудничество с областните управители, а относно общините, които не желаят да предоставят язовирите си за поддръжка на държавата каза, че в такъв случай те поемат цялата отговорност за поддръжката и финансирането им.Според него с това решение Министерството на икономиката се е нагърбило с тежката задача да поддържа язовирите и да осигури безопасността на хората.", "date": "2018.07.17", "title": "858 язовира в страната са за ремонт"}
{"url": "http://www.cross.bg/kmet-lyutidol-bivsh-1579305.html", "text": "/КРОСС/ Пожар изпепели дома на бивш селски кмет в Лютидол.Огънят лумнал два дни, след като стопаните заминали на гости при роднини в Италия. Близките и съседите им са сигурни, че огънят е предизвикан от човешка ръка, съобщава bTV.Христина Андреева, която е дъщеря на пострадалите, сподели, че когато дошли видели, че гаражът е бил разбит, а вътре прозорецът към къщата е бил счупен. „Баща ми има неприятели в селото и е засегнал бизнес интереси”, посочи тя.Станислав Ангелов, който е кмет на село Лютидол, коментира, че се води досъдебно производство. Той призова към спокойствие.Хората са категорични, че знаят кой е поръчал пожара и със сигурност не става дума за късо съединение.", "date": "2018.07.17", "title": "Къщата на бивш селски кмет изгоря в Лютидол"}
{"url": "http://www.cross.bg/bylevard-perioda-remonti-1579308.html", "text": "/КРОСС/ Строителството на третия лъч на метрото и летните ремонти на големи и ключови за трафика улици и булеварди, несъмнено се оказват предизвикателство за изобретателността на повечето шофьори. А столичният булевард „Пенчо Славейков“ е поредното такова в периода на следващите два месеца. Заради строителството на третия метродиаметър и ремонт в района, затворено за движение ще бъде кръстовището с ул.“Свети Георги Софийски“. Следващите 60 дни ще са ключови за облекчаването на трафика в бъдеще с оглед на това, че предстои изграждането на подлез и входове към метростанцията на Медицинска академия, както и ремонт на пътното платно на булеварда.Алтернатива за водачите в периода на ремонта могат да бъдат улиците „Константин Иречек“ и бул.“Прага“. Важно е да уточним, че предвид местоположението на строителния обект и факта, че той се намира в близост до няколко големи лечебни заведения ще бъде създадена и специална организация на движението за линейките.Добрата новина е, че от средата на септември, когато и трафикът се очаква да е в пъти по-интензивен отколкото сега, ще имаме изцяло ремонтиран нов булевард в участъка от бул.“Прага“ до бул.“Витоша“.Ремонтни дейности започнаха и на столичния булевард \"Монтевидео\". Разширението му, което започна още миналата година с реконструкция на трасето около \"Нов български университет\", продължава. Този път засегнат от ремонтните дейности ще е участъкът от ул. „Боряна“ до бул.“Никога Петков“.Наред с новите ремонти, трябва да напомним и за текущите, които неминуемо затрудняват движението в столицата. Най-големите от тях са този на бул.\"Васил Левски, който се пресича с друг ключов проект, а именно цялостната реконструкция на ул. \"Граф Игнатиев\". Сериозни задръствания и промени в маршрута на градския транспорт има и на столичния булевард \"България\", където тече подмяна на релсовия път.Сроковете са стриктни-санкциите също, категорични са от Столичната община. Сериозни глоби очакват фирмите-изпълнители, ако датите за пускане на строителните обекти не бъдат изпълнени. Изключително скъпо - 75 000 на ден ще струва на всяка фирма, ако дейностите по реконструкциите се просрочат. До 300 000 лева пък е глобата, ако качеството не отговаря на изискванията. И тук се подчертава, че дефектите са за сметка на изпълнителя в периода на гаранционния срок. ", "date": "2018.07.17", "title": "Какви са алтернативите за шофьорите в София при летните ремонти?"}
{"url": "http://www.cross.bg/pytin-trump-vladimir-1579309.html", "text": "/КРОСС/ Американският президент Доналд Тръмп бе остро критикуван след вчерашната си среща с руския държавен глава Владимир Путин. Конгресмени, сенатори, бивши шефове на разузнавателни агенции са шокирани от признанието на Тръмп, че вярва повече на Путин, отколкото на американските служби за предполагаемата руска намеса в президентските избори в САЩ през 2016 година.Малко по-късно Тръмп написа в Туитър, че има \"огромно доверие\" към разузнаването. Същевременно, Владимир Путин даде интервю за телевизия Фокс нюз, в което също отрече намеса на Русия в изборите.Русия никога не се е намесвала във вътрешните работи на САЩ, нито в изборите там. Това зави руският президент Владимир Путин в интервю за журналиста Крис Уолъс от \"Фокс нюз\" след срещата с американския си колега Доналд Тръмп.Владимир Путин, президент на Русия: По думите на руския президент отношенията между Русия и САЩ не бива да стават заложници на американското разследване за намеса на Москва в предизборната кампания в САЩ през 2016 г. и на вътрешнополитически борби.Владимир Путин, президент на Русия: Президентът на САЩ Доналд Тръмп смята Крим за част от Украйна, посочи още Путин. Русия би се отнесла крайно отрицателно към по-нататъшно разширяване на НАТО с Грузия и Украйна, стана ясно още от интервюто.", "date": "2018.07.17", "title": "Доналд Тръмп бе остро критикуван след срещата с Владимир Путин"}
{"url": "http://www.cross.bg/suvet-zabolyavaniya-tristranno-1579310.html", "text": "/КРОСС/ Новият модел за оценка на вид и степен на увреждане ще обсъжда Националният съвет за тристранно сътрудничество.Здравното министерство предлага да отпадне математическата формула за изчисляване на множество увреждания. Идеята е ТЕЛК-овете да отразяват всички заболявания на пациента в експертното решение, но при изчисляване на процента трайно намалена работоспособност да се взема предвид само най-тежкото.В мотивите към законопроекта се посочва, че така ще се премахне различният подход при оценяването на заболявания от един и същи клас, както онкологичните.Законопроектът е бил отхвърлен от Националния съвет за интеграция на хората с увреждания. Срещу новите правила се обявиха и работодателските организации.", "date": "2018.07.17", "title": "Съветът за тристранно сътрудничество ще заседава по правилника за ТЕЛК и НЕЛК"}
{"url": "http://www.cross.bg/depytat-bivsh-direktor-1579299.html", "text": "/КРОСС/ Ахмед Ахмедов, депутат от ДПС в 44-ото НСВасил Палакаркин, депутат от Великото народно събрание Васил Христов, бивш главен изпълнителен директор и председател на Управителния съвет на Първа инвестиционна банка Георги Борисов, български поет и преводач, директор на списание „Факел“ Евгений Чачев, депутат от ДСБ в 40-ото НС и бивш министър на регионалното развитие и благоустройството Майор Иван Милов, председател на Българска офицерска легия „Раковски“ Константин, поп-фолк певец Константин Папазов, треньор по баскетбол Проф. д-р Михаил Неделчев, литературовед и политик Настимир Ананиев, бивш депутат Полина Цакова-Христова, депутат от „Воля“ в 44-ото НС", "date": "2018.07.17", "title": "Родени на 17 юли"}
{"url": "http://www.cross.bg/spi-mechtaii-subydi-se-1579296.html", "text": "/КРОСС/ Спи. Мечтай. Събуди се. Действай. Мисли. Бори се. Побеждавай. Спи. Мечтай ...Джаред Лето", "date": "2018.07.17", "title": "Спи. Мечтай. Събуди се..."}
{"url": "http://www.cross.bg/pristanishteto-naranyavaniya-korab-1579301.html", "text": "/КРОСС/ Над 20 души са ранени след изригване на лава от вулкана Килауея в Хаваите. Действащият вулкан е предизвикал експлозия на туристически кораб. Най-малко 23-ма са получили наранявания по време на инцидента. Лавата от изригването на вулкана Килауея на остров Хавай е предизвикала взрив на един от плавателните съдове, намиращи се в близост до мястото. Туристическият кораб е бил засегнат от летящи отломки, които са попаднали директно върху него и са причинили експлозия.\"Бомбата от лава\" е летяла съвсем близо до пристанището на град Капохо, съобщават от Хавайското министерство на земята и природните ресурси. Експлозията е причинила наранявания на повечето от пътниците на плавателния съд.Най-малко четирима са хоспитализирани в медицинския център Хило, от където съобщават, че състоянието им е стабилно, въпреки сериозните наранявания.Девет други пътници също са прегледани в болницата, но раните им само са били обработени без да остават за медицинско наблюдение. По-късно беше съобщено, че 10 други пътници са били лекувани на място на пристанището и с това броят на ранените достигна 23-ма.След взрива корабът е върнат в пристанището в Хило за допълнителен оглед. Мястото обаче продължава да е под заплаха, тъй като се намира на метри от действащия вулкан.Лавата продължава да се лее активно от една от цепнатините на  Килауеа, който за първи път изригна на 3 май тази година.Американски геолози предупредиха, че вулканът е под напрежение и оставиха оранжев код за  възможно \"внезапното изригване” само ден преди инцидента.", "date": "2018.07.17", "title": "Лава на Хаваите рани 23 души"}
{"url": "http://www.cross.bg/internet-dostup-telefonite-1579302.html", "text": "/КРОСС/ Кубинци вече могат да ползват мобилен интернет на телефоните си, съобщи Ройтерс. От нововъведението засега обаче ще се възползват ограничен брой хора, като целта е до края на годината услугата да е достъпна за всички. Местни журналисти бяха сред първите, които тестваха мобилния интернет на телефоните си:\"Медийният сектор може да се възползва от новата услуга и това означава тотална промяна в работния процес. Сега имаме достъп до всеки сайт от смартфоните си и това улеснява значително работата ни. Имаме достъп и до социални мрежи\" - заяви 39-годишният журналист Юрис Неридо.До 2013 г. интернетът в Куба беше достъпен само в хотели, и то предимно за чуждестранни гости.", "date": "2018.07.17", "title": "Кубинците вече имат достъп до мобилен интернет"}
{"url": "http://www.cross.bg/murtvi-zhivotni-rydnika-1579300.html", "text": "/КРОСС/ Протестът  на жителите на пернишкия квартал „Бела вода” срещу инсинератора за изгаряне на  мъртви животни се увенча с успех. Тази вечер мобилното съоръжение  беше изтеглено с влекач от района на рудника, където беше позиционирано. Жителите  на населеното място не крият задоволството си, но запазват протестна готовност.  Те се притесняват, че съоръжението се премества само временно. Ще  бъдем нащрек, каза Райна Славчева от Инициативния комитет. Протестиращите искат  кметът на населеното място да организира среща със собственика на  рудника, тъй като в насипите били загробвани мъртви животни.  Днешният протест се състоя на улица „Григорий Цамблак”. До блокада на пътя не  се стигна. Инсинераторът е докаран в „Бела вода” от  радомирското село Владимир през месец май, след като местните хора там също са  се разбунтували. Разположен бе под наем в имот на собственика на рудника.  Въпреки твърденията на институциите, че не са установени нарушения и че  инсталацията е безвредна, хората от квартала не искат в близост до домовете им  да се изгарят трупове на мъртви животни.", "date": "2018.07.17", "title": "След протест - премахнаха инсинератора за изгаряне на мъртви животни в Перник"}
{"url": "http://www.cross.bg/fytbol-imperator-korab-1579295.html", "text": "/КРОСС/ 813 г. - Обсада на Константинопол: Българската войска, предвождана от кан Крум, обсажда столицата на Византия Константинопол.1279 г. - Войските на Ивайло разбиват в Котленския проход 10-хилядна византийска армия на император Михаил VIII Палеолог.1393 г. - След дълга обсада от войските на османския султан Баязид I, пада столицата на Втората българска държава Търново.1453 г. - Французите удържат решителна победа срещу англичаните в Битката при Кастийон, последната от Стогодишната война.1762 г. - Петър III е убит, докато е задържан в Ропша, 38 дни след като той е отстранен от поста Император на Русия и заменен с неговата жена Екатерина II.1868 г. - Столицата на Япония е преместена от Киото в Едо (днешно Токио).1879 г. - Назначено е Първото правителство на България, начело с Тодор Бурмов.1917 г. - С указ на краля на Великобритания Едуард VII фамилията на кралската династия Сакс-Кобург-Гота е заменена на Уиндзор.1918 г. - По нареждане на Болшевишката партия и извършено от ЧК (Чека), цялото семейство на последния император на Русия цар Николай II е избито в Екатеринбург.1936 г. - Започва Гражданската война в Испания.1942 г. - Програмата на антифашистката организация Отечествен фронт е оповестена по нелегалната радиостанция Христо Ботев.1945 г. - Втора световна война: Край Берлин започва Потсдамската конференция на трите главни антихитлеристки сили - Великобритания, САЩ и СССР, с участието на Чърчил, Хари Труман и Сталин.1955 г. - В Анахайм, САЩ, Уолт Дисни отрива първият увеселителен парк Дисниленд.1975 г. - Експериментален полет Аполо-Союз: Американският кораб Аполо и съветският космически кораб Союз осъществяват в орбита около Земята скачване на космически апарати на две нации за първи път в историята.1975 г. - Източен Тимор е анексиран и става 27-а провинция на Индонезия.1990 г. - Правителството на БСП взема решение тялото на Георги Димитров да се извади от мавзолея и да се погребе; решението е изпълнено същата нощ.1994 г. - Състои се финалът на Световното първенство по футбол в САЩ, на който Националният отбор по футбол на Бразилия побеждава Националния отбор по футбол на Италия след дузпи.1998 г. - България става член на ЦЕФТА.2006 г. - Цунами, предизвикани от земетресение с магнитуд 7,2 по скалата на Рихтер, връхлита индонезийския остров Ява, отчита се, че жертвите са стотици.2014 г. - Малайзийски самолет се разбива в Украйна, загиват всички 295 пътници.", "date": "2018.07.17", "title": "17 юли в историята"}
{"url": "http://www.cross.bg/chasa-sofiyaot-provede-1579298.html", "text": "/КРОСС/София.От 9.00 часа председателят на парламента Цвета Караянчева свиква извънредно заседание наПредседателския съвет на Народното събрание във връзка със случаите на чума по животните.***София.От 10.00 часа в зала „Изток\" на Народното събрание председателят на Комисията по вътрешна сигурност и обществен ред Цветан Цветанов организира кръгла маса на тема „Постигнатото в областта на вътрешните работи по време на Българското председателство на Съвета на Европейския Съюз\".***София.От 11.30 часа в сградата на Министерския съвет Националният съвет за тристранно сътрудничество ще проведе заседание.***София.От 11.00 часа в сградата на Министерството на туризма министърът на туризма Николина Ангелкова ще подпише договор за изграждане и внедряване на Единна система за туристическа информация (ЕСТИ).***София.От 09.00 часа Белоградчишкият епископ Поликарп ще оглави св. Литургия в храм „Св. Марина\" в двора на Софийска света митрополия.***София.От 11.00 часа в национален пресклуб на БТА ще се проведе Пресконференция на Цветелина Попова- Оланд - майката на двете български деца, които съдът и социалните служби на Норвегия отнеха, разделиха и предадоха за отглеждане в различни приемни семейства на 200 км разстояние едно от друго.***София.От 11.30 часа в зала 1 на ул. „Московска\" 33 кметът на София Йорданка Фандъкова и Председателят на Столичния общински съвет Елен Герджиков ще представят проекта на последния етап за обновяване и разширяване на парк „Възраждане\" с инвестиции от общинското дружество „Софийски имоти\". ***София.От 12.30 часа в централата на АБВ на ул. \"Врабча\" 23 ръководството на ПП АБВ ще даде пресконференция.***София.От 13.00 часа в централата на СДС на ул. „Г.С.Раковски\" 134 ще се проведе първата пресконференция на новоизбрания председател и зам.- председатели на партията.***София.От 15.00 часа в сградата на Българската агенция по безопасност на храните на бул. \"Пенчо Славейков\" 15А директорите на областните дирекции по безопасност на храните ще дадат пресконференция.***София.От 15.00 часа народният представител от „БСП за България\" Ирена Анастасова и общинският съветник Николай Николов ще бъдат на разположение на софиянци в постоянната приемна на БСП - София на ул. \"Леге\" №10, етаж 1.***София.От 15.00 часа в зала 456 в сградата на Народното събрание на пл. „Княз Александър I\" ще се проведе заседание на Комисия за наблюдение на приходните агенции и борба със сивата икономика и контрабандата.***Добрич.От 18.00 часа кметът на Добрич Йордан Йоданов ще има открита приемна в двора на училище „Любен Каравелов\".***Карлово.От 19.00 часа на пл. „20 юли\" ще бъде връчена Наградата на Карлово.***Карлово.От 11.00 часа в Историческия музей ще бъде открита изложбата „Издания за Васил Левски\".***Карлово.От 20.00 часа на площад „20-ти юли\" започва празничен концерт с участието на Бег бенда на БНР. В 21.00 часа на същия площад Ансамбъл Българе ще представи своя спектакъл.***Китен.От 17.00 часа пред сградата на Община Китен ще се проведе информационна среща на Европейския потребителски център, насочена към хората, които пътуват, почиват или пазаруват в други страни от ЕС - „Вашите права\".***Плевен.От 10.00 часа в Пресклуб на БТА-Плевен ще се състои пресконференция на народния представител от \"БСП за България\" Стефан Бурджев.***Пловдив.От 09.00 часа в храм „Св. Марина\" ще бъде отслужена празничната архиерейска света Литургия, оглавена от Негово Високопреосвещенство Пловдивския митрополит Николай.***Пловдив.От 16.00 часа общинският съветник от ГЕРБ Иван Вичков ще приема граждани в офиса на партията в район „Тракия\" в блок 91.***Силистра.От 11.00 часа в изложбената зала в Държавен архив - Силистра ще бъде открита фотодокументална изложба за Васил Левски: „Всичко, което съм сторил, сторих го за Отечеството\".***Сливен.От 16.30 часа в зала „Май\" ще се проведе публично обсъждане на отчета за приходите и разходите на бюджета на Община Сливен за 2017 г.***Смолян.От 11:00 часа, в зала 201 на Областна администрация Смолян, ще се проведе заседание на Постоянната областна епизоотична комисия във връзка с Африканската чума по свинете в Европа, констатираните огнища в Румъния и опасността от навлизане на болестта на територията на Република България.", "date": "2018.07.17", "title": "Предстоящи събития в страната за 17 юли"}
{"url": "http://www.cross.bg/marina-hrista-muchenitzata-1579294.html", "text": "/КРОСС/ Страдание на света великомъченица Марина Света Марина се родила в Антиохия Писидийска от благородни родители, но не благоверни, а помрачени от езическото нечестие. Баща й, Едесий, бил идолски жрец. Той дал дъщеря си Марина, останала без майка още след раждането, на кърмачка, живееща в едно село на петнадесет километра от града. Когато момичето пораснало, се оказало, че то било прекрасно по тяло и още по-прекрасно по душа: то се отличавало с благоразумие и с добронравие. Тъй като по това време било повдигнато гонение срещу християните, иереите и клириците, учители на Божието слово, се криели поради страх от мъчителите, едни в пустините и в планинските пещери, други между простолюдието в селата, облечени като просяци, но където можели, поучавали, макар и тайно, на святата вяра и обръщали мнозина от езическата заблуда към Христа. Случило се така, че и Марина, дванадесетгодишно момиче, чула от един Божий човек слово за Иисуса Христа, истинния Бог, как Той се въплътил от Светия Дух в утробата на Пречистата Дева и се родил от Нея, като запазил девството й ненакърнено, как направил много чудеса и пожелал доброволно да пострада, заради спасението на хората; умрял, възкръснал, възнесъл се на небето и приготвил безкраен живот и слава, и вечно Царство за вярващите в Него и обичащите Го. Като чула това, благоразумната девойка Марина повярвала в Христа и сърцето й се разпалило от божествена любов, така че тя не говорела и не мислела за нищо друго, а само за Иисуса Христа; или пък, където чуела да се говори за истинния Бог, натам насочвала цялото си внимание. И така като повярвала в Него със сърцето си, не се срамувала да Го изповядва и с уста, въпреки че още не била кръстена, поради липсата на християнски свещеник, който би могъл да я кръсти. И Марина пожелала да пролее кръвта си заради Христа и да се кръсти в нея, като в кръщелен купел, както била чувала за много свети мъченици от двата пола, че се кръщавали в кръвта си тези, които са положили душите си за Господа; тя искала да им подражава. Едесий, като узнал, че дъщеря му Марина повярвала в Христа, я намразил и престанал да я счита за своя дъщеря, а се отнасял с нея като с чужда; а девицата възложила цялата си надежда на небесния Отец. Когато навършила петнадесет години, веднъж излязла на полето да наглежда овцете на баща си, които пасели там. Случило се така, че на пътя срещнала владетеля на източните области, на име Олимврий, жесток мъчител на християните, който отивал в Антиохия; като видял красивата девойка, областният управител бил поразен от необикновената й красота, на мига се увлякъл по нея и намислил да я направи своя съпруга. Той се спрял и започнал да разпитва девойката: - От кой род си, девойко, чия дъщеря си и как се казваш, кажи ми истината за себе си. Виждам, че си много хубава; ако родителите ти са свободни, ще встъпя с теб в законен брак, а ако си нечия робиня, ще те откупя и ще те взема при себе си. А девицата, като се отличавала с целомъдрие още повече, отколкото с красотата си, кротко отговорила, чия дъщеря е и как се казва; не скрила и това, че е Христова рабиня, вярва в Единия Бог, Създател на небето и на земята, съединена е с Него със сърдечна любов и не желае друг жених. Като чул, че е християнка, областният управител, на когото било дадено разрешение да измъчва християните, заповядал на войниците си да я вземат със себе си и да я заведат в града, но без грубости: от моминските й благоразумни слова той още повече я обикнал и се надявал, че чрез заплахи за мъчения бързо ще я отклони от Христа и ще я уговори да встъпи в брак с него. Като пристигнал в града, областният управител първо, според нечестивия си обичай, принесъл жертви на скверните си богове, принесъл тържествена похвала на своите царе, хванал каквито намерил християни и ги хвърлил в тъмница, за да ги пазят до изтезанията. А девицата Марина поверил на няколко знатни жени, за да я пазят. На следващия ден, като организирал тържествен съд, заповядал да доведат за разпит първо света Марина; той постоянно мислел за нея. Довели девойката, а той гледал със сладострастие необикновената й красота и все повече и повече се разпалвал от плътска любов към нея. После започнал да й говори с коварство: - Прекрасна девице, всички богове знаят как жаля твоята младост и щадя младото ти тяло, цъфтящо от красота. За това те моля, послушай ме, принеси жертва на боговете и ще бъдеш добре: веднага ще получиш голямо имущество, ще станеш богата, ще станеш по-щастлива от всички твои връстнички и ще се ползуваш с най-голяма чест сред жените в този град. Светицата отговорила: - Не се надявай, управителю, да замениш вярата ми в Христа за вашето безверие нито с ласки, нито със заплахи: аз съм вярна рабиня на моя Владика, пострадал доброволно заради мен. Ако заради мен Той е претърпял разпъване на кръст и смърт, без да щади Своето пресвято тяло, прието от Пречистата Дева Мария, то и аз съм длъжна заради Него да страдам по всякакъв начин и да умра, без ни най-малко да щадя своето грешно тяло и здравето си. Не мисли, че ще ме уплашиш с твоите закани: аз съм готова на всякакви мъки и на смърт. Този, на Когото се надявам, ще ми даде сила! А това, което ми говориш - за съпружество, почит, слава и богатство, всичко това за мен е противно и мерзко. Нима ще оставя Безсмъртния си Жених - Христос, Небесния Цар, и ще встъпя в брак със смърдящо куче с мъртва душа? Никога! Като чул тези смели думи на света Марина, областният управител се раздразнил, оскърбил се, силно се разгневил и в същия миг, като сменил любовта с вражда и ненавист, заповядал да свалят дрехите от Христовата невеста, наредил да я поставят на земята и да я бият с тояги без пощада. Дълго били светицата без милост. Моминското й тяло се разкъсвало от рани и кръвта течала на струи от раните, като обагряла земята. Като гледали това, хората се изпълвали със състрадание към нея, за това, че така жестоко мъчат такава красива девойка, и мнозина плачели. После, когато палачите престанали да я бият, мъчителят казал на мъченицата: - Марина, това е само началото и ако продължаваш да упорствуваш в непокорството си, ще изпиташ още по-големи мъки. Светицата отговорила: - Прави всичко, което е угодно за теб и на твоя баща дявола; аз не обръщам внимание на мъките, тъй като ми помага Христос, Който скоро ще посрами цялото ваше лукавство! Управителят още повече се разгневил и заповядал да я приковат с гвоздеи към една дъска и да стържат тялото й с железни тризъбци. След това управителят заповядал да свалят мъченицата от гвоздеите и да я затворят в особена тъмница, дълбока и мрачна, пълна с всякакви бесовски страшилища, където били заключвани осъдените на смърт. С настъпването на утрото управителят Олимврий отново започнал своя неправеден и нечестив съд. Целият народ се събрал за зрелището. Ожесточеният управител заповядал да изтезават светицата. Отново я окачил на дърво, донесли запалени свещи и започнали да опалват гърдите и хълбоците й; а тя, като се вглъбила в себе си, се молела на Бога в дълбината на сърцето и мълчаливо търпяла; тя била обгорена като въглен и разкъсана на парчета като месо за ядене. И когато, едва жива, я свалили от дървото, казала високо: - Господи! Ти ме удостои заради името Ти да премина през огън, удостой ме да мина и през водата на светото кръщение и умита от греховете, ме въведи в Твоя покой. А мъчителят, като чул, че мъченицата споменала за вода, казал: - Иска да пие, нещастницата; трябва да я напоим! И заповядал да докарат огромна каца с вода и да хвърлят в нея вързаната мъченица, за да я потопят там и да я удавят. Когато слугите я хванали, за да я хвърлят във водата, тя извикала високо: - Господи Иисусе Христе, Който освобождаваш от оковите, развързваш връзките на смъртта и на ада и повдигаш от гробовете със знака на Божествената Си сила! Погледни към Твоята рабиня и развържи връзките ми! И нека тази вода стане за мен желаното свето кръщение за раждане във вечния живот, така че, като съблека ветхия човек, да се облека в новия и да се явя в Твоя чертог при Тебе в брачна одежда! Докато мъченицата се молела така, слугите я хвърлили в кацата, започнали да я потапят под водата и да я давят. Но изведнъж земята се разтърсила и връзките, с които била вързана мъченицата, се развързали, а слугите, обхванати от ужас, избягали от кацата; над главата на мъченицата засияли лъчите на неизказана светлина и отново се появила видяната преди от нея бяла гълъбица, спускаща се отгоре, подобно на слънце, със златен венец в устата; тя кръжала над главата на мъченицата, докосвала я с краката си и отново литвала нагоре. Това видение било забелязано не само от светицата, но и от някои от присъствуващите, които били достойни: мнозина от народа били тайни християни и се удостоили да го видят. А светицата стояла във водата, без да потъва, пеела, славела и благославяла великото име на Пресвета Троица, Отец и Син, и Свети Дух. После над светицата се появил огнен стълб, стигащ до небето, а на стълба имало кръст, като че кристален, от който излизали светли лъчи; гълъбицата литнала и кацнала на върха на кръста. Дошъл глас свише и всички го чули: - Мир на тебе, невесто Христова, Марина! Сега ти ще приемеш неувяхващия венец на добродетелта от ръката Господня и ще починеш в небесното Царство заедно със светиите. Като чули този глас и като видели, че мъченицата излязла от водата здрава, без никаква следа от обгарянията, невредима телом и прекрасна, в същия миг голямо множество мъже и жени повярвали в Христа, открито се признали за християни и изглежда били готови на смърт за Христа. Управителят се ужасил като видял, че толкова много хора се обърнали към Христа и недоумявал какво да направи. После, разярен, извел срещу народа въоръжената с мечове войска, която била при него, и заповядал да посекат всеки, който слави Христовото име. Тогава всички неверни или страхливи от народа се разбягали, а тези, които вярвали истински, сами отивали под меча. И паднали убити около петнадесет хиляди човека - мъже и жени, които като се кръстили в кръвта си и като се очистили от всички грехове, влезли в радостта на своя Господ, увенчани с мъченически венци. След това управителят заповядал да посекат с меч и мъченицата. Когато извели мъченицата на мястото на посичането, тя помолила тези, които я водели, малко да почакат и като се обърнала към вървящия след нея народ, убеждавала всички да познаят Единия Истинен Бог, Твореца на всичко и да оставят бесовската заблуда и гибелта на идолопоклонството. След това започнала да се моли и се молила дълго за всички; изведнъж земята се разтърсила, всички били обзети от страх и мнозина паднали от страх на земята; паднал и палачът. Нашият Господ Иисус Христос се явил със свети ангели на Своята невеста, като я призовавал в Своя покой и прострял ръце, за да приеме душата й. А тя, като се зарадвала неизказано, накарала палача по-бързо да изпълни това, което му било заповядано. Тя подложила честната си глава под меча и била обезглавена, а душата й била взета от ръцете Господни и занесена в небесните селения. Така, на седемнадесети юли света великомъченица Марина завършила мъченическия си подвиг. А страданието й описал един очевидец - Божият раб Теотим, който видял цялото мъчение и се удостоил да бъде зрител на тези видения, които били явени на светицата; той предал това на верните за душевна полза, в чест и памет на възлюбената Христова невеста Марина и за слава на Човеколюбеца Христос, нашия Спасител, на Когото с Отца и Светия Дух и от нас нека бъде чест и слава, сега и навеки. Амин.", "date": "2018.07.17", "title": "Св. вмчца Марина"}
{"url": "http://www.cross.bg/zasedanie-vsichki-izvunredno-1579304.html", "text": "/КРОСС/ Председателят на парламента Цвета Караянчева свиква извънредно заседание на Председателския съвет по искане на членовете на оперативния щаб, който координира борбата с чумата по животните.На заседанието ръководствата на всички парламентарни групи ще бъдат информирани какво се предприема във връзка със случаите на зараза.Според министъра на вътрешните работи целта е на тази среща да се изчистят всички съмнения, защото в случая става въпрос за националната сигурност. По думите му всички трябва да осъзнаят каква е опасността и да поемат отговорност. Ограничават се големи обществени прояви със струпване на хора в 10-километровата зона около огнището на чума в Ямболско.Това реши на първото си заседание оперативният щаб, създаден след напрежението около евтаназията на животни в района, където бяха убити малко над 4000 глави добитък.", "date": "2018.07.17", "title": "Председателят на парламента свиква извънредно заседание на Председателския съвет"}
{"url": "http://www.cross.bg/chymata-shampionka-komentar-1579297.html", "text": "/КРОСС/На планина през лятото. Съветите на планинските спасители - какво трябва да знаем, поемайки към планината през лятото?Шофьорски неволи. Как български шофьори остават без книжки за година, ако направят нарушение на пътя в Румъния?Недоволство. Защо майките на деца с увреждания напуснаха работната група за новия закон?Срещата. Решенията и посланията от срещата между президентите на САЩ и Русия - коментар на Ивайло Калфин и Даниел СтефановРед и сигурност - от борбата с битовата престъпност до мерките срещу разпространението на чумата - гл. комисар Младен Маринов, главен секретар на МВР.Световна шампионка. Златният скок - световната шампионка при девойките - Александра Начева веднага след завръщането си в България.Нов проект. Еклектика от жанрове в новия проект на Ангел Заберски.Чумата в Странджа - на живо - ще бъдат ли избити последните стада на Шарково?Как държавата ще се справи с чумата по животните в Странджа - в  студието зам.-министърът на демеделието Цветан Димитров.След прогнозата за още проливни дъждове - кои са потенциално опасните язовири у нас  - в студиото  Кирил ВойновСрещата в Хелзинки - какви са политическите послания от нея - в студиото с коментар Асен Агов и Валери ТодоровДецата на Норвегия - как български семейства, избягали от Норвегия, се обединиха, за да привлекат вниманието на световните медии върху проблемите с децата имВ памет на Васил Левски - пряко от Карлово - тържествата по повод рождениа ден на Апостола.Гняв по време  на чума - сбърка ли държавата в борбата със заразата, отговаря министър Румен Порожанов.Крадци по време на отпуска  - за новите изобретения на крадците и как да ги спрем?Левовете в евро - как ще се отрази на джоба ни влизането ни в чакалнята на Еврозоната?Блок с 5 звезди в кв. Люлин - как съседи се прибират по червен килим - Румен Бахов разказва. ", "date": "2018.07.17", "title": "Теми и гости в ефира"}
{"url": "http://www.cross.bg/imigranti-zyvara-kamiona-1579303.html", "text": "/КРОСС/ 8 души, от които шест деца, бяха открити мъртви в камион, претъпкан с имигранти в Либия. Те са се задушили в затвореното ремарке, в което е имало множество туби с бензин,съобщава Libyaobserver. Други 90 души са били изведени от камиона и са приети в болница. Директорът на полицията в град Зувара заяви:\"Когато отворихме камиона, вътре имаше близо 100 нелегални имигранти в критично състояние. Преди това е превозвана риба, в последствие са натоварили и туби с бензин. Това е предизвикало задушаване и паника сред имигрантите\".Либийският град Зувара е една от основните точки, откъдето африканските мигранти тръгват да прекосяват Средиземно море на път за Европа.", "date": "2018.07.17", "title": "8 имигранти загинаха от задушаване в камион в Либия"}
