{"url": "http://www.cross.bg/koleda-praznyvat-godina-1592127.html", "text": "/КРОСС/  84% от българите посочват, че ще празнуват Коледа у дома, а 11% възнамеряват да отидат на гости за Коледа. В сравнение с миналата година, с 5% намаляват онези, които ще празнуват Коледа в къщи, показва проучване на \"Екзакта\".Хората на възраст между 18 и 50 години, жителите на столицата и на големите градове по-често от останалите посочват, че ще отидат на гости за Коледа.Едва 2% ще празнуват Коледа в заведение - най-често млади хора на възраст до 30 години. 2.5% отговорят, че няма да празнуват Коледа.По домовете си ще прекарат Новогодишните празници 67% от българите. Посрещането на Нова година е свързано с по-висока мобилност на хората и с по-голямо желание да празнуват извън дома - 17% от интервюираните ще отидат на гости, 11% ще посрещат празника в заведение, а 3% ще празнуват на площада.Сравнението с данните на \"Екзакта\" от декември 2017 г. показва, че със 7% намаляват българите, които ще посрещнат Нова година вкъщи.На Нова година на гости ще ходят предимно хора на възраст между 18 и 40 години, жители на столицата и на останалите градове в страната. В заведение смятат да посрещнат Нова година млади хора на възраст между 18 и 40 години, респонденти с висок жизнен стандарт и жители на столицата.18% от участвалите в изследването възнамеряват да пътуват в страната за Коледните празници. Едва 2% ще отидат в чужбина за Коледа. 80% няма да пътуват - нито в страната, нито в чужбина. ", "date": "2018.12.20", "title": "84% от българите ще празнуват Коледа у дома, само 2% в заведение"}
{"url": "http://www.cross.bg/sudurzhat-tzeli-bademite-1592105.html", "text": "/КРОСС/ Ядките съдържат много мазнини и калории, но британски специалисти съветват да хапваме бадеми с чиста съвест, стига да са цели, съобщи в. \"Дейли мейл\".Експерти от лондонския Кингс колидж твърдят, че макар и ядките да съдържат много калории, човешкият организъм не може да ги усвои. Около 20 процента от мазнините и четвърт от калориите в бадемите не се усвояват. Това обаче важи само ако са цели. Ако са смлени, дават повече енергия.Бадемите съдържат 55 процента мазнини. Те обаче остават в структурата на ядката по време на храносмилането и не се усвояват. Ако бадемите са смлени, тази структура се разгражда и храносмилането се улеснява.\"Резултатите ни показват колко важно е да не гледаме само етикетите със съдържанието на храните. Написаното за мазнините и калориите може да не съответства на случващото се след изяждането\", каза д-р Сара Бери от екипа.", "date": "2018.12.20", "title": "Диетолози препоръчват бадемите да се консумират цели"}
{"url": "http://www.cross.bg/koledni-godinata-mariya-1592101.html", "text": "/КРОСС/ Традицията новородените да бъдат облечени като коледни подаръци ще бъде спазена и тази година в университететска болница „Дева Мария\" в Бургас. Вече няколко години екипът на отделението по неонатология дарява коледно настроение на младите родители по необичаен начин. От днес до края на годината големи топли коледни чорапи ще направят от новородените най-желаните коледни подаръци. Коледна шапка ще допълва впечатляващия тоалет, с който бебетата ще  посрещат своите посетители по време на свижданията и ще бъдат изписвани от болницата.„Няма по-истинско коледно чудо от чудото на новия живот.\" категоричен е началникът на отделението по неонатология- д-р Мария Търнева. „Рождество Христово е символ на зараждащата се вяра и надежда за човечеството, това, което е и раждането на новия живот във всяко семейство. Това, че по време на най-светлите празници в годината майките са далеч от семействата си, не трябва да ги лишава от празнично настроение. Традицията да обличаме новородените им бебета в духа на Коледа е нашият принос към тяхното празнично настроение.\" коментират от отделението.Университетска болница „Дева Мария\" изпраща годината с 1080 бебета, родени до момента.  ", "date": "2018.12.20", "title": "В Бургас посрещат Коледа с бебета в коледни чорапи"}
{"url": "http://www.cross.bg/tzatzarov-kodeks-prokyror-1592126.html", "text": "/КРОСС/  Главният прокурор Сотир Цацаров заяви, че промените в Наказателния кодекс, на които президентът Румен Радев наложи вето, трябва да бъдат прецизираниВчера държавният глава упражни правомощието си и върна за ново обсъждане в Народното събрание разпоредби от Закона за изменение и допълнение на Наказателния кодекс, с които се изменят норми в Наказателно-процесуалният кодекс.С тях се дава възможност за отлагане до 48 часа на уведомяването при задържане на лице. Най-спорната от промените е по така наречения \"таен арест\", при който по преценка на прокурора задържано лице може да получи забрана до 48 часа да уведоми близките си за ареста.Според Цацаров, законът трябва да се конкретизира в две насоки.\"Арестът не е таен и неуведомяването не означава лишаване от право на защита. Разпоредбата трябва да бъде прецизирана и тя трябва да бъде прецизирана в две посоки. Първата - не може да се каже неуведомяване на конкретно лице. Законът трябва да изключи от кръга на лицата, за които е забранено или ще бъде забранено уведомяването на семейството. Второ, трудно е да приеме, че това може да се приложи за всички престъпления, трябва да е за конкретни тежки престъпления като тероризъм и престъпни групи.\", обясни главният прокурор.Сотир Цацаров допълни, че тази позиция на прокуратурата е била споделена със законодателя. И каза, че наредбата трябва да се прецизира така, че да не блокира работата на разследващите и да не нарушава правата на гражданите.Главният прокурор коментира и законопроекта за промени в Закона за противодействие на корупцията на ГЕРБ и ДПС. По думите му ще е лошо и неразумно, ако общинските съветници се извадят от списъка на лицата, които са задължени да подават декларации за имущество и интереси, с цел проверка от КПКОНПИ. Цацаров се обоснова с думите, че \"справедливостта трябва да е за всички\". И отбеляза, че много от най-отговорните решения се взимат именно на ниво общински съветници.Главният прокурор каза още, че според него служителите на КПКОНПИ няма да станат по-ефективни като носят маски при акции, което е друга промяна предвиждаща законопроектът. И допълни, че правомощията на комисията са достатъчно ясно формулирани и силни - \"не е необходимо да пресоляваме манджата\".Цацаров обясни още, че според него този законопроект е бил изготвен много бързо, а е доста подробен и се нуждае от внимателно обмисляне и прецизиране. Според него нищо не налага бързината при изготвянето му, а и тя е вредна.По отношение на проверката за конфликт на интереси на финансовия министър Владислав Горанов от КПКОНПИ, Сотир Цацаров коментира, че прокуратурата е изискала от комисията, когато приключи работата си по случая, да я уведоми. Причината е, че резултатът има отношение и връзка с проверката на прокуратурата по случая. ", "date": "2018.12.20", "title": "Цацаров: Промените в Наказателния кодекс трябва да бъдат прецизирани"}
{"url": "http://www.cross.bg/ivancheva-podsudimite-dyulgerov-1592130.html", "text": "/КРОСС/  Специализираната прокуратура поиска от Апелативния специализиран наказателен съд отмяна на определението, с което бе изменена в по-лека мярката за неотклонение \"задържане под стража\" на Десислава Иванчева, Биляна Петрова и Петко Дюлгеров, обвинени за подкуп, съобщиха от пресцентъра на държавното обвинение.Вчера спецсъдът пусна под домашен арест тримата подсъдими. Съдия Иво Хинов записа в мотивите си, че решението на съда се отлага с три дни. Адвокати обясниха, че в 40-те страници мотиви съдът е записал тримата да бъдат под домашен арест, но с гривни.Според прокуратурата към настоящия момент по делото са налице всички изискуеми от закона предпоставки за продължаване на мерките за неотклонение \"Задържане под стража\" на Иванчева, Петрова и Дюлгеров. Също така липсвала промяна в обстоятелствата, налагащи ревизия на мерките, в хода на съдебното следствие не било разколебано и обоснованото предположение, че именно те са извършили престъплението, за което са обвинени.В същото време, според обвинението, продължавала да е налице реална опасност подсъдимите да извършат ново престъпление.Продължителността на задържането на подсъдимите до момента е в рамките на разумния срок според изискванията на Европейската конвенция за защита правата на човека и основните свободи, уточняват още от спецпрокуратурата ", "date": "2018.12.20", "title": "Сагата продължава. Прокуратурата поиска Иванчева да остане в ареста"}
{"url": "http://www.cross.bg/putnitzi-avtomobilna-pynktove-1592132.html", "text": "/КРОСС/ Създали сме необходимата организация за засилване на контрола на автомобилните превози на пътници и товари по време на коледните и новогодишните празници. Това заяви министърът на транспорта, информационните технологии и съобщенията Росен Желязков след срещата на щаба, във връзка със зимната обстановка и очаквания голям пътникопоток.В съответствие с правомощията и възможностите си ИА „Автомобилна администрация\" е осигурила екипи за извършване на инспекции, както и за оказване на съдействие на други органи при необходимост, каза още министър Росен Желязков. По думите му набелязаните мерки включват спиране още в дълбочина на тежкотоварни превозни средства, които при преминаването от една метеорологична обстановка в друга може да създадат предпоставки за произшествия и да затруднят движението. Наблюдението ни показват, че едно на двайсет превозни средства не е подготвено за зимните условия и поради това сме взели превантивни действия, посочи министърът.Предприетите мерки от ИА „Автомобилна администрация\" предвиждат в дните до 22 и на 26 декември да бъдат концентрирани екипи на агенцията в районите на автогари, жп гари, летища, търговски центрове и гранични пунктове, където се очаква най-големият пътникопоток. По време на почивните дни от 23 до 25 декември 2018 г. и на 1 януари 2019 г. ще има дежурни екипи, които при необходимост ще бъдат в готовност за извършване на контрол.Инспекторите на ИА „Автомобилна администрация\" ще проверяват за нарушения, свързани с техническото състояние, както и за спазването на нормативните изисквания при обществен превоз на пътници с автобуси и леки таксиметрови автомобили. Проверяващите ще следят и за издаване на билети и багажни разписки, както и за правостоящи пътници.В ход са съвместни проверки с Пътна полиция в районите на граничните пунктове в Русе и Добрич, където има засилен трафик на български и чужди граждани към курортите в България. До момента са проверени 22 автобуса превозващи пътници към България или транзитно преминаващи през страната в посока Турция, както и 15 таксита в районите на граничните пунктове. До момента е установено едно нарушение от водач на таксиметров автомобил. ", "date": "2018.12.20", "title": "Министър Росен Желязков: Засилваме контрола по време на празниците"}
{"url": "http://www.cross.bg/tyrtziya-volkswagen-zavod-1592120.html", "text": "/КРОСС/ След като повече от десетилетие Турция се опитва да привлече инвестиция на германския гигант, това най-после е на път да се случи. За наше съжаление, тъй като надпреварата за новия завод на концерна до последно е била между България и Турция, пише вестник Habertürk. В новия завод ще работят 5000 човека и ще произвеждат бъдещите модели на Skoda и Seat, предава dailysabah.com.Списание AutomobilWoche пише, че опитът на Турция в автомобилното производство е бил сред големите плюсове в полза на страната при избора й за построяването на нов завод на Volkswagen. Той ще започне работа през 2022 г.Решението на Volkswagen да инвестира в Турция идва в следствие на нормализирането на взаимоотношенията между двете страни. Напрежението във взаимоотношенията между Турция и Германия спадна съществено през септември, когато Реджеп Ердоган посети Германия, което даде трасък на инвестициите в страната му.Когато бъде готов, заводът ще започне с производството на Skoda Karoq и Seat Ateca. Двата модела се произвеждат в завода на Skoda в Квасини, Чехия. След като това производство бъде прехвърлено в Турция, Volkswagen ще обособи заводите си в Емдем и Хановер на електрически автомобили, а производството на Passat ще бъде прехвърлено в Квасини.През 2017 г. в автомобилните заводи в Турция са били произведени 552 825 лекотоварни автомобили, а между януари и октомври тази година броят им е 439 644. Отбелязваме този факт, тъй като от известно време се говори, че Volkswagen и Ford вървят към сформирането на Алианс, който да стане най-големият в бранша. Това кара турската медия да предполага, че VW може да прехвърли производството на 150 000 до 180 000 лекотоварни автомобила в завода на Ford Otosan. Заводът е най-големият за лекотоварни автомобили на Ford в Европа, произвеждайки около 440 000 автомобила и 75 000 двигателя през миналата година.Казваме това, за да стане ясно какъв е капацитетът на турската икономика и автомобилна промишленост, докато капацитетът на България е... 0. За съжаление. Но реалностите са такива.  ", "date": "2018.12.20", "title": "Volkswagen избра Турция за новия си завод, България отпадна"}
{"url": "http://www.cross.bg/smet-taksa-stolichna-1592133.html", "text": "/КРОСС/ Общинските съветници от БСП в СОС предлагат такса смет за софиянци през следващата година да бъде намалена с 10%. Това съобщи заместник-председателят на Комисията по финанси и бюджет от групата на социалистите Иван Таков.\"Има начин това да се случи. За последните 5 години Столична община е събрала от софиянци 115 милиона лева повече, отколкото е изразходвала за дейности по чистотата, обясни той. - Както е известно, парите, събирани от такса смет, може да бъдат разходвани единствено и само за дейности по чистотата. Управляващите в Столична община обаче не се съобразяват с това условие. По тази причина и миналата година, и тази предлагаме такса смет за столичани да бъде намалена с 10%. Аргументирахме се и със съвсем точни изчисления и сметки. Показахме нагледно, че това може да се случи. За да не харчат управляващите парите на софиянци от такса смет за други дейности, незнайно какви точно\".Иван Таков отбеляза, че за последните 10 години средствата за чистота в София са били увеличени с над 60%, но столицата в никакъв случай не е с 60% по-чиста. \"За 2019 година е планирана рекордна сума в план сметката за чистота - 206 милиона лева, коментира заместник-председателят на Комисията по финанси и бюджет към СОС. - Затова настояваме бюджетът за миене на улици в града да бъде чувствително завишен. Това има съвсем пряко отношение и с чистотата на въздуха - един много сериозен проблем за София, с който така и не могат да се справят управляващите\".Заместник-председателят на СОС от БСП Милка Христова изказа възмущение от факта, че столичният градоначалник Йорданка Фандъкова и заместник-кметът в ресор \"Финанси\" Дончо Барбалов не присъстваха на сесията днес, на която беше обсъждана и гласувана план сметката за чистотата.\"Явно те предпочетоха да събират овации покрай пускането на трамваите по ул. \"Граф Игнатиев\" и затова ги нямаше. Само предполагам, защото никой не счете за необходимо да обясни тяхното отсъствие от сесията, коментира Милка Христова. - Разбирам необходимостта от саниране на имиджа на Столична община след поредицата от неблагополучия с ремонта на ул. \"Граф Игнатиев\", но с колегите от групата на БСП не приемаме подобно отсъствие, когато на сесията се разглежда толкова важен за града доклад, като този с план сметката по чистотата. Ние не го подкрепихме. Една от причините за това е, че за поредна година такса смет за физически лица ще бъде определяна на база данъчна оценка на имота, а не на база количество произведен боклук. Това е изключително несправедливо. Оказва се, че сам човек, живеещ в голям апартамент, ще плаща по-висока такса смет отколкото многолюдно семейство в гарсониера\".Милка Христова добави, че с колегите й от БСП няма как да подкрепят план сметка, огромна част от средствата на която изтичат в така наречените \"външни оператори\". \"По наше настояване през 2016 година кметът Йорданка Фандъкова даде едно обещание, което така и не изпълни, а именно - Столична община да започне сама да организира дейностите по чистотата, по извозване и оползотворяване на отпадъците, припомни заместник-председателят на СОС от БСП. - В момента тази дейност се извършва основно от външни оператори, в чиито джобове традиционно изтича огромна част от събраните средства от такса смет от софиянци. В момента имаме едно общинско дружество - \"Чистота Искър\", което чисти само три района. От Столична община, без обществена поръчка, то получава 9 милиона лева. 7 милиона от тях това дружество ги дава на външен оператор, тъй като му е превъзложило да изпълнява дейности. При подобно отношение и политика, не може да очакваме парите да бъдат използвани ефективно и прозрачно. Затова сме категорични, че Столична община не трябва да аутсорсва тази изключително важна услуга, а е длъжна да създаде собствено общинско дружество или да укрепи съществуващото, за да извършва тези дейности\". ", "date": "2018.12.20", "title": "БСП предлага такса смет за софиянци да бъде намалена с 10%"}
{"url": "http://www.cross.bg/melaniya-semeiistvo-trump-1592129.html", "text": "/КРОСС/  Подобно на британското кралско семейство, и президентската двойка на САЩ пусна своята коледна картичка. И докато сме свикнали да виждаме Кейт и принц Уилям щастливи и усмихнати, това далеч не важи за Мелания и Доналд Тръмп. Те обаче позираха именно така. Президентът и първата дама позираха в Белия дом, хванати за ръце и широко усмихнати. Някои от последователите на Мелания, коментираха, че снимката изглежда нагласена - сякаш двамата са \"поставени\" на нея с помощта на фотошоп.Професионални фотографи обясниха, че снимката е твърде обработена, като фонът е замъглен, за да изпъкне на преден план президентската двойка, пишат от MissBloom. Това не е първата коледна тема през 2018 г. около семейство Тръмп, която се превърна в повод за клюкарстване. Мелания за втора поредна година пое сериозни критики за украсата на Белия дом. Упрекнаха я, че е превърнала един от символите на САЩ в дом на ужасите. Причината бе, че в коридорите на резиденцията бяха разположени симетрично подредени аленочервени елхи, изградени от хиляди горски плодове. Но хората направиха асоциация с река от кръв от филмите на ужасите. ", "date": "2018.12.20", "title": "Коледната картичка на семейство Тръмп - фалшиви усмивки и много фотошоп"}
{"url": "http://www.cross.bg/borsata-dymite-ermenkov-1592131.html", "text": "/КРОСС/ „Има различия в оценката на обстановката - от една страна Министерство на енергетиката казва, че всичко на борсата и на свободния пазар е чудесно и работи по правила, няма проблеми и от друга страна тези, които основно купуват електроенергията, които казват, че има сериозни проблеми. Истината сигурно е на страна на тези, които потребяват, защото те плащат цената\". Това заяви по време на заседание на Комисията по енергетика, свикано по искане на ПГ на „БСП за България\" народният представител от левицата и зам.-председател на комисията Таско Ерменков. По думите му част от проблемите са заради убедеността, че пазарът ще реши всички проблеми, но се е оказало, че ако няма правила, се получава хаос в цените.  По думите му КЕВР също е длъжник - те са точни в сроковете, в които трябва да се ценнобразова енергията, но се оказва че 3 месеца не са им достатъчни за да направят оценка. По думите му има проблем и в управлението на производствените процеси на електроенергията, където не могат да се правят експерименти. „Не може цяло лято, примерно ТЕЦ „Марица Изток 3\" да не работи под предлог, че цената на електроенергията е много висока и количествата енергия, които са необходими за регулирания пазар да се взимат от някъде и да се намаляват количествата електроенергия за свободния пазар. Не може в тези дни, в които говорим за високи цени на борсата, „Марица-Изток\" 2,  7 и 8 блок да бъдат спирани, това са още 200 мегавата\", категоричен бе той. Ерменков подчерта, че ще иска информация- колко пъти е аварирала ТЕЦ „Марица Изток 3\" и не си е изпълнявала задълженията и от къде са покривани те.  Таско Ерменков подчерта, че има и случаи в 9: 00 часа сутринта да бъдат пускани за продажба 100 мегавата, с опция до 9:30 часа да бъдат купени. „Познайте колко човека са отишли да си купят и дали те случайно са прочели някъде\", коментира той. По време на заседание на Комисията по енергетика, свикано по искане на ПГ на „БСП за България\" народният представител от левицата и зам.-председател на комисията Таско Ерменков направи предложение да се създаде работна група, която в бързи срокове да подготви измененията, които са необходими. Членовете й да са от  Министерство на енергетиката, КЕВР, от борсата, отработодателите, от малките сдружения, от търговците. Жельо Бойчев: Трябва да се направи бърза промяна на правилата на енергийната борса у нас „От изнесената информация става ясно, че имаме проблем - български предприятия ще загубят своята конкурентна позиция в Европа, което ще доведе до загуба на работни места и невъзможност да поддържаме експортния потенциал на страната\", заяви народният представите от БСП Жельо Бойчев. По думите му, ако не овладеем тенденцията от месец декември- от 30 до 50 % увеличение на цената на електроенергията, то ще бъде калкулирано от тези предприетия върху крайния продукт, който те продават. „Това ще засегне всички български граждани\", категоричен бе социалистът.  По думите му от дискусията е станало ясно, че причините за това са от една страна управлението на сектора, защото 70-80 % от продаваната електроенергия на борсата се предлага от държавните производители АЕЦ „Козлодуй\", ТЕЦ „Марица Изток 2\" и НЕК. Втората причина по думите му са правилата на борсата. „Не приемам, че видите ли- борсата не може да влияе и тя е само една платформа, върху която се сключват сделките. Вижда се, че има проблем с правилата на работа на борсата - като се започне от предлагането и се стигне до купуването\", заяви той и подчерта, че трябва да се направи  бърза промяна на тези правила. „Трябва да има прогнозируемост и сигурност- какво се продава на борсата и какви обеми ще бъдат продавани\", каза той и подчерта, че продуктът и начинът на функциониране на борсата сега позволяват да се спекулира с тези информация. „Ако не се направи това, рискуваме да се нанесат тежки щети както на българските потребители, така и българската индустрия\", заключи Жельо Бойчев. Народните представители настояха, че и в областта на ВиК услугите, подобно на енергетиката, се налага да се въведе понятието „водно бедни\", но МРРБ вече повече от година бавят закона за ВиК дружествата. По думите им това е жизнено важно за всички, които живеят на прага на бедността.", "date": "2018.12.20", "title": "Таско Ерменков: Оценката на управляващи и купувачи на електроенергия е различна. "}
{"url": "http://www.cross.bg/yunaiited-zidan-manchestur-1592125.html", "text": "/КРОСС/  Френската легенда Зинедин Зидан е получил предложение да поеме Манчестър Юнайтед след края на сезона.Според испанския \"AS\", конкретен договр на бившия треньор на Реал (Мадрид) не е предложен, но той е бил запитан, дали би прекъснал почивката си, за да поеме юздите на \"Олд Трафорд\" от юни, като шефовете на Юнайтед са му дали няколко седмици да помисли.46-годишният Зидан напусна Реал през май, като се отдаде на заслужена почивка след спечелените безпрецедентни три последователни трофея в Шампионска лига с \"Кралския клуб\".След уволнение на Моуриньо, Манчестър Юнайтед назначи Оле Гунар Солскяр, но той бе представен като временен вариант. ", "date": "2018.12.20", "title": "Зидан с предложение да поеме Манчестър Юнайтед"}
{"url": "http://www.cross.bg/trump-pytin-dali-1592116.html", "text": "/КРОСС/  Руският президент Владимир Путин заяви, че не знае дали скоро ще се срещне с американския си колега Доналд Тръмп, но отбеляза, че е важно за Москва и Вашингтон да нормализират отношенията си, предаде Ройтерс,цитирана от БТА. По-рано този месец съветникът на Тръмп за националната сигурност Джон Болтън заяви, че няма да има среща между Тръмп и Путин докато Москва не освободи украинските кораби и екипажите им, които задържа близо до Крим миналия месец. \"Не знам дали ще има такава среща или не\", каза Путин на годишната сипресконференция. ", "date": "2018.12.20", "title": "Путин: Не знам дали скоро ще се срещна с Доналд Тръмп"}
{"url": "http://www.cross.bg/montana-dolna-ii--1592117.html", "text": "/КРОСС/  Агенция „Пътна инфраструктура\" стартира обществена поръчка за избор на изпълнители при рехабилитацията на 17 километра пътища в Северна България. Със средства от програма Интеррег V-A Румъния-България 2014-2020 г. и държавния бюджет основно ще се ремонтират 7,7 км от второкласния път II-81 Берковица - Монтана (от км 86+289 до км 94+000) в област Монтана и 9,3 км от третокласния път III-118 Гулянци - Долна Митрополия (от км 14+786 до км 24+150) в област Плевен. Индикативната стойност на поръчката е 10 361 134 лв. без ДДС. Срокът за получаване на офертите е до 17:30 ч. на 21 януари 2019 г. На третокласния път III-118 Гулянци - Долна Митрополия - в отсечката Долна Митрополия - Победа - Подем, ще бъде изцяло подменена пътната настилка, хоризонталната маркировка, пътните знаци и ограничителните системи. Ще бъде ремонтиран и мостът над р. Барата в град Долна Митрополия, който е с дължина 10 м. Индикативната стойност на ремонта е 5 928 230 лв. без ДДС. Основният ремонт на път II-81 Берковица - Монтана в отсечката Боровица-Благово включва подмяна на пътната настилка, хоризонталната маркировка, ограничителните системи и пътните знаци. Габаритът на тесен участък от пътя с дължина 35 м ще бъде разширен и ще се ремонтиран мостът над р. Бързия, с дължина 102 м. Индикативната стойност на строително-монтажните работи е 4 432 904 лв. без ДДС. Второкласният път II-81 София - Петрохан - Лом е основна комуникация на Северозападна и Югозападна България през билото на Стара планина. Той е най-пряката връзка за жителите от областите Монтана и Видин със София, както и с Дунав мост II и пристанище Лом. Подобряването на състоянието на път II-81 е сред приоритетите на Агенция „Пътна инфраструктура\" и в момента по Оперативна програма „Региони в растеж\" се рехабилитират още 43 км от пътя на територията на област София. С успешното завършване на обекта ще бъде обновен целият проход „Петрохан\", тъй като отсечката на територията на област Монтана беше ремонтирана през 2015 г. по програма „Транзитни пътища V\".  ", "date": "2018.12.20", "title": "Рехабилитират  17 км пътища в Северна България по програмата Интеррег Румъния - България "}
{"url": "http://www.cross.bg/tzena-tazi-godina-1592113.html", "text": "/КРОСС/  Ще се въздържим от гласуване за тази минимална цена за таксиметровите услуги, защото тя не почива на никакви пазарни анализи. Това каза пред журналисти лидерът на БСП-София Калоян Паргов, предаде репортер на *Агенция „Фокус\"*. „Всяка година трябва да правим актуализация по определени критерии и фактори, които влияят на цената. До този момент те не са специфицирани, така че тази цена, която днес щеприеме Общинският съвет е просто Соломоновска цена на база на най-масовата в момента, за да изпълним закона. Вчера направих предложение да го отложим с няколко месеца, така или иначе толкова години общината не е изпълнила това, няма защо да бързаме да е сега преди Нова година. Но едно мнозинство каза: „Дайте да го направим, така или иначе да вземем това решение, да фиксираме тази масова цена, с коятов момента возят масово шофьорите. Не казвам, че е картелна, но очевидно по-големите фирми водят към определяне на такава пазарна цена, с която всички се съобразяват. До година се надявам, че ще седнем сериозно да направим един анализ и искам всички от бранша и големите, и малките таксиметрови шофьори да седнем и да се разберем какво е оптимално възможното като цена, която хем да е удобно за клиента и която ще им даде глътка въздух да покрият своите разходи като семейства, поддръжка на автомобила, лизинг и застраховки\", каза той. „Ние няма да подкрепим тази цена, ще се въздържим, защото тази цена не почива на никакви пазарни анализи, на никаква себестойност и с чиста съвест ще се въздържим от подкрепата. Ще очакваме следващото обсъждане през следващата година, когато се надявам да подходим сериозно\", обясниПаргов. Попитан няма ли притеснение, че ако се увеличи минималната цена, ще намалеят клиентите, Паргов отговори, че зависи от клиентите. „Зависи от това колко се увеличи минималната цена. Смятам, че в момента тази цена е под себестойност на фона на увеличените цени. Равновесната цена към момента по доклада „Грант торнтон\", който ни представи миналата година и който вече не актуален, все пак има динамика в икономиката, трябва да бъде може би с десетина стотинки нагоре. Аз не се наемам да фиксирам цена, при положение, че трябва нов анализ към момента, който да даде една обективна картина. Едва ли ще са доволни таксиметровите шофьори\", каза още той.Попитан какво мисли за ремонта на ул. „Граф Игнатиев\", Паргов отговори:\"Трамвайната линия се пусна след поредното питане и предложение от БСП към Крусев преди един месец. Той бе помолен да каже ясно на хората кога ще бъде пуснат трамвая. След два дни обявиха, че ще го пуснат за Коледа. Много хубаво, обаче да видим как оттук нататък ще използваме тази емблематична улица в София. Дали няма да се спънем в ръбче на някое паве. Надявам се това да е обица за всички общинари, най-вече заАдминистрацията и ръководството на Столична община, че софиянци не искат само количество, но и качество. Това е основното нещо, което трябва да се наложи за следващата година, защото всички сме данъкоплатци и искаме да сме сигурни, че нашите пари се използват ефективно и целево, а не ги прибира някой по някакъв начин и не си свършва работата по начина, по който очакваме от него. Оценката за „Граф Игнатиев\" ще я дадат гражданите\".", "date": "2018.12.20", "title": "Калоян Паргов, БСП-София: Ще се въздържим от гласуване за минимална   цена за таксиметровите услуги"}
{"url": "http://www.cross.bg/nadzor-stoiinost-indikativnata-1592123.html", "text": "/КРОСС/ Агенция „Пътна инфраструктура\" стартира обществена поръчка за избор на строителен надзор при рехабилитацията на 126 км второкласни и третокласни пътища. Ще бъдат основно ремонтирани близо 47 км от път II-23 Русе - Кубрат, около 27 км от път II-53 Поликраище - Елена - Сливен, над 23 км от път III-559 Полски градец - Тополовград - с. Устрем, близо 10 км от път III-2077 Каблешково - Межден и около 19 км от път III-9004 Варна - Житница. Срокът за подаване на офертите е до 17:30 ч. на 31 януари 2019 г. Обществената поръчка за строителен надзор е в 6 обособени позиции. В лот 31 е рехабилитацията на близо 27 км от път II-53 Поликраище - Елена - Сливен в областите Сливен и Велико Търново. Индикативната стойност за осъществяване на строителния надзор при ремонта на участъка е 500 хил. лв. без ДДС. В лот 32 и лот 33 е основният ремонт на път II-23 Русе - Кубрат. В лот 32 е отсечка от 21,52 км от второкласния път на територията на област Русе, а в лот 33 е 25,2-километров участък в областите Русе и Разград. Индикативната стойност за строителния надзор на лот 32 е 400 хил. лв. без ДДС, а на лот 33 - 400 хил. лв. без ДДС. В лот 34 е рехабилитацията на 23,41 км от третокласния път III-559 Полски градец - Тополовград - Устрем в област Хасково. Индикативната стойност за надзор е 320 хил. лв. без ДДС. В лот 35 е основният ремонт на 9,565 км от път III-2077 Каблешково - Межден в област Силистра. Индикативната стойност е 100 хил. лв. без ДДС. В лот 36 е рехабилитацията на 18,838 км от път III-9004 Варна - Житница в област Варна. Индикативната стойност за осъществяване на строителния надзор е 250 хил. лв. без ДДС. В началото на ноември бе открита и обществената поръчка за избор на изпълнители на строително-монтажните работи на отделните участъци.  Проектите ще кандидатстват за финансиране от ОП „Региони в растеж\" 2014-2020 г., при спестен финансов ресурс по програмата.  ", "date": "2018.12.20", "title": "АПИ откри обществена поръчка за строителен надзор при рехабилитацията на 126 км пътища"}
{"url": "http://www.cross.bg/kolata-chernev-metra-1592124.html", "text": "/КРОСС/ Софийски градски съд съд остави за постоянно в ареста 23-годишния Захари Чернев, който преди седмица прегази с колата си полицай при опит да бъде проверен. Служителят на реда е в реанимация в много тежко състояние с 5 счупени, счупен таз и счупен десен крак.\"Полицаите стреляха по мен много пъти, бях под стрес, уплаших се и избягах\", оправда се пред магистратите наркодилърът, който беше задържан, след като се укрива два дни.Съдия Доротея Кехайова обаче изтъкна, че никакво доказателство по автомобила му да е стреляно. На мястото същото не са открити следи от куршуми.Инцидентът стана късно вечерта на столичния булевард \"Александър Малинов\", когато униформени спрели фолксвагена на Чернев, защото и колата, и шофьорът им се сторили съмнителни. Симулирайки, че спира, той рязко потеглил назад, изминал около 2 метра разстояние и блъснал паркирано \"Рено\".След това рязко тръгнал към тревните площи край пътя. В това време двамата полицаи от патрула се намирали на около 2 метра от колата. Чернев се насочил към единия от тях, който стоял на тротоара, близо до тревата, но не спрял, както той очаквал. Последвал удар, след който униформеният паднал първо върху капака на колата, а след това и на земята.По-късно младежът, който е от квартал \"Дружба\", изоставил автомобила на паркинг в Студентски град и два дни се укривал във вилата на свой при приятел.Снимка: Булфото", "date": "2018.12.20", "title": "Наркодилърът, прегазил полицай: Стреляха по мен, уплаших се и избягах"}
{"url": "http://www.cross.bg/borsa-otchete-energiiinata-1592115.html", "text": "/КРОСС/ Средната цена, която се търгува на българската енергийна борса, е с около 20 евро по-ниска спрямо тези на борсите в Турция, Унгария, Гърция и Румъния. За периода януари декември 2018 на платформата „Ден напред\" средната цена е 77,67 лв. за мегаватчас. Това отчете по време на изслушване председателят на КЕВР Иван Иванов в парламента, на което присъства и енергийният министър Теменужка Петкова, предаде БГНЕС.От държавния регулатор отчитат, че през тази година в целия регион е регистриран скок на енергията, която се търгува на борсите. Като причина Иванов отчете поскъпването на емисиите, които националните правителства плащат.Председателят на КЕВР отчете още, че на енергийната борса 65% от тока, който се търгува, е доставен от трите държавни дружества- АЕЦ „Козлодуй\", ТЕЦ\"Марица изток 2\" и НЕК.Иван Иванов увери, че токът за бита няма да поскъпне заради промените на цените на електроенергията на енергийната борса.От своя страна представителите на бизнеса заявиха, че пазарът на електроенергия е изкривен и цените на свободния и регулирания пазар у нас са почти, докато в други страни стигат до 4 пъти разлика. ", "date": "2018.12.20", "title": " КЕВР: Цените на енергийната ни борса са по-ниски от тези в региона"}
{"url": "http://www.cross.bg/siriya-frantziya-koalitziya-1592104.html", "text": "/КРОСС/ Франция ще запази участието си в международната коалиция срещу близкоизточната радикална групировка „Ислямска държава\" и след изненадващото решение на САЩ да изтегли военнослужещите си от Сирия, предава AFP.За сега, разбира се, ние оставаме в Сирия\", заяви министърът по европейските въпроси на Франция Нейтли Лоизау в телевизионно интервю, добавяйки, че „борбата срещу тероризма не е свършила\".„Вярно е, че коалицията е постигнала значителен напредък в Сирия, но тази борба продължава и ние ще я продължим\", увери представителят на Париж.Франция разположи бойни самолети в Йордания и артилерия по сирийската граница в Ирак като част от ръководената от САЩ коалиция. На място Париж изпрати военнослужещи, броят на които се пази в тайна и до ден днешен.  ", "date": "2018.12.20", "title": "AFP: Франция остава в Сирия и след изтеглянето на САЩ "}
{"url": "http://www.cross.bg/purvite-dogodina-zapochne-1592108.html", "text": "/КРОСС/ За първи път от догодина данъчната кампания ще започне от 10 януари. Промяната е записана в Закона за доходите на физическите лица и е публикувана преди дни на сайта на приходната агенция. Досега, по традиция кампанията започваше в началото на годината, а още в първите часове след полунощ пристигаха първите данъчни декларации онлайн. Ако подадем декларацията си по интернет до 31 март догодина, можем да използваме отстъпка 5 на сто от данъка за довнасяне, но не повече от 500 лева.  ", "date": "2018.12.20", "title": "Данъчната кампания ще започне от 10 януари "}
{"url": "http://www.cross.bg/tzatzarov-prokyror-goranov-1592107.html", "text": "/КРОСС/ Комисията \"Антикорупция\" проверява финансовия министър Владислав Горанов за конфликт на интереси, съобщи главният прокурор Сотир Цацаров. Той уточни, че резултатите от това новооборазувано производство, което е заради декларираното от самия Горанов - че от 2012 година безвъзмездно живее в апартамент, предоставен от неговия кръстник, е важно за това как ще се развие проверката, която започна по същия повод самата прокуратура.Припомняме, че проверката последва от участие на главния прокурор Сотир Цацаров в „Шоуто на Слави\". Тогава зрител попита дали Държавното обвинение няма да се самосезира по тази информация, декларирана в публичната декларация на самия Горанов. Декларацията е подадена точно пред Комисията, която сега го проверява за конфликт на интереси.Главният прокурор смята, че резултатите от това производство за конфликт на интереси имат пряко отношение към начина, по който ще продължи самата проверка на Държавното обвинение.На въпрос дали прокуратурата отново ще атакува освобождаването от ареста на Десислава Иванчева, Биляна Петрова и Петко Дюлгеров Цацаров първоначално каза, че това ще решат наблюдаващите прокурори, а след това - че по-вероятно е да има такъв протест.За 48-часовите тайни арести, които бяха допуснати със законодателни промени и на които президентът наложи вето, Сотир Цацаров коментира, че това вето трябва да бъде използвано, за да бъдат прецизирани текстовете. Той е категоричен, че трябва да бъде уточнено в закона, че извън съобщаването за тези задържания, не могат да бъдат изключвани категориите най-близки роднини.Според главния прокурор не трябва да се бърза с антикорупционния закон и трябва да има обществено обсъждане. Цацаров смята, че правомощията, които комисията „Антикорупция\" притежава по закон са й достатъчни, за да върши пълноценно работата си. ", "date": "2018.12.20", "title": "Комисията \"Антикорупция\" проверява Горанов "}
{"url": "http://www.cross.bg/gerb-horata-izbiratelite-1592109.html", "text": "/КРОСС/ Ако изборите бяха днес, 4-процетната бариера ще прескочат и ще влязат в парламента само три партии - ГЕРБ, БСП, ДПС. Това показва последното проучване на „Екзакта\", проведено между 28 септември и 5 октомври.ГЕРБ запазва позициите си на първа политическа сила с 23.5% от гласовете на избирателите, а социалистите са втори с 20.8%. Данните показват още, че ДПС е трета политическа сила и подкрепа 5,1% , а патриотите са четвърти с 3.8%.„Демократична България\", „Воля\", АБВ и РБ получават между 1% и 2,5%.За други партии биха гласували около 7%, а 34.3% заявяват, че изобщо няма да гласуват.Намалява броят на хората, които искат предсрочни избори, твърдят от „Екзакта\". 45% от българите посочват, че на страната не са нужни предсрочни парламентарни избори, а 36% са на противоположното мнение.За предсрочен вот се обявяват по-често мъже, хората на възраст над 60 години, анкетираните с нисък стандарт на живот и 72% от избирателите на БСП.Против нови избори са хората между 30 и 50 години, образованите и заможните, градското население, избирателите на ГЕРБ и Обединените патриоти, дори и привържениците на ДПС. ", "date": "2018.12.20", "title": "„Екзакта”: Ако изборите бяха днес, в парламента влизат само ГЕРБ, БСП и ДПС"}
{"url": "http://www.cross.bg/ivan-ninova-doma-1592112.html", "text": "/КРОСС/  И тази година председателят на БСП Корнелия Нинова и народните представители от ПГ на \"БСП за България\" дариха 5000 лв. за сираците от дома на отец Иван \"Св. Николай\" в Нови хан. Средствата са за закупуване на храна, дрехи и книги. Инициативата на депутатите е традиционна, като много от тях помагат на дома и през годината.Нинова пожела на децата да бъдат здрави и да се чувстват обичани, а на отец Иван - да има сили да продължава да се грижи за тях. Заедно с Нинова бяха зам.-председателите на парламентарната група Георги Свиленски и Христо Проданов, депутатите Иван Ченчев, Георги Михайлов, Петър Витанов, Димитър Данчев и Николай Цонков. Отец Иван благодари за направеното дарение и подкрепата.  ", "date": "2018.12.20", "title": "Депутати от БСП направиха дарение на дома за сираци в Нови хан"}
{"url": "http://www.cross.bg/varna-vertolet-dyado-1592110.html", "text": "/КРОСС/  Дядо Коледа пристигна с вертолет във Варна. Белобрадият старец избра нетрадиционния транспорт за да посети военноморската база в града.Дядо Коледа предпочете да стигне с вертолет „Пантер\" от Лапландия до Варна за да измине по-бързо разстоянието, а и за да даде почивка на елените преди Коледната нощ.Той беше придружаван от Снежанка и донесе подаръци на всички деца на военнослужещите и цивилните служители от гарнизон Варна. ", "date": "2018.12.20", "title": "Дядо Коледа пристигна от Лапландия с вертолет във Варна"}
{"url": "http://www.cross.bg/ivanov-ivaiilo-sdvr-1592111.html", "text": "/КРОСС/  С указ на държавния глава Румен Радев официално за главен секретар на МВР е назначен бившият директор на СДВР Ивайло Иванов.Той беше предложен преди седмица от кабинет. Постът беше вакантен три месеца, след като Младен Маринов стана вътрешен министър.Иванов заяви при встъпването в длъжност, че за да изпълняват задълженията си служителите на министерството трябва да бъдат много добре подготвени, тренирани, да разполагат с необходимите помощни и технически средства, да се чувстват защитени и да имат самочувствие.По думите му трябва да се повиши капацитетът на полицаите, грижещи се за защитата и интересите на гражданите, така и доверието на обществото в тях. ", "date": "2018.12.20", "title": "Ивайло Иванов вече официално е гл. секретар на МВР"}
{"url": "http://www.cross.bg/hora-trafik-shvetziya-1592114.html", "text": "/КРОСС/  Шестима българи бяха осъдени в Швеция за трафик на хора и изпратени в затвора, защото довели свои сънародници и ги накарали да просят, пише шведското англоезично издание \"Лоукъл\", цитирано от БТА.Окръжният съд във Векшьо реши, че деветте жертви са били подложени на експлоатация, защото били принудени да просят в Южна Швеция. Ако не съберели достатъчно пари, \"работодателите\" им ги глобявали, малтретирали или им давали по-малко храна. Освен това съдът реши, че пометнала бременна жена е станала жертва на физически тормоз. Няма достатъчно доказателства, че посегателствата са причина за загубата на плода, но в съдебното решение се подчертава, че нападението на бременна жена само по себе си е сериозно престъпление.Според съда някои от просяците са били вербувани с фалшиви обещания, използвайки факта, че някои от тях са живеели в мизерни условия. \"Като цяло съдът реши, че просяците са били експлоатирани по начин, поставящ ги в извънредна ситуация и че това е била целта на действията на извършителите\", се казва в решението. Вербуването на просяци не е престъпление в Швеция, но трафикът на хора е. Съдът реши, че шестимата българи са виновни в трафик на хора, а един човек беше признат за съучастник. Те получиха присъди от година и половина до пет години и половина, в зависимост от степента на участието си.Осми мъж, позволил на просяците да живея в неговия дом, беше оправдан по обвинението в помагачество. Двама от извършителите бяха признати за виновни и за нападения, а друг - за грабеж, освен присъдите за трафик на хора.Деветимата просяци ще получат обезщетения от 20 000 до 65 000 крони (1952 до 6,344 евро). ", "date": "2018.12.20", "title": "Шестима българи бяха осъдени в Швеция за трафик на сънародници"}
{"url": "http://www.cross.bg/evro-miliona-gurtziya-1592106.html", "text": "/КРОСС/ Европейската комисия съобщи, че отпуска допълнителни 305 милиона евро за охраната на външните граници на ЕС. Средствата ще бъдат насочени към Гърция, Италия, Кипър и Хърватия. В съобщение на ЕК се отбелязва, че от 2014 г. насам по това перо са били осигурени 10,8 милиарда евро. С днешното решение Гърция получава най-големия дял от отпуснатата помощ - 289 милиона евро. От тази сума 190 милиона евро ще послужат за осигуряването на подслон за 25 000 мигранти, подали молби за закрила, както и за месечни парични преводи към 70 000 хора в същото положение. Общо 61 милиона евро ще бъдат предназначени за плащането на наеми от мигрантите в Гърция. С 33 милиона евро ще бъде подпомогната дейността на операциите в Егейско море. ЕК е заделила за Гърция над два милиарда евро за управление на миграцията.Италия получава 5,3 милиона евро за защита на жертвите на каналджиите. Досега на страната са били осигурени 950 милиона евро за справяне с мигрантите. Кипър получава 3,1 милиона евро, за да подобри условията в лагерите за мигранти. Досега страната е получила за работа с мигрантите 40 милиона евро. За Хърватия са предвидени 6,8 милиона евро за подобряване на граничната охрана. До днес ЕК е предоставила на хърватските власти със същата цел над 120 милиона евро, се уточнява в съобщението. ", "date": "2018.12.20", "title": "ЕК отпуска още 305 милиона евро за охрана на външните граници на ЕС "}
{"url": "http://www.cross.bg/siriya-voiiski-nablyudava-1592103.html", "text": "/КРОСС/ Присъствието на американски войски в Сирия е незаконно, при това към момента не се наблюдава обещаното им изтегляне. Това подчерта държавният глава на Руската федерация Владимир Путин в рамките натрадиционната пресконференция за резултатите от годината, предава *РИА Новости*.Путин припомни, че САЩ изтеглят войски от Афганистан всяка година. Засега не се наблюдава подобно нещо в Сирия, но руският президент допусна, че все пак изтеглянето ще се случи. „След като (американците)са приели решение, значи е правилно\", заключи лидерът на Кремъл. Той не пропусна да подчертае, че и Русия е нанасяла удари по терористите в Сирия и в тази връка има заслуга за победата над „Ислямска държава\" встраната. Същевременно Путин изрази загриженост, че членовете на терористичната групировка може да се прехвърлят в други страни като Афганистан например.", "date": "2018.12.20", "title": "РИА Новости: Присъствието на американски войски в Сирия е незаконно"}
{"url": "http://www.cross.bg/elektrorazpredelenie-avarii--1592085.html", "text": "/КРОСС/  Общо 75 дежурни екипа на Eлектроразпределение Юг (част от EVN България) са в готовност да реагират при необходимост от отстраняване на евентуални аварии по време на предстоящите коледни и новогодишни празнични дни. Дружеството има възможност за включване на допълнителен брой сътрудници и техника при извънредни ситуации, както и да активира специален кризисен щаб. Eлектроразпределение Юг ще отдели внимание също и на местата, където по празниците се събират повече хора - зимни курорти, туристически центрове, вилни зони и др.Както всяка година, дружеството няма да извършва планови ремонти дейности по време на официалните почивни дни. Такива ще бъдат извършвани само в случай на спешна необходимост с цел гарантиране сигурността на доставките.Като част от текущата подготовка за работа през зимата дружеството е доставило по места техника, инструменти и материали с оглед осигуряване на авариен резерв. В това число влиза и доставка на специализирана механизация - високопроходими автомобили, автовишки, моторни шейни, както и АТВ за труднодостъпните райони. Дежурните екипи поддържат връзка с денонощно функциониращите два специализирани диспечерски центъра на „Eлектроразпределение Юг\" за управление на електроразпределителната мрежа.В случай на прекъсване на снабдяването клиентите могат да сигнализират на специализираната денонощна линия за повреди 0700 1 0007. При избиране на тел.  0700 1 0007 клиентите могат да получат информация за вече известни аварии. По този начин не е необходимо клиентът допълнително да се свързва със сътрудник от телефонния център, за да предостави информация за липса на захранване в изброените населени места, тъй като аварията е регистрирана и се работи по нейното отстраняване.  ", "date": "2018.12.20", "title": "Eлектроразпределение Юг с готовност за реакция на аварии в празничните дни"}
{"url": "http://www.cross.bg/yanyari-suvet-ministerski-1592095.html", "text": "/КРОСС/  До средата на януари ще стане ясно какъв тип боен самолет ще изберем за закупуване за нуждите на Българската армия. Днес се очаква докладът на председателя на Борда за управление на проекта за нов изтребител генерал майор Цанко Стойков с анализ на подадените подобрени оферти.Пред журналисти министърът на отбраната Красимир Каракачанов каза, че след това предстои гласуване от Министерски съвет (МС) и се очаква това да стане още на първите заседания на кабинета през 2019 г.\"Това, което е установено от работата на двете комисии, ще го обработим и ще внесем в Министерски съвет, но зависи кога постъпи. Ако е готов днес, възможно е още утре. Ако дойде утре, в първия работен ден след това. Следва решение на МС. Но такова преди Нова година едва ли ще имаме, защото какъвто и да е докладът, е необходимо да се направи ведомствено обсъждане две седмици. Но до края на януари, със сигурност\", обясни Каракачанов.", "date": "2018.12.20", "title": "До средата на януари ясно какъв тип боен самолет ще избере България"}
{"url": "http://www.cross.bg/nishto-tzyalata-vladimir-1592093.html", "text": "/КРОСС/  Русия не желае да започва оръжейна надпревара, а само се стреми към запазване на баланса в сферата на въоръженията, заяви президентът Владимир Путин на традиционната си годишна пресконференция, предаде ТАСС.\"Като цяло в стратегическия баланс това е само елемент за възпиране и изравняване на паритетите. Това е запазване на паритета, нищо повече\", подчерта държавният глава, говорейки за най-новите руски системи за противоракетна отбрана. Предполага се, че човечеството притежава \"достатъчно здрав разум и инстинкт за самосъхранение\", за да не допусне нова световна война, заяви Путин.Все пак президентът изрази съжаление, че нараства тенденцията да се подценява рискът от ядрен конфликт.\"Това изглежда като нещо невъзможно или най-малкото се омаловажава. Но ако, не дай Боже, се случи, може да предизвика гибелта на цялата цивилизация, а може би и на цялата планета\", каза руският лидер. Владимир Путин предупреди, че има тенденция да се понижава прагът за използване на ядрени оръжия и това може да доведе до глобална катастрофа. \"Става дума за идеите да бъдат създадени ядрени заряди с малка мощност, а това вече не е глобална, а тактическа употреба - аналитиците на Запад огласяват вече такива \"идейки\", че няма нищо страшно, че може и да се употреби\" това оръжие, обясни той.Снимка РИА Новости", "date": "2018.12.20", "title": "Русия не желае да започва оръжейна надпревара "}
{"url": "http://www.cross.bg/tyrizum-mezhdynaroden-prihodite-1592122.html", "text": "Над 3,4 млрд. евро са приходите от международен туризъм у нас за периода януари-октомври 2018 г. Те нарастват с 6,8% спрямо същите месеци година по-рано, сочат последните данни на Българската народна банка. Само за октомври 2018 г. постъпленията от международен туризъм възлизат на над 200 млн. евро, като отчетеното увеличение в сравнение с октомври 2017 г. е 3,6 на сто.Данните от БНБ за ръст на  приходите бяха очаквани, тъй като в края на ноември Националният статистически институт съобщи, че повече от 8,423 млн. са чуждестранните туристически посещения в България за периода януари-октомври тази година, а увеличението е с 4,9%.", "date": "2018.12.20", "title": "БНБ: 6,8% е ръстът на приходите от международен туризъм "}
{"url": "http://www.cross.bg/interpol-frantziya-yurgen-1592119.html", "text": "/КРОСС/ Много страни по света са заплашени от втора вълна на ислямския тероризъм. Това обяви генералният секретар на Интерпол Юрген Щок. Тази ситуация може да се определи като \"Ислямска държава 2.0\", добави той.Помагачите на терористите излежават кратки присъди, защото техните обвинения не са обвързани с конкретни нападения, отбеляза Юрген Щок. По думите му поколението на бившите привърженици на тероризма \"след няколко години ще излезе на свобода\".Въпреки че джихадистката групировка беше победена в географски план, нейните привърженици се опитаха да се прехвърлят в други региони по света, например, в Югоизточна Азия или Африка, предупреждава генералният секретар на Интерпол.\"Затворите продължават да играят важна роля за формирането на радикалната идеология\", подчертава експертът.Той даде за пример декемврийското въоръжено нападение срещу коледния базар в Страсбург, в резултат на което загинаха петима души. Извършителят, 29-годишният френски гражданин от арабски произход, Шериф Шекат беше убит на 13 декември, два дни след кървавото си злодеяние. По-рано той е бил заподозрян и 27 пъти е привличан под отговорност за различни престъпления във Франция, Германия и Швейцария. През 2017 г. е депортиран от Германия във Франция. По време на престоя си в затвора Шекат е отделял голямо внимание на религията, той е бил заподозрян, че е привърженик на радикални ислямистки идеи. ", "date": "2018.12.20", "title": "Интерпол: Светът е заплашен от \"Ислямска държава 2.0\""}
{"url": "http://www.cross.bg/elektrozahranvaneto-suoruzheniya-mrezha-1592096.html", "text": "/КРОСС/ Абсолютна непрекъснатост на електрозахранването, разбира се, не е възможна никъде, електроразпредлитената мрежа е сложна система и е неизбежно да възникват повреди по съоръжения, както и нарушаване на целостта им при намеса на трета страна. Това, което нанася сериозни щети по мрежата, която захранва селата Ребърково, Лютиброд, Зверино, Елисейна, Оселна, Игнатица, Очиндол и Злидол, обаче са метеорологичните условия. Наличието на обилни снеговалежи и минусови температури доведе многократно до обледяване на проводниците и негативни последствия върху електроенергийните съоръжения - множество скъсани проводници, счупени стълбове, паднали дървета, разположени извън сервитутната зона на електро проводите. Всички тези щети е невъзможно да бъдат предотвратени с каквато и да било превантивна дейност.  Извършваме просеки по електропроводите, но често дърветата са с много по-голяма височина от нормативно разрешената широчина на просеките. Полагаме неимоверни усилия за възстановяване на нанесените щети и осигуряване непрекъснатост на електрозахранването на клиентите, живущи в района, по най-бързия възможен начин. Но често хората не си дават сметка, че причината за аварията не е времето или количеството сняг в самото населено място. Електропроводите са дълги, обикновено стигат до високи части на планините. И в повечето случаи щетите далеч не са в селото. И дори там пътят да е проходим, то нагоре в планината със сигурност не е. Нашите хора ходят пеша и си проправят път по тесни, затрупани пътеки, носейки техника на ръце. Никой бизнес не би искал да създава дискомфорт на своите клиенти, нито да ограничава услугата, от която печели. Така че можем да уверим, че ние правим всичко, което е по силите ни. И категорично мога да заявя, че причината за авариите не се корени в състоянието на електроразпределителната мрежа в района. Ние не сме спирали да правим подобрения по електропровода, който захранва населените места в общината.Тази есен извършихме извънреден обход и щателен оглед на съоръженията по електрозахранващия извод. На основание резултатите от обследването, веднага изпълнихме необходимите мероприятия за отстраняване на констатираните забележки по съоръженията. За съкращаване времето, необходимо за локализиране на аварии, и ограничаване на броя и продължителността на смущенията в електрозахранването на клиентите монтирахме 2 бр. сигнализатори за земни и къси съединения с дистанционно предаване на данните. Въведени са в експлоатация 3 бр. дистанционно управляеми устройства, с цел по-бързо локализиране на повредените участъци. Тези автоматизирани уреди дават възможност за незабавна реакция и за изолиране на повредения участък по начин, който позволява всички останали клиенти извън неговата зона, захранвани от електропровода, да останат незасегнати от аварията. По този начин смущенията ще са само в рамките на няколко минути. Само за последните две години, освен вложения труд, ние инвестирахме над 300 хил. лв. в подобрения само по този електропровод.Стремежът ни към обновяване на съществуващата мрежа и нейната експлоатация като цяло продължава. В инвестиционната ни програма за 2019 г., е заложена цялостна модернизация на възлова станция „Елисейна\", включително подмяна на стълбове, изолатори и проводници. Проектът ще се изпълнява през втората половина на годината, като приоритетната му цел е осигуряване на резервно захранване от подстанция „Бов\". От месец април ще стартира и монтаж на още дистанционно управляеми комутационни апарати, с цел повишаване на надеждността на електрозахранването и намаляване на времетраенето на прекъсванията при евентуални повреди по електропровода. Предстои да бъде извършена термовизионна и ултразвукова диагностика на всички съоръжения по електропроводите линии. Дружеството има необходимата готовност да отстрани своевременно евентуални забележки.Обявили сме нашите планове чрез средствата за масово осведомяване, както и на сайта на дружеството. На 14 декември проведох среща с представители на община Мездра и Общинския съвет, зам.-областния управител на област Враца, както и с кметовете на селата Ребърково, Лютиброд, Зверино, Елисейна, Оселна, Игнатица и Очиндол. Предоставих изчерпателна информация относно извършените дейности по електроенергийните съоръжения, като от името на дружеството поех и конкретни ангажименти за предстоящи мероприятия с цел ограничаване  броя и времетраенето на безтоковите паузи и подобряване качеството на доставяната електрическа енергия в региона.        ", "date": "2018.12.20", "title": "Бойко Чавдаров:  Предвиждаме резервна възможност за захранване на населените места от община Мездра"}
{"url": "http://www.cross.bg/sveta-otbrana-popita-1592118.html", "text": "/КРОСС/ Журналист на The Wall Street Journal  попита Путин дали иска да управлява света като президент на Русия. Въпросът беше зададен по време на годишната пресконференция на руския държавен глава, на която присъстваха рекордния брой от 1732 журналисти от целия свят. „Някои лидери на западни държави смятатче искате да управлявате света. Наистина ли искате това и каква е истинската цел на вашата външна политика?\" - попита още журналиста на The Wall Street Journal.\"Що се касае до управлението на света. Ние - знаем къде се намира щабът, който се опитва да направи това и той не е в Москва. Това е свързано с водещата роля на Съединените щати в световната икономика, свързано е с разходите за отбрана - над 700 милиарда долара са похарчени за отбрана. А ние сме вложили 46 милиона. За сравнение - в Русия има 146 милиона граждани, а в страните на НАТО - 600 милиона.И вие смятате, че нашата цел е да управляваме света? - отговори президентът.\n\t\t\t\t\t", "date": "2018.12.20", "title": "Путин: Ние знаем къде се намира щабът, който иска да управлява света и той не е в Москва"}
{"url": "http://www.cross.bg/byudzhet-nego-godina-1592097.html", "text": "/КРОСС/  Милка Христова заяви, че предстои тепърва голямата битка за бюджета на Столична община за следващата година. БСП ще внесе за поредна година алтернативен бюджет. В него ще се наблегне на това градът да се развива хармонично, без да се инвестира основно и главно в центъра, а парите да отиват при хората, които плащат данъци. Тоест центърът и периферията да се развиват хармонично. В алтернативния бюджет ще бъдат предложени и повече пари за социални дейности в посока здравеопазване, образование и предоставяне на социални услуги. Предложения ще бъдат направени и за усъвършенстване на градския транспорт, защото докато той не стане по-удобен и предпочитан от личните автомобили, ще бъдем свидетели на сериозен трафик и произтичащите от него проблеми.", "date": "2018.12.20", "title": "Милка Христова: БСП ще предложи алтернативен бюджет на София"}
{"url": "http://www.cross.bg/noshtno-karane-kartite-1592098.html", "text": "/КРОСС/  С нощно каране в петък ще бъде открит новият зимен сезон на Витоша.  През предстоящия сезон няма да има промяна в цените на картите за достъп до планината. Единствено при нощното каране ще бъде въведено намаление и ски картите за деца до 12-годишна възраст ще струват 1 лев. Дневната карта остава с цена от 35 лв. за възрастни, а картата за нощно каране - 26 лв. При ползване на ски учител от училището на „Витоша ски\" и/или екипировка от гардероба на дружеството, гостите на планината ще получават отстъпки за лифта. В събота (22 декември) предстои и пускането на кабинковия лифт, който влиза в традиционния си режим на работа след кратък период на профилактика. От събота съоръжението „Симеоново-Алеко\" ще работи всеки ден от 8:30 до 16:30 часа.", "date": "2018.12.20", "title": "Откриват сезона на Витоша с нощно ски спускане"}
{"url": "http://www.cross.bg/kareras-hose-bulgariya-1592099.html", "text": "/КРОСС/  Оркестърът на Софийска опера и балет беше избран от великия испански тенор Хосе Карерас да изпълнява музиката от репертоара за последния му концерт в България на 11 май 2019 г в Арена Армеец. Организатор на събитието е Продуцентска компания АРТ БГ.Маестрото се спря на оркестъра на столичната Опера сред няколко предложения от страна на организаторите заради огромния му опит с оперна музика не само  в България, но и с гастролите си по целия свят. 67-членната формация познава отлично голяма част от класическите арии, които Карерас ще изпълни в София през пролетта на следващата година. Музикантите ще разучават обаче и допълнителен материал, чийто партитури екипът на Карерас ще изпрати съвсем скоро.В грандиозния спектакъл, в който ще се включат над 120 човека екип, ще бъде последно Adios! на маестрото с българската публика, в което той ще изпее всички незабравими арии, превърнали се в емблеми на няколко десетилетия. Концертът ще бъде изключително специален за дългогодишната кариера на един от Тримата тенори, Карерас, защото ще бъде последен и за целия Балкански полуостров.Бенефисния концерт на Хосе Карерас ще дирижира уважаваният испански диригент Давид Хименес. Очаква се скоро да бъдат обявени и още гост-музиканти за концерта на 11 май в Арена Армеец, за който по всичко личи, че ще се помни дълго от няколко поколения.Билети за концерта на Хосе Карерас в София за България, Македония и Румъния, могат да се закупят в мрежата на Ивентим, както и онлайн на цени от 50 лв до 110 лв и ВИП места 180 лв.  ", "date": "2018.12.20", "title": "Хосе Карерас с грандиозен концерт в Арена Армеец през май, догодина"}
{"url": "http://www.cross.bg/vinetki-avtomobili-hartieni-1592121.html", "text": "/КРОСС/ Над 800 000 хартиени винетки за 2018 г. има в разпространителската мрежа - бензиностанциите, офисите на „Български пощи\", областните пътни управления и гранично контролно-пропускателните пунктове. От тях близо 35 902 бр. са годишните винетки за леки автомобили, 137 595 бр. са тримесечни, 114 892 бр. месечни и 241 249 бр. седмични стикери. Различни видове хартиени винетки - месечни, седмични и дневни, има и за тежкотоварните превозни средства. Шофьорите, на които до края на 2018 г. им предстои пътуване, и в момента нямат валиден стикер могат да купят предпочитаната хартиена винетка и ако нейната валидност изтича през 2019 г. не е задължително да я конвертират в електронна. Това е препоръчително и се прави за удобство при пътуването. Задължително изискване е хартиеният стикер да остане залепен на предното стъкло на автомобила до края на неговата валидност. Електронни винетки за 2019 г. може да сe купят от интернет страницата на Националното тол управление - , мобилното приложение, на каса и чрез терминалите за самотаксуване в търговските обекти. Приходите от продажбата на винетки за 2018 г. до средата на декември са 373,1 млн. лв. От тях 264,3 млн. лв. са от продажбата на стикери за леки автомобили, а 108,7 млн. лв. са от останалите видове превозни средства. На дирекция „Социално подпомагане\" са предоставени 232 033 бр. безплатни годишни винетки за леки автомобили, които са за 22,5 млн. лв. и са за сметка на бюджета на АПИ.", "date": "2018.12.20", "title": "Над 800 хил. хартиени винетки за 2018 г. има в разпространителската мрежа"}
{"url": "http://www.cross.bg/nzok-byudzheta-obshto-1592100.html", "text": "/КРОСС/ \"Със закона за бюджета на НЗОК се променят 17 закона, които са структуроопределящи\", това заяви народният представител Филип Попов по повод иска на ПГ на \"БСП за България\" до Конституционния съд по отношение на бюджета на НЗОК. Той поясни, че практиката на КС показва, че това е противоконституционно. \"Изредили сме в иска няколко решения на КС, в които ясно е записано, че не могат да се правят промени в преходни и заключителни разпоредби на такъв Закон за бюджета, какъвто е този на НЗОК, и през тях да се променят други закони, които нямат нищо общо\", коментира Попов. Той обясни, че в случая такъв закон е Изборният кодекс. \"Искаме да спрем издевателството над законодателния процес, което се случва постоянно в това Народно събрание\", категоричен бе социалистът. По думите му с настоящия Закон за бюджета на НЗОК се правят основни промени в основни закони, които нямат общо с бюджета на НЗОК. \"Това е недопустимо в една правова държава\", заключи народният представител.  \"Прави ни впечатление, че много от предложенията уреждат форми на организация на дейността на Министерството на здравеопазването, което няма нищо общо със Националната здравноосигурителна каса\", това коментира народният представител от ПГ на \"БСП за България\" проф. Георги Михайлов. Той допълни, че има и други предложения, които повдигат много въпроси. \"Едно от тях е закриването на Фонда за лечение на деца в чужбина и най-вече на неговия обществен съвет, който представляваше взаимодействие между общественото начало и администрацията и даваше възможност за контрол на лечението на децата\", каза проф. Михайлов. Той посочи, че е нелогично  създаването на т.н. \"мегаагенция за медицински надзор\", която съдържа дейности, които са абсолютно противоречиви - одита, трансплантационните проблеми, регистрацията на лечебните заведение. По думите му тази агенция тепърва трябва да се структурира и тя ще създаде много допълнителни проблеми на здравеопазването.", "date": "2018.12.20", "title": "БСП сезира Конституционния съд заради Закона за бюджета на НЗОК "}
{"url": "http://www.cross.bg/dopulnitelni-putyvat-vlakove-1592102.html", "text": "/КРОСС/ „БДЖ-Пътнически превози\" ЕООД ще осигури 15 400 допълнителни места за предстоящите Коледни и Новогодишни празници. За тази цел ще бъдат увеличени с допълнителни вагони съставите на някои влакове, които пътуват по основните направления в страната. По този начин националният железопътен превозвач се стреми да гарантира удобното придвижване на своите клиенти по време на празничните дни.От утре (21-и декември) до 2-и януари включително, с увеличени състави ще пътуват някои влакове по следните маршрути:•\tСофия-Варна-София;•\tСофия-Бургас-София;•\tСофия-Пловдив-София;•\tСофия-Свиленград-София;•\tСофия-Стара Загора-София;•\tСофия-Горна Оряховица-София;•\tСофия-Русе-София;•\tСофия-Лом-София;•\tСофия-Видин-София;•\tСофия-Благоевград-София;•\tСофия-Кулата-София;•\tСофия-Петрич-София;•\tПловдив-Варна-Пловдив;•\tСептември-Добринище-Септември.„БДЖ-Пътнически превози\" ЕООД напомня на своите клиенти, че при закупуване на билети за отиване и връщане, могат да ползват от 10 % до 30 % намаление от редовната цена в зависимост от различните търговски оферти на дружеството.Клиентите на националния железопътен превозвач могат да получат подробна информация за разписанията на влаковете от служителите на гишетата „Информация\" и билетните каси в железопътните гари и бюра в страната или на националния информационен телефон 0700 10 200.  ", "date": "2018.12.20", "title": "БДЖ осигурява 15 400 допълнителни места във влаковете за Коледа и Нова година"}
{"url": "http://www.cross.bg/vladislav-pelmenite-pelmeni-1592077.html", "text": "/КРОСС/  Кулинарният дизайнер Владислав Барковсий пусна в продажба руски коледен сладкиш, който е не само вкусен, но и способен да сгрява през студените зимни дни. Шоколадови пелмени, напълнени не с какво да е, а с водка.Аранжирани по красив начин в красива кутия, тези пелмени изглеждат изключително апетитно. Но ако бъдат погледнати по-отблизо, се вижда, че вместо от тесто, те са изработени от бял шоколад. Още повече, пълнежът от месо е заменен с щедро количество водка.По традиция в Русия пелмените се консумират обикновено, придружени с водка, но за кулинарния дизайнер Владислав Барковсий тази процес не трябва да се състои от две части, а да е едно цяло, за да доставя наслада за сетивата.Макар сладкишите с алкохолен пълнеж далеч не са иновативни. За първи път се появяват във Франция по времето на крал Луй XIV. Но според Владислав, неговите пелмени са различни, защото подчертават руската идентичност.Владислав Барковсий - кулинарен дизайнер: Искам един ден пелмените ми да са разпознаваеми също толкова, колкото матрьошките, руските ушанки и балалайките. Искам те да се превърнат в характерен руски сувенир.В началото Владислав се консултирал с професионални шоколатиери, обаче на мнозина от тях идеята му се сторила прекалено трудна за реализиране. Но след множество опити в собствената му кухня, той успява да усъвършенства формата на пелмените до такава степен, че смята да я патентова.Колкото и да е вкусен шоколадът или да е идеална формата на пелмените, всичко опира до вкуса им. Затова пелмените са поставени на тест пред кулинарен критик и гастроном.Пелмените привличат вниманието не само на кулинарните критици, но и на обикновените купувачи. Затова Владислав смята да инвестира в оборудване и да започне масово производство.Не само вкусна ще бъде Коледата за руснаците, но и пивка. ", "date": "2018.12.20", "title": "В Русия продават шоколадови пелмени с водка"}
{"url": "http://www.cross.bg/oblast-knsb-godina-1592088.html", "text": "/КРОСС/  През 2019 г. КНСБ, заедно с Благотворителен фонд „Проф. д-р Желязко Христов\" ще продължи да предоставя социалната услуга на 351 души, нуждаещи се от помощ.  Населените места, в които ще функционират социални кухни през следващата година са 12 -гр. Дупница, област Кюстендил; гр. Батак, област Пазарджик; гр. Карлово, област Пловдив; с. Лозница, област Разград; с. Самуил, област Разград; гр. Нова Загора, област Сливен; гр. Рудозем, област Смолян; гр. Димитровград, област Хасково, гр. Ивайловград, област Хасково; гр. Харманли, област Хасково; гр. Шумен, област Шумен и гр. Велики Преслав, област Шумен.Всяка година финансирането на дейностите по предоставяне на социалната услуга се осигурява от Министерство на труда и социалната политика - Фонд „Социална закрила\" по целева програма за обществени трапезарии.  За целта се отпускат над 250 000 лв.За най-трудно подвижните лица е предвидена доставка на храна до дома, с помощта на Домашния социален патронаж.Социалната програма се осъществява със съдействието на Регионалните съвети на КНСБ и Дирекциите „Социално подпомагане\" в съответните региони.Потребителите следва да отговарят на следните критерии:Лица и семейства на месечно подпомагане с доход по-нисък от диференцирания минимален доход (по реда и условията на чл. 9 от Правилника за прилагане на Закона за социално подпомагане); Лица с доказана липса на доходи и близки, които да се грижат за тях; Самотно живеещи лица и семейства, получаващи минимални пенсии /пенсии за осигурителен стаж и възраст; пенсии за инвалидност; наследствени пенсии; пенсии, несвързани с трудова дейност/; Скитащи и бездомни лица.Отделно от това, КНСБ и Благотворителен фонд „Проф. д-р Желязко Христов\" помагат ежемесечно със стипендии на 45 деца, загубили родителите си три трудова злополука. За целта се отделят средно по 25 хил. лв.  на година.Тази година, в Деня на загиналите при трудова злополука - 28 април, КНСБ и Благотворителен фонд „Проф. д-р Желязко Христов\" активираха дарителска кампания „Помогни на дете\". Целта чрез SMS-си да се осигурят финансови средства за изплащане на месечни стипендии на деца, които са загубили родителите си при трудова злополука.Всеки, който реши да помогне, може да го направи с SMS на 17 777 с текст DMS POMOGNI. Цената на съобщението е 1 лв..  ", "date": "2018.12.20", "title": "КНСБ ще храни безплатно 351 нуждаещи се през 2019 Г."}
{"url": "http://www.cross.bg/golyam-koleden-kontzert-na-byrgaskite-myzikalni-talanti-1592087.html", "text": "/КРОСС/  От 18 часа на 22 декември в Културен дом на нефтохимика ще се проведе традиционният Коледен концерт на НУМСИ ''Проф. Панчо Владигеров''. В него ще вземат участие ученици от всички специалности и представителни творчески състави на училището: Камерен оркестър с диригент Петя Тончева, Детски и Младежки хор с диригент Анета Данаилова, Вокална формация \"Артистини\" - диригент Галя Русева, Квинтет \"Мелодика\" с ръководител Румяна Драголова, Тромпетен ансамбъл с преподавател Светослав Василев, както и децата от балетните класове с преподаватели Недко Георгиев, Валентин Грудев, Добрина Бахова и Диляна Бахматова. Сценарист - Вяра Алексиева, постановка - Христо Хр. Симеонов.Всички бургазлии и гости на града са поканени на концерта, който ще бъде с вход свободен! ", "date": "2018.12.20", "title": "Голям коледен концерт на бургаските музикални таланти"}
{"url": "http://www.cross.bg/ananiev-lineiiki-pomosht-1592090.html", "text": "/КРОСС/  Министърът на здравеопазването Кирил Ананиев прие първите линейки по инвестиционния проект за модернизация на спешната помощ. Директорът на \"София франс ауто\" Стоян Желев връчи ключовете на министър Ананиев на първите два санитарни автомобила. Те ще останат в София за нуждите на Центъра за спешна медицинска помощ. От март ще започне регулярна доставка на останалите линейки.Щастлив съм, че в навечерието на Рождество Христово сме заедно тук, за да направим първата реална крачка към изпълнението на инвестиционния проект за модернизация на спешната помощ, каза министър Ананиев. Днес приемаме двата типа линейки - B и C, като единият тип е за превозване, първоначално лечение и наблюдение на болния, а вторият - за интензивно лечение и наблюдение, добави той. По думите му до 2021 год. ще бъдат получени 280 линейки.Този проект е на стойност 164 млн. лв., обхваща не само доставка на общо 400 линейки, а и оборудване и ремонт на филиали, центрове и спешни приемни отделения, припомни министър Ананиев. В центровете ще има съвременна медицинска техника, така че персоналът и пациентите да се чувстват наистина обгрижени, увери той. Ананиев благодари на Европейската комисия, която е направила всичко възможно за осъществяването на проекта и допълни, че проектът е бил одобрен от ЕК без никакви забележки.Всички линейки, които ще бъдат доставени, трябва да бъдат и правилно експлоатирани, а екипите ще бъдат обучени. Ще има възможност за обучение и на парамедици, които също ще работят с тях, обясни Деница Николова, заместник-министър на регионалното развитие и благоустройствотоПрез следващата година ще има увеличение на заплатите на работещите в системата на спешната помощ, увери министър Ананиев.", "date": "2018.12.20", "title": "Ананиев прие първите линейки по проекта за модернизация на спешната помощ "}
{"url": "http://www.cross.bg/yredi-elektro-razymno-1592084.html", "text": "/КРОСС/  ЧЕЗ Електро България\" АД призовава клиентите да използват разумно и отговорно електроенергията през настъпващите коледни и новогодишни празнични и почивни дни. Подготовката за празниците води до значително повишаване на консумацията на ток. Включването на повече и за по-дълго време на електрически уреди за отопление, приготвяне и съхранение на храна, осветление и украса през този период, ще се отрази и върху размера на месечните фактури.Голяма част от използваните в домакинствата уреди са значителен консуматор на електроенергия. Готварските печки, хладилниците, фризерите, пералните и сушилните използват над 17% от месечното потребление на електроенергия в едно домакинство. Готвенето използва много енергия, защото фурната, грилът и котлоните работят при много високи температури. Затова избирайте енергийно спестяващи уреди с висок клас на ефективност /А или А+/. Използването им може да намали значително сметките за ток. Прилагането на мерки за енергийна ефективност биха могли да спестят до 20% от разхода за енергия. Съвети за разумно и отговорно използване на електроенергията можете да намерите на корпоративния уебсайт www.cez.bg, в раздел „За клиента\", секция „Енергийна ефективност\".„ЧЕЗ Електро България\" АД напомня на клиентите, че е важно при по-дълго отсъствие да изключват уредите от електрическите контакти. Включените в контакта уреди консумират електроенергия, дори когато са в режим на готовност и реално не се ползват. Изключването им може да намали потреблението и месечната сметка с до 5% и същевременно да помогне за предотвратяването на евентуални повреди.", "date": "2018.12.20", "title": "ЧЕЗ Електро препоръчва разумно потребление на ток по празниците"}
{"url": "http://www.cross.bg/prof-salon-poetesata-1592086.html", "text": "/КРОСС/  Щастлив съм, че литературният салон „Леге 10\"  се превърна в територия на свободния дух. Територия, на която партийните цветове нямат значение. Значение имат ценностите и обединените усилия на духа в името на бъдещето на България. Това каза лидерът на БСП - София Калоян Паргов след премиерата на шестата стихосбирка на поетесата и журналист Юлия Пискулийска „Камбаните на тишината\", чийто домакин бе литературният салон „Леге 10\" в Градския съвет на софийската организация на БСП.Събитието събра почитатели на поезията, творци, хора с различни професии, всеки изявен професионалист в своята област. Присъстваха вицепрезидентът Илияна Йотова, заместник-председателят на Народното събрание д-р Нигяр Джафер, проф. Иво Кременски, проф. Ивайло Търнев, проф. Радка Аргирова, д-р Асен Хаджиянев, академик Тодор Николов, проф. Огнян Сапарев, поетът Найден Вълчев, Георги Чаталбашев, д-р Ива Станкова, Рене Къдрева, д-р Мари Паникян, Лили Маринкова, Галя Горанова, Валентин Бояджиев, Велизар Енчев, Ева Костова, Славяна Манолова, колеги и приятели на авторката.Легендарната актриса Татяна Лолова представи стихосбирката, като освен стихове прочете и предговора на проф. Огнян Сапарев. Стихове четоха и проф. Ваня Добрева, заместник-председател на БСП - София и преподавателят в СУ „Климент Охридски\" Доротея Табакова, която пя и песни, а китарата в ръцете й донесе вълнение на аудиторията.Предколеден поздрав към гостите на събитието имаше и от актрисата Ива Апостолова и нейната кукла Красимир.Авторката също рецитира свои стихотворения. Светът на чувствата, близостта между хората, срещата и раздялата, жаждата за спокоен и уютен живот присъстват в стиховете на Юлия Пискулийска. Книгата е дело на семейството на поетесата - и трите й деца участват като редактор, художник и  художник на корицата. ", "date": "2018.12.20", "title": "Калоян Паргов: Литературният салон „Леге 10“ се превърна в територия на свободния дух"}
{"url": "http://www.cross.bg/bylgargaz-prirodniya-tzena-1592079.html", "text": "/КРОСС/ Голяма е вероятността \"Булгаргаз\" да поиска намаление на цената на природния газ от април. Условието това да се случи е да се запазят сегашните нива на мазута и газьола. Това каза пред журналисти изпълнителният директор на \"Булгаргаз\" ЕАД Николай Павлов след днешното заседание на Комисията за енергийно и водно регулиране /КЕВР/, където се обсъждаше цената, по която общественият доставчик ще продава природен газ за първото тримесечие на 2019 г.Изпълнителният директор на \"Булгаргаз\" посочи, че от около месец има спад на цените на петрола от над 70 долара до под 60 долара за барел.\"Клиентите, с които \"Булгаргаз\" има договор, със сигурност ще закупуват природния газ на по-ниска цена, но да се ангажирам с точна цифра е много рано\", добави Николай Павлов.\"Булгаргаз\" предложи на 10 декември на КЕВР да утвърди цена на природния газ за първо тримесечие на 2019 г. в размер 44.80 лв./MWh (без цени за достъп, пренос, акциз и ДДС). В сравнение с цената за четвъртото тримесечие на 2018 г. (без цени за достъп, пренос, акциз и ДДС), предложената цена е по-висока с 3.51 процента или 1.52 лв./MWh.На днешното открито заседание в Комисията нямаше възражения относно предложената от обществения доставчик цена.Окончателното решение каква ще бъде цената на природния газ за първо тримесечие на 2019 г. ще бъде взето на закрито заседание на КЕВР на 28 декември от 10.00 часа, съобщи председателят на регулатора Иван Иванов.Снимка Булфото", "date": "2018.12.20", "title": "Булгаргаз може да поиска поевтиняване на газа през април"}
{"url": "http://www.cross.bg/ignatiev-graf-dvizhat-1592078.html", "text": "/КРОСС/  Движението на трамваите по ул. \"Граф Игнатиев\" в София ще бъде възстановено от днес. Това съобщи кметът Йорданка Фандъкова, като уточни, че ремонтът на улицата продължава:\"Ще продължи работата по полагането на настилките, което също така затруднява движението и на пешеходците, но така или иначе навсякъде, където това е възможно, са премахнати оградите, за да може и магазините да работят предколедно, и хората да се движат по-свободно. Моля, само да се има предвид, че абсолютно е забранено движението по трамвайните релси, затова са сложени и ограничителите, включително и временните такива, за да не пострада някой\", каза Фандъкова.\"Пешеходците трябва да бъдат внимателни и да не се движат по трамвайната линия\", каза директорът на Дирекция \"Сигурност\" към Столичната община Красимир Димитров. Разположени са 12 души от двете страни на релсите, за да предупреждават хората да бъдат внимателни, уточни той.Инженер Иво Василев от столичния електротранспорт заяви:\"Проверката установява, че всичко е повече от перфектно, средно на 3 минути има трамвай във върха, даже 2-3 минути. Имам един апел към пешеходците, въпреки че ние сме сложили ограничение от 20 км в час, което е според Наредбата и ще го спазваме, пешеходците ще трябва да са много внимателни да не отиват на трамвайното трасе. Те нямат работа там\".По столичната улица \"Граф Игнатиев\", която е в ремонт от началото на май, отново започват да се движат трамваите по линиите 10, 12 и 18.В началото на ремонтните дейности се предвиждаше трамвайното движение по улица \"Граф Игнатиев\" да бъде възстановено на 2 октомври. ", "date": "2018.12.20", "title": "Тръгнаха трамваите по \"Граф Игнатиев\" в столицата "}
{"url": "http://www.cross.bg/priroden-vtechnen-yamal-1592076.html", "text": "/КРОСС/  Новатек, близкият до Кремъл руски газов концерн, започна производството на втечнен природен газ в руската част на Арктика. Сигнал за отдавна пропагандираното пренасочване към Азия.На един час път със самолет преди Сабета слънцето изчезва от хоризонта. За няколко минути заревото на залеза се отразява в облаците и след това настава тъмнина. Самолетът на Аерофлот каца в най-северната част на Сибир, на полуостров Ямал, в 2 часа следобед, но малко по-късно вече цари непрогледен мрак.\"За последен път видях слънцето преди месец и половина\", разказва сервитьорът Евгений, който работи в столовата на промишленото градче.Слънцето ще се появи отново в края на януари.\"На 25-26 януари празнуваме слънцестоенето\", обяснява геологът Василий. Той е стара \"полярна мечка\", пристигнал на Ямал за първи път през 1982 година.\"Тогава живеехме в палатки при температури 46 градуса под нулата\", спомня си мъжът.Навремето, в съветската ера, геолозите открили газовото поле Южно-Тамбейское, което с оценените си резерви от 1,4 трилиона кубични метра газ става суровинната база за огромния проект за втечнен природен газ Ямал СПГ. Експлоатация на залежите обаче започва едва сега.Дори за разбиранията на Ямалския полуостров, Южно-Тамбейское е разположено далеч на север - над 71 градуса северна географска ширина. Там, където река Об се влива в арктическото Карско море, а по брега от време на време се появяват полярни мечки.Тук вече никой не живее в палатки. За седем години Новатек, вторият по големина руски газов концерн след Газпром, издигна върху замръзналата земя завод за втечнен природен газ, построи пристанище, летище и селище за хиляди работници. В градчето, наречено Сабета и разположено по-северно дори от норвежкия Хамерфест, има дори православна църква. Тук има всичко, от което човек се нуждае - ток, топлина, изобилна храна, фитнес зала, интернет. Въпреки това Сабета почти няма постоянни жители. Жилищните сгради са частично населени. Работниците остават за около 30 до 45 дни, след което се връщат \"на континента\" за още толкова време.Тук обаче се строи, сондира и товари дори през зимата, или поне докато температурата не падне под минус 32 градуса.Така че при минус 10 градуса за Сабета е сравнително мек декемврийски ден, когато, греещ като коледна елха в мрака, започна работа трети терминал на завода за втечнен природен газ* и заводът заработи с пълния си капацитет. Това се отразява в грохота, с който започват да се пълнят газовите хранилища на ледоразбивача Christophe de Margerie. ВИП гостите, сред които премиерът Дмитрий Медведев, основният акционер на Новатек Леонид Михелсон, шефът на Total Патрик Пуяне и икономически делегации от Китай и Япония, проследиха церемонията в общата зала. Има причина за аплодисменти - Ямал СПГ е готов година по-рано от планираното въпреки екстремните условия.Медведев отбеляза насочването към Азия, подчертавайки стратегическата важност на проекта.\"Вече половин век страната ни работи успешно със западните ни съседи, сега влизаме и на азиатския пазар\", каза той.Точно това е стратегическата цел на завода за втечнен природен газ, който струва 27 милиарда долара. Азиатският пазар се оценява като особено доходоносен, тъй като азиатските потребители плащат повече заради отдалечеността си от източниците на суровини.Ямал СПГ може да втечнява 16,5 милиона тона газ годишно. Това се равнява на 23 милиарда кубични метра. За сравнение, по газопровода Ямал-Европа постъпват 33 милиарда кубични метра. Тръбопроводите обаче са неподвижни, а танкерите за втечнен природен газ могат да пътуват по целия свят - благодарение на затоплянето на климата вече е възможно по Северния морски път да се стига още по-далеч, до Китай и Югоизточна Азия.Макар Пуяне да подчерта, че част от газа ще стига и до Европа, а неговият концерн Total държи 20% от Ямал СПГ, делът на китайците е по-голям. CNPC има 20%, а фондът на инициативата \"Път на коприната\" - 9,9%.Освен това чрез кредити за основния акционер Новатек китайците си осигуриха дългосрочни договори за огромни количества газ.Това е първият голям проект на Русия, който наистина превръща в действителност реториката на Кремъл за отдавна желаното диверсифициране на енергийните доставки. Построеният от Газпром тръбопровод \"Силата на Сибир\" ще заработи едва през 2019 година.Почти символичен е фактът, че Новатек излезе пред Газпром и в надпреварата към изтока. По дисциплината \"втечнен природен газ\" концернът, в който акции има и довереникът на Путин Генадий Тимченко, вече е далеч пред трудноподвижния държавен конгломерат Газпром. Михелсон планира да увеличи още капацитета на Ямал СПГ. Освен него мултимилиардерът развива и друг многомилиарден проект - Арктик СПГ-2, на източния бряг на река Об, на Гиданския полуостров. До 2030 година Новатек планира да увеличи производството на втечнен природен газ до 70 милиона тона, посочва Михелсон. Това се равнява на близо 100 милиарда кубични метра - почти два пъти повече от количествата, които газопроводът \"Северен поток\" пренася до Германия.Към този момент се очаква да бъде увеличена и флотилията от танкери ледоразбивачи. Кремъл иска да построи терминали в Мурманск и на Камчатка, за да могат скъпите ледоразбивачи да се движат само по Северния морски път, след което синьото гориво да бъде прехвърляно на обикновени танкери за пазарите, където е най-скъпо.Ще бъдат необходими още няколко години, докато Русия постигне окончателно диверсификацията на енергийните си доставки. Началото обаче вече е поставено. ", "date": "2018.12.20", "title": " Путин се насочва към изтока "}
{"url": "http://www.cross.bg/predsedatelstvo-pavlova-zaharieva-1592072.html", "text": "/КРОСС/  Парламентът прие решение за структурни и персонални промени в Министерския съвет, с които закри Министерството на Българското председателство на Съвета на Европейския съюз 2018 и освободи Лиляна Павлова от поста министър. Решението влиза в сила от 1 януари 2019 г.Мотивът за закриване на министерството и освобождаване на Павлова като министър е това, че ротационното председателство на съвета от триото Естония - България - Австрия приключва на 1 януари 2019 г.При представянето на проекторешението вицепремиерът Екатерина Захариева благодари на Лиляна Павлова за работата. Създаването на министерство за българското председателство показа, че моделът е успешен, смята тя. Оценките за българското председателство показват, че България се справи изключително успешно с първото си европредседателство, каза още Захариева.", "date": "2018.12.20", "title": "Парламентът закри Министерството на европейското председателство "}
{"url": "http://www.cross.bg/sofiya-letishte-stoki-1592080.html", "text": "/КРОСС/  Летище \"София\" опроверга публикация на онлайн медия за размера на коледните бонуси, които са били раздадени на служителите.\"Направеният коментар по отношение на разпределените коледни премии за висшия мениджмънт от 50 000 лв. не отговаря на истината. Ръководството на \"Летище София\" ЕАД, както и всички работещи в дружеството са получили по 500 лв. социално подпомагане за Коледа. Изплащането на сумата е въз основа на Колективния трудов договор, решение на Общото събрание на работниците, одобрено от синдикалните организации и е извършено при спазване на разпоредбите на Закона за корпоративното подоходно облагане\", пише в съобщението на пресцентъра на Летище \"София\".Във връзка с фактите, изнесени за сключен договор между \"Летище София\" ЕАД и \"Кита България\" ООД, под заглавие \"Шефът на Летище София харизa бизнеса на безмитните магазини на гаражна фирма\", заявяват, че:\"Летище София\" ЕАД е единственият оператор на магазините за безмитна и травъл ритейл търговия. До настоящия момент на летището е имало един доставчик на чуждестранни стоки и 50 по-малки за български стоки и продукти. В отговор на желанията на пътуващите за по-голямо разнообразие на стоки и марки, настоящото ръководство на \"Летище София\" ЕАД работеше в посока да осигури повече възможности и по-добри цени за крайния потребител. Това би могло да бъде осъществено с навлизането на още доставчици на стоки и търговски марки, което да създаде конкурентна среда.\"Летище София\" ЕАД, като оператор на безмитните и травъл ритейл магазини, е обект на запитвания от различни доставчици, включително и от \"Кита България\" ООД. Договорните отношения с фирмата са резултат от едногодишни търговски преговори и работни срещи с PAVO. Фирмата е най-голямата верига от магазини за безмитна търговия в Украйна с опит от над 27 години в областта на безмитните услуги на международни летища. Същата фирма е оператор на магазините за безмитна и травъл ритейл търговия в Словения. Представител за страната на PAVO е \"Кита България\" ООД.Сключеният договор не попада в обхвата на Закона за обществените поръчки, защото се отнася за извършвана от дружеството търговска дейност с препродажба на стоки на трети лица. Първата доставка от \"Кита България\" ООД е получена на летище София не през септември, а на 12.12.2018 г. и е съставена само от неприсъстващи досега продукти в магазините за безмитна и травъл ритейл търговия.Използваме случая да ви информираме, че \"Летище София\" ЕАД продължава да води преговори и да търси още нови доставчици\", заявяват от летището. ", "date": "2018.12.20", "title": "По 500 лева бонуси получили служителите на столичния аеропорт"}
{"url": "http://www.cross.bg/pytin-rysiya-vladimir-1592081.html", "text": "/КРОСС/  Преди час започна традиционната ежегодна пресконференция на руския президент Владимир Путин. Тази година събитието се провежда при рекорден интерес - акредитирани са повече от 1700 журналисти от цял свят.Пресконференцията започна с кратка справка за икономиката на Русия и очакванията за отрасъла. Русия трябва да стане петата в света икономика, завия Путин.Владимир Путин, президент на Русия: Нуждаем се от пробив. Трябва да скочим в нов технологичен етап. Без това страната няма бъдеще. Това е принципен въпрос и ние трябва да го разберем. Но как да го направим? Трябва да концентрираме ресурсите, с които разполагаме, в най-важните области за развитие. А как да организираме тази работа? Да се дадат едни пари? Без да има ясна цел, не може да има конкретни резултати. Първо се търсят конкретни проекти, а след това ресурси.Русия трябва да стане петата по сила икономика в света. Това заяви държавният глава на Руската федерация Владимир Путин, предава *РИА Новости*. Путин поясни, че от 2021 г. правителството планира ръст от три процента в икономиката. „Може да има колебания, но най-важното е да влезем вдруга икономическа реалност\", поясни Путин.Обтегнатите отношения с Вашингтон и Запада като цяло - е темата, за която се очакват най-много въпроси. Анализатори предполагат, че няма да се размине и без питания, свързани с непопулярната пенсионна реформа.Путин отговаря на въпроси на журналисти за 14-и път от идването си на власт. Очаква се пресконференцията да продължи най-малко 3 часа.  ", "date": "2018.12.20", "title": "Путин: Русия трябва да стане петата икономика в света"}
{"url": "http://www.cross.bg/pytin-interesite-proliv-1592082.html", "text": "/КРОСС/ Стокооборота между Русия и Украйна се увеличава през тази година, независимо от действията на украинските власти. Така руският президент Владимир Путин отговори на въпрос на украински журналист за напрежението на отношенията между двете страни. Според него опитите да се решат политическите въпроси в Донбас със сила и политически натиск, са обречени на провал.По повод задържането на украинските моряци в Керченския пролив, Путин отговори, че най - вероятно нещата ще завършат с обвинение в углавно престъпление за навлизане в териториалните води на Русия и нарушаване на държавната граница. Той определи като „провокация\" инцидента вКерченския пролив и заяви, че Украйна е изпратила военнослужещите си към руските граници с надеждата, че те ще загинат. „Провокациите винаги са лошо нещо, предназначено да задълбочи ситуацията, разбира се, те имат избори, необходимо да бъдат повишени рейтингите на сегашното правителство. Това е в ущърб на интересите нанарода. Рейтингът на Петър Алексеевич (т.е. Петро Порошенко) се подобри: той се премести от пето на второ място. Изпълни задачата си за сметка на интересите на страната\", коментира Путин.Снимка РИА Новости", "date": "2018.12.20", "title": "Путин : Със ситуацията в Керченския пролив Порошенко вдигна рейтинга си за сметка на интересите на страната си"}
{"url": "http://www.cross.bg/mladite-roditelite-vuzrast-1592073.html", "text": "/КРОСС/  Осемдесет процента от младите български мъже на възраст 16-29 години, или 8 от всеки 10 представители на силния пол у нас, живеят заедно родителите си. При младите жени този показател е много по-нисък - едва 60 на сто от представителките на нежния пол у нас се задържат при родителите си до 30-годишна възраст. Средната възраст, на която младите българи са напускали родителите си, е била 30 години.България не прави голямо изключение по средния показател за съжителство деца-родители за страните от ЕС. И там 73 на сто от младите мъже и около 60 на сто от младите жени са съжителствали с родителите си почти до 30-годишна си възраст, показват данни от анализ на Евростат.Основната причина за това продължително съжителство между деца и родители е била ангажираността на младите хора с образованието им и логистичната помощ, която по-възрастните са им оказвали при тяхното следване. Втора основна причина е бил показателят \"риск от бедност\". Тенденцията е - колкото повече бедност - толкова повече поколения под един покрив.", "date": "2018.12.20", "title": "80% от българските мъже живеят до 30-годишни с родителите си"}
{"url": "http://www.cross.bg/vigenin-pavlova-zayavi-1592083.html", "text": "/КРОСС/   „Предложението за освобождаване на Лиляна Павлова, като министър на Българското европредседателството,  е закъсняло\". Това заяви секретарят на ПГ на „БСП  за България\" Кристиан Вигенин. Според него още преди месеци дейността, която е била извършена от повереното й министерство, в рамките на самото председателство, е трябвало да бъде приключена, финализирането на процеса да премине към Министерство на външните работи. По думите му формално е можело тази координация да бъде поета от министъра на външните работи, а реално- от зам.-министър, професионален дипломат да приключи нашите ангажименти към триото. Социалистът заяви, че трябва да отчетем, че в този период са били правени допълнителни разходи, раздавали са се бонуси. „Това е решението на Бойко Борисов и МС, но можеше да бъде и по-различно\", заяви той. Вигенин допълни, че по отношение на числата, които са излезли, свързани с размера на средствата, които са били изхарчени за българското председателство, Павлова е заявила, че то е едно от най-скромните. „Да, така е, дори по-малко от една глоба на ЕК.  Не е важно обаче само какъв е размерът на изразходваните средства, а как те се изразходвани\", коментира той и подчерта, че левицата ще иска справка от министъра на финансите- къде, какви средства са отишли. Кристиан Вигенин обясни, че след края на Българското председателство са се случили неща, които могат да ни накарат да се зачудим - част от основните спонсори днес са или в ареста или издирвани от Интерпол; не сме в Шенген; нашите превозвачи бяха ударени от решенията по пакета мобилност. „Очевидно има неща, които или не бяха подготвени и направени както трябва, или трябва да си кажем, че предстои много  работа, която не знаем дали това правителство и отговорните за преговорите по тези въпроси са способни да извършат адекватно\", каза още той.  Вигенин подчерта, че между ръководената от него Комисия по европейските въпроси и контрол на европейските фондове и повереното на Павлова министерство е имало добро партньорство. „Това обаче не може да се каже по отношение на пленарна зала и ангажиментите на премиера. Ние сме единственият парламент в ЕС, в който министър-председателя просто отказва да информира- какво се случва на европейски съвети и дори по време на Българското председателството той прецени, че няма време да информира парламента. Г-жо Павлова, вие се връщате в парламента и се надяваме да помогнете да създадем друга култура на взаимодействие между правителство и парламент\", заяви той. Социалистът обясни, че ръководената от него комисия ще внесе предложения в тази посока и се надява да срещне подкрепа. „Преди Коледа завършваме с една положителна новина от българският парламент - от днес ще има един министър на ГЕРБ по-малко. Очакваме оставката и на цялото правителство. Днес е добро начало\", заключи Кристиан Вигенин.", "date": "2018.12.20", "title": "Кристиан Вигенин: Ще искаме информация за разходваните средства от Лиляна Павлова за европредседателството"}
{"url": "http://www.cross.bg/kampaniya-konkyrsa-bulgariya-1592075.html", "text": "/КРОСС/  Българската асоциация на рекламодателите (БАР) обобщи изводите от петото издание на конкурса „BAAwards'2018-БАРкод на успеха\". На база на отличените кампании бяха определени основните тенденции, белязани с „БАРкода на успеха\" и синтезирани като „know-how\" на BAAwards'2018. „Кnow-how\" на BAAwards е ориентир за професионалната общност в посока на трендове, работещи подходи и практики, както и препоръки за успех.Основните изводи от конкурса се базират на обобщените и обединени в know-how брошури от победителите в BAAwards'2018, с информация от кампании в секторите: Банки и небанкови финансови услуги Лекарства без рецептаТелекомуникацииНехранителни бързооборотни стоки Храни, вода и безалкохолни напиткиБира и сайдери Търговски веригиВсеки победител в конкурса посочва какви са били предизвикателствата, мисията, целите, идеите, тяхната реализация и постигнатите резултати в следните категории:„Нов продукт\": кампания „HEINEKEN 0.0 - Сега можеш\"Компания: Загорка АД  /Виктория Мадемова-индивидуална награда„Нов продукт\": кампания „VICKS - №1 бранд в света при простуда и грип вече в България\"Компания: Актавис ЕАД „Новa услуга\": кампания Жилищен кредит „Безлихвен край\"Пощенска банка\"Активиране на бранд\": кампания „Почисти и разкраси с Cif\" Компания: Unilever България / Никол Богданова-индивидуална наградаАктивиране на бранд\": кампания „Decathlon - Пътят към Малта\"Компания: Декатлон България\"Корпоративна социална отговорност и спонсорства\": „Мога там, искам тук\"Компания: TELUS International Europe  „Нововъдение в продукт и повторно пускане на пазара\": кампания „Фини кори, фини творби\"Компания: Белла България /Нели Стефанова-индивидуална награда „Корпоративен ребрандинг\" : кампания „Мтел става А1\"Компания: А1 България ЕАД   „Продуктов ребрандинг\": кампания „Загорка- Доброто Тук\"Компания: Загорка АД          Изпълнителният директор на БАР, Росен Мисов, сподели: „Конкурсът BAAwards'2018 се налага като \"генератор\" на  професионално ноу-хау. Победителите във всяко издание на конкурса разработват ноу-хау брошури за кампаниите си. Нашата цел е отличените стратегии да станат пример и вдъхновение за развитие на цялата индустрия, за да бъдем максимално полезни за професионалната общност. Споделянето на добрите примери е начин да видим къде сме, да се движим напред в глобалната конкурентна среда и се превръща в стимул за привличане на младите да се развиват и реализират в България, да вярвят, че тук и сега могат да станат част от глобалния свят.\" ", "date": "2018.12.20", "title": " „BAAwards 2018 – БАРкод на успеха“ - изводите от конкурса за наградите на  Българската асоциация на рекламодателите"}
{"url": "http://www.cross.bg/banya-statyyata-izvurshitelite-1592063.html", "text": "/КРОСС/ Издирват се извършителите на кражбите от Централна баня. Задигането на статуята Аполон Медикус е заснета от видеокамери. Кадрите вече са предоставени на МВР. Освен произведението на изкуството, липсват и почти всички месингови чучури от чешмите на бившата минерална баня.„Престъпленията са две. Едното е извършено на 5-и, а другото на 16-и декември. Първо са откраднати чучурите и няколко дни по-късно е отмъкната и статуята. И двете кражба са извършени през нощта. Пазарната цена от метала е незначителна. По-скоро това е хулиганска постъпка. Не е ясно дали двете деяния са извършени от един човек\", обясни в „Здравей, България\" зам.-кметът на София Тодор Чобанов.От своя страна бизнесменът Павел Дамянов предложи на крадците да изплати анонимно в десетократен размер сумата, която те биха спечелили от бронза. За него това са емблематични чешми, които радват софиянци.„Ако статуята и чучурите не бъдат върнати, ще се направи нова отливка. Разговаряхме и с автора на произведенията - скулпторът Георги Чапкънов. Така ще възстановим откраднатото\", допълни Чобанов. ", "date": "2018.12.20", "title": "Издирват извършителите на кражбите от Централна баня"}
{"url": "http://www.cross.bg/malinov-reshenieto-direktor-1592065.html", "text": "/КРОСС/ Наложената от Европейската комисия глоба от 77 милиона евро е за периода 2010-2015 година. Към настоящия момент формата на собственост на „Булгартрансгаз\" не е променена. Тя продължава да бъде 100% собственост на БЕХ. Това, което е променено към 2015 година, е начинът, по който се предоставя достъп до газопреносната мрежа, обясни в Нова телевизия „Здравей, България\" изпълнителният директор на \"Булгартрансгаз\" Владимир Малинов. Трите дружества официално получихме решението на ЕК и разполагаме със 70 календарни дни за оспорване на решението. С правните ни консултанти ще се запознаем с него и най-вероятно то ще бъде обжалвано, уточни Малинов. На въпрос дали, ако се обжалва, глобата би станала по-голяма, изпълнителният директор на „Булгартрансгаз\" поясни, че няма такава опасност. Ще бъдат обжалвани твърдението за наличието на нарушение, периодът, в който ЕК твърди, че има нарушение, както и самият размер на глобата. По думите на Малинов, Еврокомисията е можело да наложи глоба, която е до 10% от оборота за визирания период. Тоест сумата от 316 милиона евро е била действителна. В този смисъл по-малката санкция е вид успех.Глобата подлежи на плащане в 90-дневен срок от датата на получаване на решението. В случай, че има обжалване може да бъде условно платена или да бъде предоставено финансово обезпечение до окончателното решаване на спора, поясни още Владимир Малинов. ", "date": "2018.12.20", "title": "Владимир Малинов, изп. директор на “Булгартрансгаз”: Глобата на БЕХ трябва да се плати в срок от 90 дни"}
{"url": "http://www.cross.bg/pytin-poveche-preskonferentziya-1592066.html", "text": "/КРОСС/ Руският президент Владимир Путин ще даде днес традиционната си ежегодна пресконференция и ще отговаря на най-различни въпроси, предаде Франс прес.Акредитирани са повече от 1700 журналисти от почти всички руски региони, както и от Азия, Европа и Америка. Това е четиринадесетата пресконференция за Путин от идването му на власт през 2000 г. Очаква се тя да продължи няколко часа. Първата му пресконференция като президент през 2001 г. продължи час и половина, тази през 2004 г. - повече от три часа, а през 2008 г. - повече от четири.Очаква се тази година Путин да бъде питан за обтегнатите руско-американските отношения, за отношенията със Запада като цяло, за кризата в Украйна, икономиката, увеличаването на цените на комуналните услуги, непопулярната пенсионна реформа.Говорителят на Кремъл Дмитрий Песков каза, че президентът се подготвя активно за срещата с медиите, работи до късно през нощта, за да се запознае с материалите, подготвени от министрите и експертите на президентската администрация.Източник: БТА \n\t\t\t\t\t ", "date": "2018.12.20", "title": "Путин се изправя пред медиите в разгара на кризата със Запада (видео)"}
{"url": "http://www.cross.bg/regiona-razpredelenie-elektrozahranvaneto-1592067.html", "text": "/КРОСС/ ЧЕЗ Разпределение извършва дейности по подбряване на сигурността на електрозахранването на населени места от община Мездра, сред които селата Ребърково, Лютиброд, Зверино, Елисейна, Оселна, Игнатица, Очиндол, Злидол и др. Анализ на компанията показа, че лоши метеорологични условия в региона водят до сериозни щети по електроразпределителната мрежа. Обилни снеговалежи, каквито има и в последните седмици, както и минусови температури водят до обледяване на проводниците и негативни последствия върху електроенергийните съоръжения - множество скъсани проводници, счупени стълбове, паднали дървета, разположени извън сервитутната зона на електропроводите.За да повиши сигурността на електрозахранването в района, ЧЕЗ Разпределение България заложи в инвестиционната си програма за 2019 г.  цялостна модернизация на възлова станция „Елисейна\", включително подмяна на стълбове, изолатори и проводници. Проектът ще се изпълнява през втората половина на годината, като приоритетната му цел е осигуряване на резервно захранване на региона от подстанция „Бов\". От месец април ще стартира и монтаж на нови дистанционно управляеми комутационни апарати, с цел повишаване на надеждността на електрозахранването и намаляване на времетраенето на прекъсванията при евентуални повреди по електропровода. Предстои да бъде извършена термовизионна и ултразвукова диагностика на всички съоръжения по електропроводите линии. Дружеството има необходимата готовност да отстрани своевременно евентуални забележки. До момента ЧЕЗ Разпределение извърши извънреден обход и щателен оглед на съоръженията по електрозахранващия извод. На основание резултатите от обследването, в кратки срокове, са изпълнени необходимите мероприятия по съоръженията. За съкращаване времето, необходимо за локализиране на аварии, и ограничаване на броя и продължителността на смущенията в електрозахранването на клиентите, вече са монтирани 2 бр. сигнализатори за земни и къси съединения с дистанционно предаване на данните. Въведени са в експлоатация и 3 бр. дистанционно управляеми устройства, с цел по-бързо локализиране на повредените участъци. Тези автоматизирани уреди дават възможност за незабавна реакция и за изолиране на повредения участък по начин, който позволява всички останали клиенти извън неговата зона, захранвани от електропровода, да останат незасегнати от аварията. Компанията инвестира 300 хил. лв. в подобрителни дейности по електропровода, доставящ електроенергия в региона. На 14.12.2018 г., беше проведена среща между мениджъра на ЧЕЗ Разпределение България за региона, представители на община Мездра и Общински съвет, зам. областния управител на област Враца,  както и кметовете на селата  Ребърково, Лютиброд, Зверино, Елисейна, Злидол, Игнатица и Очиндол. От страна на Дружеството беше предоставена изчерпателна информация относно извършените дейности по електроенергийните съоръжения, като бяха поети ясни и конкретни ангажименти за предстоящи мероприятия с цел ограничаване  броя и времетраенето на безтоковите паузи и подобряване качеството на доставяната електрическа енергия в региона.", "date": "2018.12.20", "title": "ЧЕЗ Разпределение инвестира в цялостна модернизация на възлова станция Елисейна в община Мездра"}
{"url": "http://www.cross.bg/zarkov-zashtoto-krym-1592068.html", "text": "/КРОСС/ „България е наказана от ЕС не, защото не изпълнява ултимативни условия, а защото не е спазила правилата\". Това заяви зам.-председателят на ПГ на „БСП за България\" Крум Зарков в сутрешния блок на Бтв по повод глобата от 77млн.евро в енергетиката. Според него задължително трябва да обжалваме и трябва да направим всичко възможно да защитим правата си в съда. „Европейският съд постанови, че страната ни е нарушила европейското законодателство, както и нашето, защото законът за енергетика, транспонира европейското\", допълни той. Зарков обясни, че става дума за правилата за правото на конкуренция на ЕС. „Обяснението, че не е нещо страшно и тези средства ще ги платят дружествата, а не хората - това може да е така, но въобще не означава, че не е страшно. 77 млн. евро за всяко едно дружество и за трите ЕРП-та ще е голямо натоварване\", каза още зам.-председателят на ПГ на „БСП за България\". По повод президентското вето, наложено върху промените в Наказателния кодекс, Зарков коментира, че държавният глава е прав. „Много от доводите бяха изказани в правна комисия и на специална работна група, но не бяха чути\", каза още той. Според него между двете теми - енергетика и НК, има нещо общо - явната неспособност на българското правителство да разчита и разговаря с европейските институции. „В случая става дума за транспониране на директива, както и в енергетиката. Тази директива има за цел да гарантира правата на задържаните, но превеждайки я, ние ги нарушаваме или поне създаваме предпоставки за това. Мисля, че не трябва много да разсъждаваме какъв е проблемът в това, че може да бъде задържан непълнолетен, без да са уведомени родителите му или директорът на училището, ако е ученик\", посочи народният представител. Той изрази учудване- защо се правят тези промени, като нашият НПК, преди тях, гарантира в по- голяма степен правата на задържаните, отколкото го прави въпросната директива. Според него трябва да се опише за кои престъпления може да се прилага и за кои случаи, защото само престъплението не е достатъчно. „Директивата предвижда, че това е възможно за държавата да го направи, но това не е задължение. Защо Министерството на правосъдието реши да прави тези текстове, които събудиха основателни съмнения, опасения и тревога, нямам отговор\", коментира Зарков. Той подчерта, че това е много деликатна материя и трябва много внимателно да се говори и променя. „Управляващите законодателстват на принципа „джаста- праста\" и когато ги попитате защо нещо се прави, отговорът е - защото го иска ЕС. А това не е вярно\", категоричен е народният представител. Зарков обясни как се случват законите в България и даде пример с антикорупционния закон - в понеделник се вкарва законопроектът, в сряда той е в правна комисия, а в петък е в парламента. „Състои се от четири параграфа и се обяснява, че който не го подкрепи, подкрепя олигархията. Същите хора, които го внасят, три дни по-късно оттеглят три от четирите параграфа. Това нормален законодателен процес ли е?\", попита Крум Зарков.  ", "date": "2018.12.20", "title": "Крум Зарков: Управляващите законодателстват на принципа \"джаста- праста\""}
{"url": "http://www.cross.bg/evelin-podpiska-shofyor-1592069.html", "text": "/КРОСС/ Близки и приятели на прегазен от пиян шофьор велосипедист излизат на протест. Година след катастрофата в Приморско извършителят е на свобода, а делото едва сега започва.33-годишният Евелин Дуков отивал с колелото от Царево до Приморско при съпругата си. На входа на града е пометен от шофьор, карал в насрещното с 94 км/час.   След катастрофата водачът е избягал, заловен е по-късно. Установено е, че е карал с 2,7 промила алкохол в кръвта. Той и до момента отрича да е виновен за катастрофата, като обяснява, че не помни нищо. И сега, както и тогава, светофарът на кръстовището не работи. Обвиняемият е освободен с мярка подписка.Близките на младия мъж събират подписка за промяна на Наказателния кодекс - пияните и дрогирани шофьори да получават по-тежки наказания.Жалкото и куриозното в ситуацията е, че жертвите правят всичко възможно да има някаква развръзка, а убиецът е на свобода, работи и е по-облагодетелстван от нас. Каквато и присъда да му дадат, и 20 години, Евелин след 20 години няма да се върне, казва Людмила Дукова - съпруга на Евелин.Искаме законът да бъде променен и това да не се третира като ПТП, за нас си е убийство, каза Иван Гайков, един  от най-близките приятели на Евелин. В момента в България е по-безобидно да убиеш някого с кола, отколкото да вземеш рушвет. Това е недопустимо, подчерта той.Не може безотговорно да се качваш пиян на колата и да си мисли само, че може би на теб няма да се случи. Събираме подписка, за да се промени законът и годините да стигат до 30 при подобни произшествия при особено тежки обстоятелства, каза още Людмила Дукова.Общинският съвет в Царево ще подкрепи с декларацията действията за по-сериозни наказания. ", "date": "2018.12.20", "title": "Близки на прегазен от пиян шофьор велосипедист излизат на протест"}
{"url": "http://www.cross.bg/tehnologii-odit-transporta-1592064.html", "text": "/КРОСС/ Министърът на транспорта, информационните технологии и съобщенията Росен Желязков разпореди одит на \"Летище София\" за проверка на договорите за доставка на стоки в търговските обекти и за анализ на вземанията на стойност над 10 000 лв., както и предприетите действия за тяхното събиране. Това съобщиха от ведомството.Одитът ще бъде извършен от Звеното за вътрешен одит към Министерството на транспорта, информационните технологии и съобщенията и следва да приключи в кратък срок.", "date": "2018.12.20", "title": "Започва проверка на договорите на „Летище София“ "}
{"url": "http://www.cross.bg/bsp-atakyva-byudzheta-na-nzok-1592070.html", "text": "/КРОСС/ Днес, 20 декември /четвъртък/, в 12.00 ч. народни представители от ПГ на „БСП за България\" ще внесат в Конституционния съд искане за обявяване на противоконституционност на разпоредби от Закона за бюджета на НЗОК за 2019 г.", "date": "2018.12.20", "title": "БСП атакува бюджета на НЗОК "}
{"url": "http://www.cross.bg/ekipazha-zemyata-kosmicheska-1592071.html", "text": "/КРОСС/  Пилотираният космически кораб \"Союз МС-09\" с трима членове от екипажа на Международната космическа станция се приземи успешно в покритата със сняг казахстанска степ, предадоха световните агенции.От МКС на Земята се върнаха руският космонавт Сергей Прокопиев и астронавтите на НАСА и на Европейската космическа агенция - американката Серина Ауньон-Чанселър и немецът Александер Герст. Герст, за когото това бе втора мисия, бе командир на МКС.Тази седмица той предаде поста на руснака Олег Кононенко. Тримата членове на екипажа на МКС прекараха повече от 190 дни в станцията, извършвайки експерименти, които биха били невъзможни на Земята. ", "date": "2018.12.20", "title": "„Союз МС-09“ се приземи успешно в Казахстан "}
{"url": "http://www.cross.bg/efir-iiordanka-avioshoy-1592074.html", "text": "/КРОСС/  На 29 декември от 16:00 часа в предаването „Авиошоу\" по Bulgaria ON AIR песента на звездата на българската естрада Йорданка Христова ще полети на борда на малката „Чесна\", пилотирана от автора и водещ на продукцията - Александър Богоявленски. Първото „авиокараоке\" в телевизионния ефир ще бъде излъчено в рамките на рубриката #Авиоинтервю - уникален формат, който представя разговори с популярни личности, заснети по време на полет в небето. Интервютата сред облаците нямат аналог не само в българския, но и в световния ефир.В предколедния епизод на „Авиошоу\" на 22 декември гостува още една популярна личност, която за първи път ще лети на малък самолет. Телевизионният водещ Георги Любенов отговаря на въпросите на Александър Богоявленски 20 години след влизането на двамата събеседници в света на журналистиката чрез съвместното им предаване „Радио Гага\" по БНР. ", "date": "2018.12.20", "title": " Йорданка Христова дава интервю в самолет"}
{"url": "http://www.cross.bg/aleksandur-knyaz-dvyposochna-1592053.html", "text": "/КРОСС/В новогодишната нощ на 31.12.2018 год. срещу 01.01.2019 год. ще се движат столичното метро и част от наземния транспорт. През нощта ще се движат трамваите, обслужващи линии 5, 7, 8, 12, 18, 20 и 22, тролеи номера 1, 2,  4 и 9. През нощта ще се движат и автобуси по линиите 83, 102, 85,  285, 310, 213.На 01.01.2019 год. (нощта на 31.12.2018 год. - срещу 01.01.2019 год.) нощните автобусни линии  N1, N2, N3 и N4 да работят по променени маршрути, както следва: \tN1 (в посока ж.к. „Младост 4\"): от бул. \"Тодор Александров\" (площад \"Независимост\") по бул. \"Княз Александър Дондуков\", надясно по бул. \"Васил Левски\" и по бул. \"Цар Освободител\" по маршрута, двупосочно;За линията се закриват спирки:- двупосочна за прекачване с кодове 6435, 6436, 6455 и 6468 „Площад Княз Александър I\";- с код  6457 \"Ул. Париж\";- с код  6456 \"Ул. 6-ти септември\".\tN2 (в посока Студентски град): от бул. \"Тодор Александров\" (площад \"Независимост\"), по бул. \"Княз Александър Дондуков\", надясно по бул. \"Васил Левски\" и  по маршрута, двупосочно.За линията се закриват спирки:- двупосочна за прекачване с кодове 6435, 6436, 6455 и 6468 «Площад Княз Александър I\";- с код  6457 \"Ул. Париж\";- с код  6456 \"Ул. 6-ти септември\".\tN3 (в посока автостанция „Изток\"): от бул. \"Тодор Александров\" (площад \"Независимост\") по бул. \"Княз Александър Дондуков\" и след кръстовището с бул. \"Васил Левски\" направо по маршрута до автостанция „Изток\", двупосочно.За линията се закриват спирки:- двупосочна за прекачване с кодове 6435, 6436, 6455 и 6468 „Площад Княз Александър I\";- с код  6457 \"Ул. Париж\";- с код  6456 \"Ул. 6-ти септември\";- двупосочна с кодове 6439 и 6440 \"Площад Св. Александър Невски\";- с код 1241 \"Площад Паметник Левски\";- с код 2012 \"Ул. Кракра\".\tN4 (в посока ж.к. „Дружба 2\"): от бул. \"Тодор Александров\" (площад \"Независимост\") по бул. \"Княз Александър Дондуков\", надясно по бул. \"Васил Левски\" и наляво по бул. \"Янко Сакъзов\" по маршрута, двупосочно.За линията се закриват спирки:- двупосочна за прекачване с кодове 6435, 6436, 6455 и 6468 „Площад Княз Александър I\";- с код  6457 \"Ул. Париж\";- с код  6456 \"Ул. 6-ти септември\";- двупосочна с кодове 6439 и 6440 \"Площад Св. Александър Невски\".Автобусите от четирите нощни линии ще спират на съществуващите трамвайни и автобусни спирки в променените участъци на маршрутите и на временна двупосочна спирка за прекачване на бул. \"Княз Александър Дондуков\" при ул. \"Сердика\".   ", "date": "2018.12.20", "title": "Метрото и част от наземния транспорт ще работят в новогодишната нощ"}
{"url": "http://www.cross.bg/pishe-promeni-leva-1592055.html", "text": "/КРОСС/\"Само за пет дни коледните бонуси в МВР се повишиха пет пъти\", е водещото заглавие на \"Сега\". В полицията ще вземат по 480 лева, след като служителите заплашиха с протести заради първоначално предвидените по сто лева на човек, пояснява вестникът. Синдикатите не са се отказали от идеята си всеки да дари по сто лева за благородна кауза, пише още в статията.В интервю за \"Труд\", президентът на националния синдикат \"Огнеборец\" Венцислав Станков изразява несъгласието на колегите си, че е престъпление двама души да се пращат да гасят пожар, както е сега. \"Има негодувание сред спасителите и пожарникарите\", заявява той. Ако исканите от тях промени не станат до пролетта,пожарникарите планират протести, става ясно от интервюто.\"Управляващите се оплетоха в обясненията си за глобата на БЕХ\", пише \"Сега\". Държавният холдинг заяви, че \"вероятно\" ще обжалва санкцията от 77 милиона евро, наложена заради газовия монопол на \"Булгаргаз\".\"Пуснаха парното в арестите след жалба на зъзнещия син на Арабаджиеви\", съобщава \"24 часа\". \"Спират ремонтите по \"Тракия\" за Коледа, на \"Хемус\" оправят само виадуктите\" е друго заглавие от първа страница на вестника.Апелативният съд реши бившият кмет на врачанското село Галиче Ценко Чоков да се върне в ареста, пише \"Труд\". След като беше заловен, че нарушава домашния арест, той се върна в затворническата болница.\"Вето за тайния арест\" пише \"Земя\" по повод наложеното от президента вето на законодателни промени. Според тях, до 48 часа е възможно да не се съобщава на близките, че някой е арестуван, за непълнолетни мярката важи за едно денонощие. \"Дума\" цитира, по този повод, на първа страница юрист, който заявява \"ГЕРБ грубо показва правото\". Коментира се и антикорупционния закон, който, според адвокати, ще се използва срещу неудобните на властта.Според \"24 часа\", ГЕРБ ще издигне кандидатурата на Йорданка Фандъкова за нов мандат като кмет на София. Управляващата партия отново ще заложи на своите сегашни 20 кметове на областни центрове. Изборите за местни органи на властта ще са през есента на следващата година.\"Монитор\" информира за предложени промени в образователното министерство. Подготвя се намален прием в езиковите гимназии след седми клас, увеличават се учениците в математическите паралелки. Бизнес, родители и учители във всяка община ще обсъждат какво да учат децата им.Столичната община залови 15 хиляди души, които са мамели данъчните служби кое е основното им жилище, за да избегнат данък за другите си жилища, пише \"Телеграф\". По закон, в такива случаи се налага глоба и се начислява данък \"сгради\" в пълен размер за пет години назад.\"Затоплянето на времето ще създаде опасност от лавини\" предупреждава, в \"Монитор\", директорът на планинската спасителна служба Емил Нешев. Той отчита, че зачестяват  инцидентите с туристи в района на Седемте Рилски езера. ", "date": "2018.12.20", "title": "Преглед на вестниците"}
{"url": "http://www.cross.bg/siriya-voiiskite-izteglyat-1592054.html", "text": "/КРОСС/Решението да се изтеглят войските на САЩ от Сирия създава перспективи за политическо уреждане на сирийската криза, съобщи руското външно министерство, цитирано от ТАСС и Ройтерс.САЩ съобщиха, че са започнали да изтеглят войските си от Сирия, а американски официални представители заявиха, че Вашингтон обмисля да върне всичките си войници поради завършването на кампанията за освобождаване на територии от групировката \"Ислямска държава\".Въоръжената коалиция Сирийски демократични сили (СДС), която е съставена основно от кюрдски бойци, определи решението на САЩ да изтеглят войските си от Сирия като удар с нож в гърба, съобщи телевизия \"Скай нюз - Арабия\", цитирайки представител на командването на СДС.\"Това е предателство и удар с нож в гърба\", заяви кюрдският представител.Израелският премиер Бенямин Нетаняху заяви, че страната му ще проучи решението на САЩ да изтеглят войските си от Сирия.", "date": "2018.12.20", "title": "Русия приветства изтеглянето на войските на САЩ от Сирия"}
{"url": "http://www.cross.bg/glasyvaha-ypravlenie-pakta-1592057.html", "text": "/КРОСС/ България беше сред 12-те членки на ООН, които гласуваха \"въздържал се\" при ратифицирането тази вечер от Общото събрание на световната организация на Глобалния пакт за управление на миграцията.В подкрепа на пакта, който не е правно обвързващ, гласуваха представителите на 152 държави. Сред тях беше и Белгия, чиито премиер Шарл Мишел подаде оставка заради скандал с фламандските националисти в коалицията му на тема \"миграция\".Пет страни гласуваха против пакта - Съединените щати, Унгария, Чехия, Полша и Израел.Документът включва 23 цели - основно за управление на легалната миграция и ограничаване на нелегалните преминавания на граници.Според ООН в света има 260 милиона мигранти - 3,4 на сто от населението на планетата ни. ", "date": "2018.12.20", "title": "Общото събрание на ООН ратифицира Глобалния пакт за управление на миграцията "}
{"url": "http://www.cross.bg/pytin-sanktziite-rysiya-1592091.html", "text": "/КРОСС/  Коментирайки последиците от санкциите срещу Русия, държавният глава Владимир Путин изрази увереност, че щетите са по-сериозни за западните държави, предава *РИА Новости*.Путин подчерта, че заради санкциите Западът е загубил руския пазар, което е довело до съкращаване на работните места. „За тях това е осезателно\", изрази увереност Путин, като същевременно допълни: „В Русиябезработицата е 4,8%, а в Европейския съюз - например в Испания, тя е 15%\". Путин припомни, че почти в цялата си история руснаците са живели в условията на санкции и в тази връзка бе категоричен, че икономиката на страната се е адаптирала към тях. В ограничителните мерки на Запада няма логика, те са просто допълнителен начин за сдържане на Русия, допълни лидерът на Кремъл.", "date": "2018.12.20", "title": "Владимир Путин за санкциите на Запада: Инфлацията в Русия е 4,8 процента , а Западът загуби руския пазар"}
{"url": "http://www.cross.bg/siriya-pytin-islyamska-1592092.html", "text": "/КРОСС/ Държавният глава на Руската федерация Владимир Путин \"като цяло\" се съгласи с оценката на американския си колега Доналд Тръмп, съгласно която терористичната групировка „Ислямска държава\" е победена в Сирия. Това лидерът на Кремъл заяви в традиционната пресконференция за резултатите от годината, предава *TACC*. „Що се отнася до „Ислямска държава\", като цяло съм съгласен с президента на САЩ. Постигнахме съществени изменения в борбата с тероризма на територията и нанесохме сериозни удари по „Ислямска държава\" в Сирия\", заяви Путин.Съществува опасност обаче от преливането на тези групи и други подобни в съседните региони - в Афганистан и в други страни \", каза Путин по време на голямата пресконференция. Той също така коментира решението на американската страна да изтегли войските си от Сирия.\"Аз не знам какво е това. Съединените щати присъстват в Афганистан 17 години и почти всяка година казват, че те оттеглят своите войски оттам. Засега не виждаме признаци на изтегляне на американски войници, но признавам, че това е възможно. Особено след като се движим по пътя на политическото уреждане. Сега в дневния ред имаме въпроса за създаване на конституционен комитет \", добави той. ", "date": "2018.12.20", "title": "Путин се съгласи с Тръмп по отношение на Сирия"}
{"url": "http://www.cross.bg/promenite-zakon-antikoryptzionniya-1592094.html", "text": "/КРОСС/  Депутатите приеха окончателно промените на управляващите в антикорупционния закон. С тях комисията на Пламен Георгиев ще получи право да конфискува имуществото дори и на хора, признати от съда за невинни или такива, срещу които наказателно производство е било прекратено.В последното си заседание правната комисия гласува отпадането на два от спорните текста в промените, свързани със срока на проверките и обратното действие на промените.", "date": "2018.12.20", "title": "НС прие окончателно промените в антикорупционния закон "}
{"url": "http://www.cross.bg/obshtestveni-gdbop-prokyratyra-1592089.html", "text": "/КРОСС/  ГДБОП и спецпрокуратурата разбиха престъпна група, укривала данъци от обществени поръчки. Четирима души са с повдигнати обвинения. Преди минути приключи пресконференцията на Спецпрокуратурата и ГДБОП.Стана ясно, че престъпната група се е занимавала с обществени поръчки, свързани със саниране. От прокуратурата заявиха, че ремонтни дейности са извършвани. Проблемът е обаче, че парите, които е трябвало да отидат под формата на данъци в държавната хазна, не са отивали там. До момента по разследването са иззети близо 750 000 лв, също така са иззети монети с лика на Ататюрк в банков сейф.От прокуратурата заявиха, че за периода 2017 - 2018 година групата е усвоила около 50 обществени поръчки, има данни за проекти в община Главница, Лисичино и Върбица. Ремонтирани са предимно обществени сгради, детски градини, укрепвани са и речни крита. Разследващите заявиха, че фирмите са били регистрирани на социално слаби лица.Ивайло Спиридонов, директор на ГДБОП: Тази операция и реализация, съвместно със специализираната прокуратура е част от усилията на ГДБОП и специализираната прокуратура по един от основните ѝ приоритетни задачи - подобряване фиска на страната. Тези фирми развиват дейност, но не предоставят и не отчитат цялата информация за собствените си приходи пред НАП, с който осъществяват престъпен състав, който към момента успяхме според мен да докажем съвместно със специализираната прокуратура.Кирил Пейчинов, заместник-ръководител на Специализирана прокуратура: Само едно дружество, контролирано от групата, за една година не е внесло ДДС в бюджета над 380 000 лева. Десетки са дружествата, които са предмет на разследване.В хода на разследването са иззети множество фалшиви печати и документи. Към този момент няма информация дали в корупционната схема са замесени общински служители.Сигналът в ГДБОП е подаден през октомври 2017 г. По-късно днес трябва да бъдат гледани мерките за неотклонение на четиримата задържани. ", "date": "2018.12.20", "title": "Разбиха престъпна група, укривала данъци от обществени поръчки за саниране"}
{"url": "http://www.cross.bg/sedmitza-rabota-poveche-1592056.html", "text": "/КРОСС/ Звучи прекалено добре, за да е истина, но компании от целия свят, които са съкратили работната си седмица, са установили, че това води до по-висока производителност, по-мотивиран персонал и по-малко преумора.„Това е много по-здравословно и вършим по-добра работа, ако не работим като луди много часове\", казва Ян Шулц-Хофен, основател на базираната в Берлин компания за софтуерно управление на проекти „Планио\", която стартира четиридневна работна седмица за 10- членния си екип по-рано тази година.В Нова Зеландия застрахователната компания „Перпетуал Гардиан\" отчете спад в стреса и скок в ангажираността на персонала, след като тества 32-часова седмица по-рано тази година.Дори в Япония правителството насърчава компаниите да разрешат почивка всеки понеделник сутрин, въпреки че други схеми в страната на работохолиците за улесняване на работния процес имат малък ефект.Конгресът на британските синдикати (TUC) настоява цялата страна да премине на четиридневна седмица до края на века - дискусия, подкрепена от опозиционната лейбъристка партия.„Това би намалило стреса на жонглиращите между работа и семеен живот и би могло да подобри равенството между половете. Компаниите, които вече са го изпробвали, казват, че е подобрило производителността и благосъстоянието на персонала\", заяви икономистът на TUC Кейт Бел.СвръхпретовареностЛуси Грийн, експерт по новите тенденции в консултантската фирма „J. Walter Thompson\" заяви, че се наблюдава нарастваща реакция срещу претоварването с работа, подкрепена от вълна от критики, след като шефът на „Тесла\" Илон Мъск заяви, че „никой не е променил света с 40 часа седмично.\"„Хората започват да се отдръпват от тенденцията за 24-часов дигитален живот, който се наблюдава досега и осъзнаваме, че проблемите с психичното здраве са перманентно свързани с работата\", каза Грийн.Неотдавнашно проучване сред 3 000 служители в осем страни, включително САЩ, Великобритания и Германия, установи, че почти половината от тях смятат, че могат лесно да свършат със задачите си в рамките на пет часа на ден, ако нямат големи прекъсвания, но много от тях работят над 40 часа седмично - като Съединените щати водят в списъка с 49% работещи извънредно, пише Ройтерс.Шулц-Хофен, 36-годишен софтуерен инженер, тества четиридневната седмица за себе си, след като осъзнава, че има нужда от забавяне на темпото след десетилетие на усилена работа в „Планио\".„Не съм свършил по-малко работа за четири дни, отколкото за пет, защото за пет дни си мислиш, че имаш повече време, разтакаваш се повече, позволяваш си повече прекъсвания за почивка, пиеш малко повече кафе или разговаряш повече с колегите си, обобщава Шулц-Хофен. „За четири дни осъзнах, че трябва да бъда бърз, че трябва да съм съсредоточен, ако искам да имам своя свободен петък\".Шулц-Хофен и неговият екип отхвърлят идеята за гъвкаво работно време и плаващи часове, защото това е сложно за реализация чисто административно и са против петдневна седмица с по-малко часове, тъй като това е предпоставка за обратното връщане на претоварването. Клиентите на компанията, които се обаждат в петък, чуват записано съобщение, обясняващо защо никой не е в офиса.„Имаме неочаквана реакция от страна на клиентите ни. Повечето от тях не се оплакват. Те просто завиждат\", казва Шулц-Хофен.Рекламната агенция „Грей Ню Йорк\" стартира програма през април, позволяваща на персонала да работи четири дни седмчно за 85% от пълната им работна заплата.Собственикът на агенцията очаква идеята да се прихване от повече компании и страни, но вероятно не и в собствената му страна: „Мисля, че Америка ще бъде последната страна, която ще ни отстъпи понеделнишките сутрини, защото сме прекалено свикнали с този начин на работа\". ", "date": "2018.12.20", "title": "Стрес и преумора водят света към четиридневна работна седмица"}
{"url": "http://www.cross.bg/tyristite-google-tursili-1592059.html", "text": "/КРОСС/ Ежегодно онлайн търсачката Google публикува списъци с най-търсените неща през годината. Компанията направи класация и на най-популярните заявки за търсене от туристите през 2018 г.През изминалата година туристите най-често са търсили полезна информация за пътувания до Италия. Според специалистите на компанията, лидерското място се дължи на богатата история на страната, известната кухня и, разбира се, виното.Търсенето на „пътуване до Париж\" също беше много популярно сред туристите. Френската столица е едно от най-популярните места в света за туристи от цял ​​свят благодарение на своята романтична атмосфера, културен живот и изискана кухня.В топ 3 попада и търсенето на „екскурзия до Исландия\". В продължение на много години тази северна страна има репутация на модерна туристическа дестинация И популярността на острова расте всяка година.Сред топ темите, които туристите са търсили в Google през 2018 г. е и „пътуване до Бахамите\". Тази дестинация гарантира слънце по всяко време на годината.Топ 5 закрива Ирландия като тя съблазнява пътниците с невероятна природа, модерни барове, исторически облик, дива природа и дружелюбни местни жители. ", "date": "2018.12.20", "title": "Какво търсиха туристите в Google през 2018 г."}
{"url": "http://www.cross.bg/getyik-dronove-zaradi-1592062.html", "text": "/КРОСС/ Британското Летище Гетуик беше временно затворено заради прелитащи дронове. Някои от кацащите самолети са били пренасочени към други летища, съобщиха пътници.От летището се извиниха и призоваха всички, които го използват днес да проверят какво е положението с полетите им.Гетуик е второто най-натоварено летище във Великобритания и се намира на 50 километра южно от Лондон. ", "date": "2018.12.20", "title": " Затвориха Летище Гетуик заради дронове"}
{"url": "http://www.cross.bg/avtomobili-taksa-vinetka-1592058.html", "text": "/КРОСС/ Шофьори на леки автомобили, които са хванати на пътя без винетка, ще могат да платят на място компенсаторна такса в размер на 70 лв. и да продължат пътуването си в рамките на следващите 24 часа. По този начин на тях няма да им бъде издаван акт от 300 лв. При отказ на заплащане на таксата, актът ще бъде издаван. Ако не бъде заплатен, водачите няма да могат да минат технически преглед или да напускат страната. Това стана ясно след Министерски съвет в четвъртък.Компенсаторната такса за автомобили над 12 тона ще бъде 175 лв., а за пътните превозни средства между 3,5 и 12 тона - 125 лв. За тежкотоварните автомобили компенсаторната такса ще се прилага за т.нар. преходен период преди въвеждането на тол таксата за изминато разстояние от 16 август 2019 г. От тази дата тя ще бъде актуализирана в зависимост от приетата тарифа за тол такси, които ще се плащат за територията на България.Освен това от 1 януари шофьорите ще могат да си закупят уикенд винетка на стойност 10 лв., която им дава възможност да пътуват от 12.00 ч. в петък до 23.59 ч. в неделя. Цените на останалите винетни стикери не се променят. ", "date": "2018.12.20", "title": "Глобата за шофиране без винетка пада на 70 лв., ако платим на място"}
{"url": "http://www.cross.bg/dolara-feiisbyk-shtata-1592060.html", "text": "/КРОСС/ Американските компании „Гугъл\" и „Фейсбук\" са се съгласили да платят общо 455 хиляди долара за урегулиране на претенциите на щата Вашингтон, засягащи събирането на информация за политическа агитация в интернет.Това се казва в изявление на главния прокурор на щата Боб Фъргюсън. От него става ясно, че „Гугъл\" ще плати 217 хиляди долара, а „Фейсбук\" - 238 хиляди долара. Главният прокурор на щата уточни, че през юни срещу компаниите са заведени дела.Те са обвинени в нарушаване на щатските закони, които предвиждат събиране, запазване и публикуване на информация за тези, които поръчват политическа реклама на интернет ресурсите. „Гугъл\" и „Фейсбук\" не са правили това най-малкото от 2013 г. „Дали сте вестник в малко градче или голяма корпорация, законите на Вашингтон за разкриване на информацията за политическа реклама се разпространяват върху всички\", подчертава Фъргюсън.В неговото изявление се цитиран данни, според които през последното десетилетие в щата Вашингтон кандидатите за изборите на различни нива са публикували агитационни материали, за които са платили на „Гугъл\" 1,5 милиона долара, а на „Фейсбук\" - 5,1 милиона долара. Компаниите не са могли да предоставят изчерпваща информация за това от кого са дошли парите. ", "date": "2018.12.20", "title": "„Фейсбук“ и „Гугъл“ плащат глоба за политическа агитация "}
{"url": "http://www.cross.bg/vlak-putnicheski-yakoryda-belitza-1592061.html", "text": "/КРОСС/ Пътнически влак дерайлира, след като скала падна върху релсите по линията Якоруда-Белица. При инцидента няма пострадали.Движението на влаковете в междугарието Якоруда-Белица е преустановено от 6:12 часа тази сутрин. Паднала е скална маса върху железния път и последвал удар на пътническия влак Септември-Добринище в нея. След удара локомотивът е дерайлирал.До възстановяване на движението влаковете ще се движат в участъците Белица-Добринище и Септември-Якоруда. Направена е организация за трансбордиране на пътниците между Белица и Якоруда.Аварийни екипи и възстановителна техника са на мястото за отстраняване на щетите. ", "date": "2018.12.20", "title": " Пътнически влак дерайлира заради паднала скала на релсите"}
{"url": "http://www.cross.bg/velikobritaniya-imat-godina-1592052.html", "text": "/КРОСС/ Британското правителство представи най-голямата реформа на имиграционната си политика от десетилетия, като прекрати специалното отношение към гражданите на страни от ЕС, предаде Ройтерс, цитирана от БТА. На компаниите ще им бъде дадено време да се адаптират към плановете си за периода след Брекзита.В дългоочакван програмен документ за това как Великобритания възнамерява да подхожда към миграцията, след като излезе от ЕС, правителството посочва, че системата ще дава предимство на висококвалифицираните кадри и ще има еднакво отношение към гражданите на страните от ЕС и страните извън блока.Притесненията за дългосрочните социални и икономически последици от имиграцията бяха движеща сила при референдума за излизането на страната от ЕС през 2016 година, но обещанията на премиера Тереза Мей да сложи край на свободното движение на граждани от Евросъюза предизвикаха притеснения у някои ръководители на компании дали ще могат да наемат нужния им персонал.В документа не е посочена точна цифра за годишната нетна миграция, но се отбелязва, че броят ще бъде намален до \"устойчиви равнища,\" както е посочено в манифеста на Консервативната партия.Обещанието в предизборната кампания от 2017 година бе мигрантите да бъдат сведени до под 100 000 годишно.Квалифицираните работници, които ще идват във Великобритания според новата система ще трябва да бъдат финансирани от компании и ще имат минимален праг на заплащане, чието равнище ще бъде определено след консултации с бизнеса през идната година. Няма да има ограничение за броя на квалифицираните работници.Ще има преходна схема за временно заетите работници, която ще позволява на граждани на страни от ЕС и на работници с различно равнище на квалификация от нискорискови държави да пристигат във Великобритания без предложение за работа за до 12 месеца наведнъж.Министърът на вътрешните работи Саджид Джавид посочи, че това са най-значимите промени в имиграционната система от над 40 години и работодателите ще имат нужда от време да се приспособят.Той отбеляза, че схемата за временно наетите работници ще гарантира на компаниите, че ще имат служителите, от които се нуждаят и ще могат плавно да преминат към новата имиграционна система.Временната миграционна схема ще бъда доста ограничаваща, като служителите няма да имат право на уседналост, да водят семействата си или достъп до определени държавни фондове. Схемата ще бъде преразгледана до 2025 година и може да бъде закрита, ако икономическите условия го позволяват.Работниците по тази схема трябва да напуснат Великобритания за 12 месеца за т. нар. охлаждащ период преди отново да кандидатстват да се върнат с друга виза за временна работа, се посочва в документа.Правителството, което ще представи проектозакона в парламента утре, отбелязва, че планира да ускори обработката на работни визи и да намали товара за компаниите, поддържащи работници.Гражданите на страни от ЕС няма да имат нужда от виза за туристически посещения във Великобритания до шест месеца, се отбелязва в документа.Ирландските граждани ще могат да продължат да пътуват и работят свободно във Великобритания.Новата система ще бъде постепенно въведена след преходния период след Брекзита.Няма да има ограничение за броя на чуждестранните студенти в страната. Те ще могат да останат във Великобритания за определен период, след като са приключили образованието си, за да си намерят работа - шест месеца за студенти в бакалавърски и магистърски програми и година за докторанти.Гражданите на ЕС, които вече са във Великобритания, ще трябва да кандидатстват за статут на уседналост, трябва да са живели във Великобритания пет години, за да имат право да кандидатстват.Чужденците, които пристигнат преди края на преходния период до края на декември 2020 година, но не са били във Великобритания в продължение на пет години, могат да кандидатстват за статут преди получаване на статут на уседналост, така че да могат да останат, докато натрупат пет години. ", "date": "2018.12.20", "title": "Великобритания тръгва на лов за висококвалифицираните кадри"}
{"url": "http://www.cross.bg/bulgariya-yanyari-zapochva-1592048.html", "text": "/КРОСС/  1604 г. - отпечатан е първият екземпляр на книгата Дон Кихот от Мигел де Сервантес - първия бестселър в историята, пуснат в продажба на 16 януари 1605.1699 г. - Петър I променя използвания тогава руски календар и въвежда Нова година на 1 януари, вместо на 1 септември.1803 г. - САЩ купуват Луизиана от Франция.1879 г. - Томас Едисон извършва демонстрация на създадената от него електрическа лампа.1894 г. - 8 обикновено народно събрание приема Закон за висшето училище, с което се въвеждат принципа на академичната автономия, факултетите като структурни звена и длъжността декан.1917 г. - създадена е първата съветска тайна полиция - Общоруска комисия за борба с контрареволюцията и саботажите (ВЧК), с председател Феликс Дзержински.1927 г. - Правителството на България пренебрегва някои клаузи на Ньойския мирен договор и започва възстановяването на редовна и боеспособна българска армия.1943 г. - Втора световна война: Британско-американската авиация извършва ІV-та бомбардировка над София, при защитата на която загива българският летец Димитър Списаревски. В операцията „Point Blank\" загиват над 4000 мирни граждани.1943 г. - Партизанско движение в България: В село Ястребино са разстреляни 18 партизани, сред които Шестте ястребинчета.1944 г. - в България започват заседанията на така наречения Народен съд.1944 - Министерският съвет приема Наредба-закон за трудововъзпитателните общежития за политически опасните лица и Наредба-закон за трудововъзпитателните общежития, с което започва създаването на концлагери в Народна република България.1951 г. - в САЩ влиза в експлоатация първата АЕЦ.1960 г. - Сформиран е Виет Конг - Националния фронт за освобождение на Виетнам.1968 г. - Българската православна църква възстановява (след прекратяване през 1916 г.) поправения Юлиански календар, с което се въвежда празнуването на 25 декември на Рождество Христово, на 1 януари - Васильовден, 6 януари - Богоявление (Йордановден), 25 март (Благовещение) и др.1973 г. - Баски терористи убиват испанския министър-председател адмирал Луис Кареро Бланко.1977 г. - завършва първото българско околосветско плаване на яхтата Кор Кароли с капитан Георги Георгиев.1987 г. - при морска катастрофа край бреговете на Филипините между пътнически кораб и нефтен танкер загиват над 1500 души.1989 г. - Американско нахлуване в Панама: САЩ изпращат в Панама военни сили за отстраняване на режима на генерал Мануел Нориега.1990 г. - в България е сформирано коалиционно правителство на Димитър Попов.1990 г. - Учредена е Алфа-банк.1995 г. - НАТО започва мироопазваща мисия в Босна и Херцеговина.1999 г. - Върховният съд на Върмънт решава, че хомосексуалните двойки имат същите граждански права като хетеросексуалните.1999 г. - Португалия предава суверенитета на Макао на Китайската народна република след 442-годишно колониално управление.2000 г. - в Нидерландия стават законни еднополовите бракове.2000 г. - Парламентът на Великобритания разрешава клонирането за медицински цели.  ", "date": "2018.12.20", "title": "20 декември в историята"}
{"url": "http://www.cross.bg/rozhdenitzite-na-dekemvri-1592050.html", "text": "/КРОСС/ Акад. Венко Александров, лекар анестезиолог, председател на Филхармоничното общество при Софийската филхармонияГеорги Константинов, поетМаргарита Хранова, певицаПавлина Филипова, европейска шампионка по биатлонПетя Димитрова, банкерСтанислав Иванов, депутат в 43-ото НСХристо Стоянов, писателВалери Йорданов за зам.-председател на Държавната агенция за закрила на детето ", "date": "2018.12.20", "title": "Рождениците на 20 декември"}
{"url": "http://www.cross.bg/chasa-sofiyaot-zala-1592051.html", "text": "/КРОСС/София.От 10.30 часа на церемония в Гербовата зала на „Дондуков\" 2 президентът Румен Радев ще удостои с орден „Стара планина\" първа степен посланика на Китайската народна република Джан Хайджоу.***София.От 09.00 часа ще започне редовното заседание на Народното събрание.***София.От 10.00 часа министър Красимир Вълчев ще вземе участие в пресконференция за представяне на резултатите от новото издание на Рейтинговата система на висшите училища. Събитието ще се проведе в залата на 7 етаж  в МОН.***София.От 10.00 часа министърът на отбраната Красимир Каракачанов и началникът на отбраната генерал Андрей Боцев ще участват в традиционната  видеоконферентна връзка с националните командири на българските военни контингенти, участващи в операции и мисии в Афганистан, Босна и Херцеговина, Косово и Мали. Видеовръзката ще се осъществи в конферентната зала на административната сграда на Министерството на отбраната на бул. „Ген. Тотлебен\" № 34. В нея ще участва и заместник-командващият на Съвместното командване на силите генерал-майор Иван Лалов.***София.От 10.30 часа в централата на „София Франс Ауто\" (бул. „Ботевградско шосе\" 459) министърът на здравеопазването Кирил Ананиев ще участва в официалната церемония по приемането на първите два санитарни автомобила, закупени в изпълнение на големия инвестиционен проект за  модернизация на спешната помощ в Република България. На събитието ще присъстват зам.-министърът на регионалното развитие и благоустройството и ръководител на Управляващия орган на ОП „Региони в растеж\" Деница Николова и ръководителят на Представителството наЕвропейската комисия в България Огнян Златев.***София.От 10.00 часа МВР организира заключителна церемония по проекта „Противодействие на престъпления, свързани с трафик на моторни превозни средства\" в конферентната зала на хотел „Анел\".***София.От 16.30 часа ще започне брифинг в заседателната зала на МВР, след заседание, на което ще бъдат обсъдени предприетите мерки и създадената организация на движението във връзка с предстоящите пътувания преди и по време на Коледните и Новогодишните празници. Участие ще вземат представители на всички ангажирани институции.***София.От 09.00 часа пред банята в кв. „Горна Баня\" ще се проведе протест в защита на минералните извори и бани в София. Протестиращите настояват за възстановяване на балнеоложките центрове в „Овча купел\", „Горна баня\", „Централна Баня\", „Княжевска Баня\", „Банкя\" и изграждането на изцяло нови спа центрове, басейни и бани в подножията на Витоша и Северния парк.***София.От 10.00 часа ще започне заседанието на Столичния общински съвет.***София.От 10.00 часа в сградата на КЕВР ще се проведе открито заседание за обсъждане на доклад за утвърждаване на цена на „Булгаргаз\" ЕАД, по която  общественият доставчик продава природен газ на крайните снабдители и на клиенти, присъединени към газопреносната мрежа за I тримесечие на 2019 г.***София.От 10.00 часа в сградата на Министерство на икономиката (ул. „Славянска\" №8) щеподписано оперативно споразумение за изпълнение на един от Фондовете за ускоряване и начално финансиране (ФУНФ), финансиран със средства по Оперативна програма „Иновации и конкурентоспособност\" 2014-2020 (ОПИК).***София.От 10.30 часа в градинката „Св. Седмочисленици\" ще бъдат поднесени венци на Паметника на загиналите полицаи по повод професионален празник на Главна дирекция „Гранична полиция\". След това във фоайето на министерството на вътрешните работи ще бъдат наградени отличените служители от ГДГП.***София.От 11.00 часа в Националния пресклуб на БТА ще се проведе пресконференция на Световната ромска организация и Националният център за развитие на ромите в Република България за назначаване на ромски комисари в села, градове  и общини.***София.Българският червен кръст ще раздаде подаръци за Коледа и Нова година на болни деца от 4 столични болници. От 10.00 часа доброволците на БМЧК ще бъдат в детските отделения на УМБАЛСМ „Пирогов\"; от 11.00 часа в Белодробна болница „Света София\"; от 12.00 часа в Отделение по педиатрия, Национална кардиологична болница; от 12.30 в Детска кардиология на Национална кардиологична болница.***София.От 12.00 часа Ръководството на ПП АБВ ще даде пресконференция в централата на партията на улица „Врабча\" 23. Темата на събитието ще бъде представянето на политически манифест - платформа за участие на ПП АБВ в изборите през 2019 г.***София.От 13.00 часа главният прокурор Сотир Цацаров и директорът на Художествената гимназия в София Донка Павлова ще открият изложба с картини на възпитаници на училището на 4 етаж на Съдебната палата в пространството пред кабинета на главния прокурор. На откриването ще присъстват министърът на вътрешните работи Младен Маринов, преподавателите в Художествената академия професор Ивайло Мирчев и професорДесислава Минчева.***Велико Търново.От 09.00 часа в Голяма зала на Общината ще се проведе последната за годината сесия на ОбС - Велико Търново.***Враца.От 13.00 часа в Заседателната зала на Община Враца ще се проведе последната, за 2018-та година, пресконференция на кмета Калин Каменов.***Добрич.Пред паметната плоча на кап. Димитър Списаревски ще бъдат поднесени цветя по повод 75 години от гибелта на летеца.***Каварна.От 14.00 часа кметът на Каварна Нина Ставрева ще представи новия календар на Общината за 2019 г. в своя кабинет.***Перник.От 10.30 часа в зала „Струма\" на Областна администрация - Перник ще се проведе годишната среща между областния управител на Перник Ирена Соколова и директорите на териториалните структури от област Перник.***Плевен.От 09.00 часа в Конферентната зала на Община Плевен в сграда ,,Гена Димитрова\" ще се състои заседание на Общински съвет.***Русе.От 11.00 часа ще се проведе месечният брифинг в ОДМВР-Русе. В него ще участват ръководни служители от Областна дирекция на МВР - Русе и Регионална дирекция „Пожарна безопасност и защита на населението\"- Русе.***Смолян.От 13.30 часа в зала 201 на Областна администрация Смолян, Областният управител заедно с директорите на държавни институции в региона ще дадат финална за 2018-та година пресконференция.***Стара Загора.От 09.00 часа в зала 2 на Община Стара Загора кметът Живко Тодоров ще даде пресконференция във връзка с проекта за разширение на парк „Артилерийски\".***Търговище.От 14.00 часа в ОДМВР- Търговище ще бъде даден брифинг.*** Шумен.От 09.00 часа в зала 363 ще се проведе заседание на Общински съвет. ", "date": "2018.12.20", "title": "Предстоящи събития в страната на 20 декември"}
{"url": "http://www.cross.bg/dryg-nyakoii-promyanata-1592046.html", "text": "/КРОСС/  Промяната няма да дойде, ако чакаме на някой друг или отлагаме това за някой друг път. Ние сме самите тези, които очакваме. Ние сме промяната, която търсим.Барак Обама  ", "date": "2018.12.20", "title": " Промяната няма да дойде, ако чакаме на някой друг "}
{"url": "http://www.cross.bg/ignazhden-testo-godina-1592047.html", "text": "/КРОСС/  На този ден имен ден празнуват: Пламен, Пламена, Огнян, Огняна, Игнат, Игната, ИгоНа този ден Църквата почита Св. Игнатий Богоносец - един от най-добрите ученици на св. апостол Йоан Богослов, наречен така, защото носел Бог в сърцето си. По време на управлението на император Траян, в началото на ІІ век, Игнатий бил откаран в Рим, където е хвърлен на дивите зверове и разкъсан от тях.  Българите тачат този голям християнски празник под името ИгнажденТъй като Игнажден означава „пламенен ден\", днес именици са и хората, носещи имената Игнат, Огнян, Огняна, Пламен и Пламена. Според поверието, на Игнажден започват и родилните мъки на Божията майка, тогава са и сбирките на коледарите. Затова той е наречен Нов ден или Млада година.С Игнажден се поставя началото на коледните празници. С него е свързан обичаят полазване, предвещаващ каква ще бъде новата година. Ако първият гост е добър и късметлия, семейството ще се радва на благоденствие и успехи през цялата година.Полазникът (първият гост) често бива избиран и канен предварително от домакините. Когато той пристигне, трябва да разбърка огнището с пръчка и да пожелае на семейството да имат толкова добитък и деца, колкото са искрите. Гостът благославя дома и бива дарен с пшеница и плодове за плодородие.Дали ще има плодородие, гадаели и по \"въглен на секира\". Добър знак за това е, ако изгори докрай въгленът и стане на пепел върху нея. На Игнажден стопанинът избира и отсича в гората Бъдника - дъбово или крушово дърво, което ще гори в дома на Бъдни вечер.На Игнажден се приготвят колаци и се прави кръст от замесено тесто, с който стопаните се предпазват от зло. Повечето обичаи са свързани с вярването, че на Игнажден започват Мръсните дни, които траят до Нова година.За лек и магия започва и извършването на обряда Вардене квас. Това е български обичай, познат и практикуван в Русенско и Разградско. Участничките в него са само жени. Вечерта срещу Игнажден се събират в някой дом и две от тях (първа и последна на родителите си) замесват гърбом към нощвите тесто, в което бабите слагат магьоснически билки. Замесеното тесто се оставя в един ъгъл в стаята. Цяла нощ до него стои будна омъжена жена, а останалите играят хоро. Това се повтаря 12 нощи до Нова година, като се сменя само къщата. Особено внимание се отделя на вечерите срещу Игнажден, Коледа и Нова година, което потвърждава принадлежността им към коледния цикъл. Последната вечер момите и жените разделят тестото помежду си и го пазят за лек и за правене на магии.Вечерта преди Игнажден се приготвя празнична трапеза. Всичките ястия трябва да бъдат постни. Поднасят се ошав, варени царевица и боб, туршии и зеленчуци. На този ден не се дава нищо в заем, за да се запази изобилието и плодородието в семейството.Преди изгрев слънце на празника се почистват и комините на къщите. Саждите се хвърлят на кръстопът или на двора, за да няма бълхи през лятото.На този ден жените не трябва да работят. Ако ли не всички жени, то поне онези, на които им предстои да раждат. Поверието казва, че ако не работят в този ден, раждането ще е леко.Според друго поверие на Игнажден е добре да се поработи от всичко по малко. Така  довело до друго поверие: Смята се, че всичко, което се прави на Св. Инат, упорито ще става през цялата годината, т.е. ще се заинати така да става.На този ден момците поставят ечемик под възглавницата си. Според поверието, ергените ще се оженят за девойките, които са сънували през нощта.  ", "date": "2018.12.20", "title": "Св. свщмчк Игнатий Богоносец. Св. Йоан Кронщадски. (Игнажден)"}
{"url": "http://www.cross.bg/tema-zhivo-protest-1592049.html", "text": "/КРОСС БНТ, „Сутрешен блок\"Тема:   Енергетика след глобата - изпълнителният директор на БЕХ Петьо Иванов;Тема:   Вето за Наказателния кодекс - ще останат ли 48 часовите арести?Тема:   Ще се оттегли ли САЩ от Сирия - коментар на проф. Владимир Чуков;Тема:   На живо от Сандански - пореден протест в защита на освободeния лекар на годината;Тема:   От Танзания до Гърция - Златен глобус за най-добро ветроходно постижение за Стефан Раев.БТВ, \"Тази сутрин\"Тема:  След скандалите с ремонта и оставката на заместник-кмета, на живо - тръгват трамваите по „Граф Игнатиев\"Тема:  Директно от Приморско: Масов протест срещу войната на пътя. Ще бъдат ли подкрепени исканията на близките на жертвите?Тема:  Ще приемат ли депутатите ветото на президента? В студиото Крум Зарков от БСП. Ще бъдат ли редактирани спорните текстове? Заместник-министърът на правосъдието Евгени СтояновТема:  Ексклузивно: От дома на Ценко Чоков в София, изпълнява ли мярката си за неотклонение бившият кмет на Галиче?Тема:  Годишнина от подвига на Списаревски. Какво помнят за саможертвата му жителите на Пасарел?Тема:  На живо: Жителите на \"Враждебна\" на протест срещу мръсния въздух. Какви са исканията им?Тема:  Протестите продължават. Защо отказват да върнат лекаря на годината от СанданскиТема:  Тема:  Петя Дикова за майчинството и вълнуващите си срещи с жените, които се борят за детеНова телевизия,  „Здравей  България\"-   ", "date": "2018.12.20", "title": "Теми и гости в сутрешните блокове на телевизиите"}
