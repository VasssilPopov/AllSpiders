{"url": "http://www.cross.bg/samolet-teheran-katastrofata-1622364.html", "text": "/КРОСС/ Засега няма безспорни доказателства за причините за катастрофата на украинския пътнически самолет над Техеран. Това заяви говорител на Европейската комисия, попитан дали ЕС споделя оценката, че катастрофата се дължи на ракетен обстрел.Чакаме данните от следствието. Необходимо е следствието да бъде независимо и да се води по международните правила, добави говорителят.Канада вчера се позова на разузнавателни данни от различни източници, според които украинският самолет е бил свален с изстрели на иранската противовъздушна отбрана непосредствено след излитане от Техеран.Тръмп, Трюдо и Джонсън твърдят, че иранска ракета е свалила украинския самолетСпоред отделни специалисти вероятно стрелбата е била извършена от преносима установка съветско производство, взета на въоръжение от иранските сили за сигурност. ", "date": "2020.01.10", "title": "ЕС: Няма безспорни доказателства за причините за самолетната катастрофа в Иран "}
{"url": "http://www.cross.bg/prizna-alkohola-sebe-1622371.html", "text": "/КРОСС/ Актьорът Брад Пит разкри, че приятелят му Брадли Купър му е помогнал да изтрезнее и да преодолее зависимостта си от алкохола, съобщи „Контактмюзик\".Звездата от „Имало едно време в Холивуд\" благодари на своя приятел, че му е помогнал да преодолее алкохолната си зависимост и казва, че оттогава е „по-щастлив\".Брад по-рано призна, че вижда борбата си с алкохола като „голяма услуга\", която е направил на себе си и призна, че е гледал на пиенето 56-годишната звезда призна, че започва да „цени грешките\", които е правил в живота си, защото се е учил от тях.като на „бягство\". Попитан за неговата „битка с алкохола\", той отговори: „Е, аз просто го видях като злоупотреба със себе си, като бягство. До известна степен, да тогава това ми беше необходимо\".„Вината, с която все още се боря... Осъзнавам го като истински акт на  прошка към себе си за всички избори, които съм направил и с които не се  гордея. Ценя тези погрешни стъпки, защото доведоха до някаква мъдрост,  която доведе до нещо друго. Не можете да имате едното без другото.  Виждам го като нещо, което в момента мога да прегърна в живота си. Но  със сигурност не чувствам, че мога да получа похвала за това”, сподели  той.", "date": "2020.01.10", "title": " Брад Пит с неочаквана благодарност към Брадли Купър "}
{"url": "http://www.cross.bg/stres-sindroma-burnayt-1622373.html", "text": "/КРОСС/ В Комплексния онкологичен център действа една от най-ефективните форми за  справяне с емоционалното изтощение и превенция на развитието на Бърнаут синдрома  /синдрома на прегарянето/. Това обясни един от психолозите в КОЦ- Пловдив Екатерина Виткова, която работи с групите. Изхождайки от професионалния си опит, тя подчерта, че онкологичната практика е една от най-трудните и стресиращи области в медицината. Специалистите в тази област ежедневно са изправени пред предизвикателствата, свързани с живота и смъртта, прилагат силно токсични терапии, трябва да се справят с бързия  темп на развитие на онкологията, в същото време да са внимателни в комуникацията с пациентите. Това ги поставя в ежедневни ситуации на стрес, обясни Виткова.Професионалният стрес действа продължително и има последствия, които мога да се появят след време. Точно затова и онколозите са едни от най-засегнатите от Бърнаут синдрома, който влияе негативно върху грижата за пациента, взаимоотношенията лекар-пациент, личните взаимоотношения и цялостното качество на живот. По тази причина психолозите в най-големия Онкоцентър в Южна България  прилагат тактики за сваляне нивото на стрес сред персонала. Факт е, че в отделенията, в които са провеждани балинтови групи, медицинските екипи показват ниски нива на Бърнаут. В Балинтовата група лекарят се научава да разбира по-добре емоционалните реакции и състояния на пациента, което прави по-ефективно общуването лекар-пациент . Балинтовата група не е терапевтична, но оказва терапевтичен ефект, както за споделящия, така и за всички участници. Тя е форма на подкрепа, която индиректно повишава професионалната удовретвореност, а понякога може да разреши и проблеми от междуличностен характер. В процеса групата могат да се обсъждат т.нар. трудни пациенти, да се експресират преживяванията на специалиста в безопасна среда. Обсъждането осигурява възможност за себерефлексия, свързана с взаимоотношението специалист - пациент.", "date": "2020.01.10", "title": "Синдромът на професионалното прегаряне или бърнаут синдрома и преодоляването му"}
{"url": "http://www.cross.bg/irak-voiiski-mahdi-1622370.html", "text": "/КРОСС/ Премиерът на Ирак Адел Абдел Махди помоли Съединените щати да изпратят делегация в Багдад, за да започнат подготовката за изтегляне на техните войски, съобщиха от неговия кабинет в петък, предаде АФП.В телефонен разговор късно в четвъртък с държавния секретар на САЩ Майк Помпео, Абдел Махди \"поиска да бъдат изпратени делегати в Ирак, за да се определят механизмите за изпълнение на решението на парламента за безопасното изтегляне на (чуждестранните) сили от Ирак.\"Около 5 200 американски войници са разположени в бази в Ирак, откъдето подкрепят местните войски, предотвратяващи възобновяване дейността на групировката Ислямска държава.Те съставляват по-голямата част от по-широка коалиция, ръководена от САЩ, поканена от иракското правителство през 2014 г. да помогне в борбата с джихадистите.Разгръщането им се основава на споразумение между двете страни, което никога не е било ратифицирано от парламента на Ирак.Но в неделя парламентът на Ирак гласува в подкрепа на отмяната на поканата и отстраняването на всички чуждестранни войски от страната.На следващия ден американските командири изпратиха писмо до колегите си в Багдад, в което заявиха, че се подготвят за \"движение извън Ирак\".  ", "date": "2020.01.10", "title": "Ирак иска яснота кога и как САЩ ще изтеглят войските си"}
{"url": "http://www.cross.bg/izychi-asteroida-mezhdyplanetnata-1622372.html", "text": "/КРОСС/ Междупланетната станция „Луси\" ще изучи не седем, а осем астероида, след като учените откриха, че астероидът Еврибат - първата цел на програмата, има малък спътник, съобщава сайтът на Югозападния изследователски институт на САЩ.Още преди две столетия астрономите установиха, че ако се намира в близост до особени точки пред или зад тях. На тези  места притеглянето на звездата ни и планетите се уравновесяват. Огромен  брой подобни обекти -.Според плановете на НАСА  Междупланетната станция ще пътува шест години, преди да се доближи до  планетата-гигант. По пътя си тя ще изучи астероида 52246 Donaldjohanson,  кръстен на името на откривателя на афарския астралопитек Луси. Тя се  счита за свързващото звено между рода Хомо и древните хоминиди.Междупланетната мисия Но тези планове ще претърпят лека промяна, след като край единия от  обектите, 64-километровия Еврибат, беше открит малък спътник с диаметър 1  км.", "date": "2020.01.10", "title": "Космическа мисия ще изучи астероидната „свита“ на Юпитер "}
{"url": "http://www.cross.bg/katzane-avariiino-antaliya-1622363.html", "text": "/КРОСС/ Самолет на руската авиокомпания „Nordwind\" извърши аварийно кацане в Анталия, съобщи РИА Новости.Самолет на руската авиокомпания „Nordwind\" извърши аварийно кацане в Анталия, съобщи РИА Новости. По данни на агенцията, в самолета не е имало пътници. Никой от екипажа не е пострадал.Според информация на портала AirportHaber, инцидентът се е случил със самолет „Еърбъс А 321\". Командирът на полета е съобщил за дим на борда и е поискал разрешение за аварийно кацане.При приземяването колесникът е пробил фюзелажа. Самолетът е подложен на технически оглед.  ", "date": "2020.01.10", "title": "Руски самолет аварира и се приземи в Анталия"}
{"url": "http://www.cross.bg/migranti-yabulki-granitzata-1622367.html", "text": "/КРОСС/ Сръбски митничари предотвратиха днес опит на четирима нелегални мигранти да излязат от страната, скрити в хладилен камион с ябълки, предаде Танюг.Камионът, собственост на сръбска фирма за превози, трябвало да откара товар ябълки във Великобритания. Мигрантите се скрили вътре вероятно без знанието на шофьора.Бебе се роди и почина в лодка с мигрантиНелегалните пътници били открити при преглед с мобилен скенер на ГКПП Хоргош на границата с Унгария. Те били предадени на полицията, а камионът продължил пътя си.Само през 2019 г. сръбската митническа служба е успяла да осуети над 1300 опита на мигранти да преминат границата, скрити в товарни автомобили.     ", "date": "2020.01.10", "title": "Заловиха мигранти в хладилен камион с ябълки в Сърбия "}
{"url": "http://www.cross.bg/inspektzii-poruchki-obshtestveni-1622365.html", "text": "/КРОСС/ В периода октомври-декември 2019 г. Агенцията за държавна финансова инспекция приключи 95 финансови инспекции.През последното тримесечие на 2019 г. са проверени 278 обществени поръчки на обща стойност 331 444 983 лв. През периода са инспектирани 1059 договора на стойност 160 844 558 лв.По време на финансовите инспекции са установени 21 случая на непроведени или неоснователно проведени обществени поръчки. За установените през тримесечието нарушения са съставени 3 акта за начет и 168 акта за установяване на административни нарушения.По време на финансовите инспекции са идентифицирани 36 „индикатора за измама\", нормирани от Допълнителните разпоредби на Закона за държавната финансова инспекция. ", "date": "2020.01.10", "title": "Финансовата инспекция откри нередности в 21 обществени поръчки за последното тримесечие "}
{"url": "http://www.cross.bg/karti-lichni-litovski-1622354.html", "text": "/КРОСС/ Задържаха четирима узбекистанци с фалшиви литовски лични карти на ГКПП \"Дунав мост\"-Русе, съобщиха от полицията.Тази сутрин, към 3:00 часа за излизане от страната, с автобус пристигнали четирима узбекистански граждани. Те представили за проверка литовски лични карти.Граничният полицай установил, че само снимките са на приносителите, а четирите документа са фалшиви. При обиск в личния им багаж са открити узбекистанските им паспорти.Установено е, че четиримата мъже имат регистрирано влизане в България с националните си документи за самоличност, в които са положени български визи тип С - за краткосрочно пребиваване. ", "date": "2020.01.10", "title": "Задържаха узбекистанци с фалшиви литовски лични карти на ГКПП „Дунав мост“-Русе"}
{"url": "http://www.cross.bg/megan-kanada-vurna-1622353.html", "text": "/КРОСС/ Меган, съпругата на принц Хари, се върна в Канада, за да бъде при сина си Арчи, след като двойката предизвика разрив в британското кралско семейство, съобщи Ройтерс.Херцозите на Съсекс разбуниха кралското семейство с неочакваното си съобщение, че се оттеглят от ангажиментите си към монархията, за да прекарват повече време в Северна Америка и да изградят \"по-прогресивна роля\" за себе си.Хари и Меган прекараха шест седмици в Канада в края на 2019 г., преди да се завърнат във Великобритания и първата им официална проява за годината бе посещение в канадското представителство в Лондон, където благодариха на страната за \"невероятното\" посрещане и гостоприемство. Осеммесечният им син Арчи останал в Канада с бавачката си.Принц Хари и Меган напускат кралския двор, ще работят, за да бъдат независимиМеган се върна в Канада, за да бъде със сина си, съобщи говорителка на двойката. ", "date": "2020.01.10", "title": "Херцогиня Меган се върна в Канада "}
{"url": "http://www.cross.bg/selo-intzidenta-avtomobila-1622352.html", "text": "/КРОСС/ Около 10:00 часа на 9 януари т.г., на пътя за село Горен чифлик, е възникнало ПТП.  Водачката на л.а. \"Фолксваген\" Г.А (22 г.) от същото село, по време на движение, губи контрол над автомобила си, излиза от пътното платно, обръща се в канавка и се блъска в бетонен стълб.   Вследствие на инцидента жената получава фрактури на прешлени и дясна лопатка.  Тежко е пострадало дете, пътуващо в автомобила, което е настанено за лечение в Реанимацията на МБАЛ «Св. Анна», с опасност за живота. При инцидента е пострадал и мъж на 26 г., който е получил фрактура на два прешлена.  По случая има образувано досъдебно производство.", "date": "2020.01.10", "title": "Дете е с опасност за живота след тежка катастрофа край Варна "}
{"url": "http://www.cross.bg/tzentur-zatvora-vratza-1622356.html", "text": "/КРОСС/ Зам.-министъра на правосъдието проф. Проданов откри нов спортен центърФитнес зала и мини футболно игрище на закрито, са част от новите придобивки за  Поправителния дом за непълнолетни младежи към затвора във Враца. Спортният център бе открит днес от заместник-министъра на правосъдието проф. Николай Проданов и от главния директор на Главна дирекция „Изпълнение на наказанията\" гл. комисар Ивайло Йорданов.Със средства, осигурени от Държавно предприятие „Фонд затворно дело\" и с труда на лишени от свобода от Врачанския затвор, сграда в двора на Дома бе преоборудвана в модерна спортна зала. Досега спортните мероприятия се провеждаха само на затревеното футболно игрище и волейболна площадка в двора.Заместник-министърът на правосъдието проф. Николай Проданов заяви, че изграждането на новия спортен център е и в изпълнение на Стратегията за развитието на пенитенциарната система в България за периода до 2025 г., която Министерският съвет одобри в края на миналата година. Наред с намеренията на правителството за осигуряване на резултатна система, която да отговаря на най-високите европейски стандарти за изпълнение на наказанията, стратегическият документ предвижда и конкретни действия за повишаване на възможностите за реализиране на творчески, културни и спортни дейности в местата за лишаване от свобода.Началникът на затвора - Враца ст. комисар Ангел Кабатлийски обяви, че предстои изграждането и обособяването на място за игра на тенис на маса, зала за провеждане на колективни мероприятия, както и беседка и пейка в двора на Дома, където да се провеждат учебни занятия на открито.В момента във Враца са настанени 21 непълнолетни младежи. Домът бе преместен от Бойчиновци през август 2018 г. в изцяло реновирана сграда, изграден на територия, извън корпуса на затвора. За непълнолетните правонарушители бе изградено и обзаведено ново училище. Сградният фонд на Дома в Бойчиновци бе преустроен в затворническо общежитие от закрит тип и в него поетапно се преместват лишени от свобода от корпуса на затвора във Враца. ", "date": "2020.01.10", "title": "Зам.-министъра на правосъдието проф. Проданов откри нов спортен център "}
{"url": "http://www.cross.bg/nedoverie-pravitelstvoto-nito-1622357.html", "text": "/КРОСС/ Парламентарната група на „БСП за България\" кани за консултации ПГ на ДПС, Воля и независимите народни представители на 16 и 17 януари по повод предстоящия вот на недоверие. От БСП подчертават, че обявяването на инициативата им за внасяне на вот на недоверие е отключило последващите събития. Те ясно показват, че правителството носи вина за кризите с водата и вноса и горенето на отпадъци. Социалистите считат още, че нито арестът, нито оставката на ресорния министър изчерпват въпроса за политическата отговорност на правителството „Борисов 3\". От левицата са категорични, че българите дишат мръсен въздух, в Перник няма яснота докога ще продължи режимът и дали няма да се утежни. От локална кризата с водата става национална. Въпросите около горенето на отпадъците остават отворени. Това е в резултат на сгрешена политика , безхаберие,некомпетентност, съмнения за корупция и неизпълнени обещания. Ако всички поканени подкрепят вота на недоверие, общият брой на народни представители ще бъде 124, коментират от БСП.  ", "date": "2020.01.10", "title": "„БСП за България“ кани парламентарните групи  на консултации за вота на недоверие"}
{"url": "http://www.cross.bg/pernik-avramova-ministur-1622358.html", "text": "/КРОСС/ Министър Аврамова не е била разпитвана за кризата с водата в Перник. Това стана ясно от думите й след края на срещата с протестиращите превозвачи в Министерски съвет.\"Всички органи, които са оторизирани в държавата да правят проверка по случая в Перник, са на терен. Ние съдействаме максимално, дали сме цялата документация, която касае Перник и с която ние в МРРБ разполагаме. Така че очакваме ДАНС, МВР и прокуратурата да си свършат работата\", коментира тя.Аврамова не поиска да коментира темата с оставки в кабинета заради ситуацията в Перник и подчерта, че решенията за това се взимат от премиера Бойко Борисов. ", "date": "2020.01.10", "title": "Министър Аврамова не е била разпитвана заради кризата с водата в Перник "}
{"url": "http://www.cross.bg/lavini-povishena-opasnost-1622359.html", "text": "/КРОСС/ Повишена опасност от падане на лавини ще има през предстоящите почивни дни по високите части на планините, предупреждават планински спасители.Причината е настъпващото затопляне и преносът на сняг от предходните дни. Температурите ще са положителни и над 2000 метра височина.Преди обед опасността от лавини ще е по източните и южните склонове, а следобед - по западните. ", "date": "2020.01.10", "title": "Повишена опасност от лавини през почивните дни"}
{"url": "http://www.cross.bg/svoboda-blizo-godini-1622362.html", "text": "/КРОСС/ Денят на данъчна свобода през 2020 г. ще настъпи на 15 май, съобщават от Института за пазарна икономика (ИПИ).През 2020 г. в държавната хазна е планирано да постъпят рекордните 46,8 млрд. лв. приходи. Средно за един календарен ден българите ще изработват по 346 млн. лв., което означава, че ще са необходими близо 136 дни за попълване на хазната. Казано с други думи, Денят на данъчна свобода през 2020 г. ще настъпи на 15 май. Това е денят, в който гражданите ще спрат да работят за държавата и ще започнат да работят за себе си. Това се казва в анализ на Института за пазарна икономика.Датата е символична и показва кога държавната хазна ще се попълни, ако всичко изработено бъде незабавно изземвано - ние я наричаме Ден на данъчна свобода, а по-света е известна като Tax Freedom Day. Въпросните 136 дни отразяват общите приходи в консолидираната фискална рамка за 2020 г., но има някои специфични моменти, които следва да се отчетат.Живеещите в България отново ще получат помощ от европейските данъкоплатци, които ще ги „отменят\" за близо 8 дни работа към държавата. Това отразява заложените в бюджета близо 2,7 млрд. лв. помощи от ЕС. Местните данъкоплатци ще работим до 7-ти май за държавата, а в дните до 15-ти май ще бъдем отменени от европейските данъкоплатци;За пръв път от над 10 години държавният бюджет е планиран без излишък или дефицит. През последните години традиционно в бюджета се залага дефицит, а в крайна сметка се формира излишък - това се случи през 2016-2018 г. През 2019 г. картината беше подобна, но еднократният разход за изтребителите все пак доведе до дефицит от близо 1,2 млрд. лв. на касова основа. През 2020 г. за пръв път след рецесията у нас от 2009 г. се планира бюджет с балансирано салдо, отбелязват от ИПИ.Най-много дни през 2020 г. ще са необходими за попълване на приходите от ДДС - 34 дни. За приходите от акцизи ще са нужни над 16 дни. За осигуровките ще е нужен над месец - 24 дни за социално осигуряване и 9 дни за здравно. Приходите от подоходните данъци ще се попълнят за близо 13 дни, а тези от корпоративни данъци - за малко над 8 дни. Други над 7 дни ще се работи само за да платим държавните и общинските такси.През последните години се наблюдава тенденция дните, необходими на българските данъкоплатци да попълнят тяхната част от бюджета да бъдат все повече и денят на данъчна свобода да идва по-късно. Това означава, че реално данъчната тежест в страната нараства. Преразпределението през приходната част на бюджета през 2020 г. се планира да достигне 36,9%, което е с малко над нивата от 2019 г. и реално е най-високата стойност за последните 10 години.Докато през 2017 и 2018 г. беше покачена вноската за пенсия, а през 2019 г. беше покачен максималният осигурителен праг, през 2020 г. българския данъкоплатец е изправен пред по-високи местни данъци и такси. За съжаление, през последните над 10 години, след въвеждането на плоския данък от 2008 г. няма примери за намаление на данъчната тежест у нас, се посочва още в анализа на ИПИ. ", "date": "2020.01.10", "title": " Денят на данъчната свобода на българина е 15 май 2020 г."}
{"url": "http://www.cross.bg/meditzina-sudebna-lechebnite-1622360.html", "text": "Предвижда се повишаването на средствата за разходи за извършване на съдебномедицинска експертиза. В проекта за изменение и допълнение на Наредбата за условията и реда за извършване на съдебномедицинските, съдебнопсихиатричните и съдебнопсихологичните експертизи, включително и за заплащането на разходите на лечебните заведения се предлага разходите за аутопсия да се повишат до 320 лв. Проектът е публикуван за обществено обсъждане на интернет страницата на Министерството на здравеопазването (МЗ).Заложените финансови параметри на действащата в момента наредба - 120 лв., не позволяват пълното отчитане и изплащане на направените реални разходи за извършването на аутопсии, което оказва неблагоприятно въздействие и ощетява финансовото състояние на лечебните заведения и като цяло обрича съществуването на съдебномедицинските структури в България, се посочва в мотивите за предложените промени.В момента в страната работят около 70 лекари със специалност \"Съдебна медицина\", като голяма част от тях са в пенсионна възраст, а в някои области липсват специалисти по съдебна медицина, се допълва още в мотивите на министъра на здравеопазването. В 12 областни съдебномедицински структури работи само по един съдебен лекар. Незаетите щатни бройки за специалисти по съдебна медицина в страната са седем. За оптимално съществуване на структурите по съдебна медицина са необходими около 20 нови щатни бройки за лекари.Предвижда се здравното ведомство да предоставя средства за подкрепа на структурите по съдебна медицина. Ще бъде необходимо подписване на договори между МЗ и лечебните заведения. ", "date": "2020.01.10", "title": "Проект: Болниците да получават повече средства за съдебномедицинска експертиза "}
{"url": "http://www.cross.bg/vodite-stydena-yazovir-1622361.html", "text": "/КРОСС/ Министърът на околната среда и водите Нено Димов е обвинен за умишлена безстопанственост, заяви говорителят на главния прокурор Сийка Милева. Димов в разрез със Закона за водите и други подзаконови нормативни актове е разрешавал водоползване от язовир \"Студена\" за промишлени нужди на определени дружества, въпреки че е бил надлежно уведомяван писмено за това, че нивото на водата в язовира намалява и то значително през последните години. Така според прокуратурата министърът е нарушил служебните си задължения. Сийка Милева заяви, че в хода на разследването е установено, че водният ресурс на язовир \"Студена\" значително е намалял до обеми, приближаващи критичния минимум, т. нар. мъртъв обем на язовира, при който не може да бъде осъществявано водоподаването за питейна и промишлена нужда на населението в община Перник.Язовир \"Студена\", съгласно Закона за водите е държавна собственост и като такъв той се стопанисва и управлява от Министерството на околната среда и водите. Нивото на водата в язовира се наблюдава от ВиК-дружеството в град Перник. същият докладва и за състоянието на нивото на министъра на околната среда и водите.\"Установено е, че от началото на 2018 година нивото на водата в язовир \"Студена\" значително е намалявало, за което ВиК-дружеството е уведомявало непрекъснато община Перник, областна управа Перник, както и министъра на околната среда и водите. Министърът е този, който ежемесечно е утвърждавал съответните графици и е разрешавал водоподаването за промишлени, битови и екологични нужди\", допълни говорителят на главния прокурор.Сийка Милева, говорител на главния прокурор: Установено е, че министърът в разрез със Закона за водите и други подзаконови нормативни актове е разрешавал водоползване от язовир \"Студена\" за промишлени нужди на определени дружества, въпреки че е бил надлежно уведомяван писмено за това, че нивото на водата в язовира намалява и то значително през последните години. Така според прокуратурата министърът е нарушил служебните си задължения и в периода от 1 януари 2018 до 17 ноември 2019 година е издавал разрешителни за промишлено водоползване на определени дружества и то в пъти по-големи, макар притокът в язовир \"Студена\" да е намалял драстично. Същият умишлено не е положил достатъчно грижи за ръководенето, управлението и стопанисването на водния режим на язовир \"Студена\" въпреки наличието на всички изискуеми доклади от различни институции. По този начин е довел до значителни щети, изразяващи се в изразходването на милиони литри вода, което пък от своя страна е довело до намаляване на питейната вода за жителите на община Перник.Ангел Кънев, прокурор в Специализираната прокуратура: На този етап от събраните доказателства, които са над 48 тома, считаме и сме направили обосновано предположение, че има виновно извършено престъпно деяние - умишлена безстопанственост. Към настоящия момент и с днешна дата с мое постановление съм привлякъл в качеството на обвиняем Нено Ненов Димов като длъжностно лице министър на околната среда и водите за извършеното от него престъпление умишлена безстопанственост.От прокуратурата обясниха, че се проверяват всички факти. Законът предвижда от 2 до 8 години затвор за това престъпление.Ако министърът на беше разрешил използването на водите на яз. „Студена\" за промишлени нужди, в момента там щеше да има достатъчно количество вода, за да няма воден режим в Перник, категорични са съдебните власти.Събраните по делото доказателства дават основания да се предположи, че той може да извърши още престъпления и да повлияе на съдебното производство. Издадена е заповед за задържане за 72 часа, уточниха от прокуратурата. ", "date": "2020.01.10", "title": "Нено Димов  е с обвинение за умишлена безстопанственост, остава още 72 часа в ареста (обновена)"}
{"url": "http://www.cross.bg/voda-yazovir-godina-1622368.html", "text": "/КРОСС/ Най-големият язовир в област Варна и шестият по обем в страната, чието ниво на водата в момента е най-ниското от 2002 година насам, най-вероятно е източен в интерес на частен ВЕЦ.Това сочи анализ на Moreto.net по данните за нивата на язовира и графиците за използване на водите му през последните няколко години.Припомняме, че последните официални данни за нивото на язовира (към края на декември 2019 г.) показват, че „Цонево\" е пълен едва на 44% от общия си обем (и на 39% от общия си полезен обем)Количеството вода в него е 144 млн. куб.м. вода, при общ обем от 330 млн. куб.м.Водите на язовир „Цонево“ се използват за промишлени нужди за заводите в  град Девня, както и за напояване на земеделските земи в Камчийска  долина през лятото и есента. Част от водата от язовира се изпуска и като  отток в реката след язовира, за да се запази  нормалното функциониране  на екосистемите в речното легло. За тези нужди средномесечно е  необходима между 6 и 8 млн. куб.м. вода – около 5 млн. куб. м. за  промишлеността на девненските заводи и между 1 и 1,8 млн.куб.м. вода  като отток в реката. Преди да отиде по предназначението си обаче водата минава през  ВЕЦ-Цонево за производство на електроенергия. И в това няма нищо  нередно.  След тази дата към ВЕЦ-Цонево е започнало да се подава и  за промишлеността и отток в реката. И това е ставало с одобрението и подписа на министъра на околната среда и  водите, видимо от документите. Тогава екоминистър е била Ивелина  Василева, която първа е одобрила този месечен график за използване на  водите от язовир Цонево. По-късно одобрението си дава и настоящият  министър на околната среда Нено Димов.  общо 267 млн. куб.м.  вода, съотвено 63 млн. куб.м. вода през 2016 година, 94 млн. куб.м.  вода през 2017 г., 78 млн. куб.м. вода през 2018 г. и 32 млн. куб.м.  вода през 2019 година. Казано по друг начин, ако през последните две години към ВЕЦ-Цонево се  подаваше само водата, необходима за промишлени нужди и минимално  допустим отток към реката, в момента в язовира щеше да има 254, а не 144  млн. куб.м. вода, а язовирът щеше да бъде на обичайното си ниво от  около 75% от пълния си обем. Разследване на Moreto.net показва, че това е фирма „Вестел 2002“ ООД със собственици Хайри Муса Кулов и Айнур Мустафа Гошкелов. Айнур Гошкелов е съпруг на бившия зам.-министър на околната среда и  водите Фатме Илияз в кабинета на Симеон Сакскобургготски, а Хайри е неин  брат. Чрез друга фирма Хайри Кулов и Айнур Гошкелов са собственици на друг  ВЕЦ, който през 2016-2017 година източи почти до крайност язовир  „Пчелина“ край пернишкото село Лобош. Същият ВЕЦ бе  след язовира, която се влива в река Струма. На 1 септември 2017 година ВЕЦ „Цонево“ е бил проверен от Басейнова  дирекция „Черноморски район“ за евентуално незаконно водовземане, както и  за други дейности, нарушаващи закона. При проверката не са открити  нарушения. По време на проверката ВЕЦ „Цонево“ е бил с инсталирани два хидроагрегата с мощност 713 kW и 450 kW.  През март същата година от фирмата правят инвестиционно предложение за  реконструкция и разширение на централата. Целта е увеличаване мощността  на централата, чрез монтиране на три допълнителни хидроагрегата с обща  мощност 1944 kW.   – по около 15 млн. куб.м. вода средномесечно, или по 9 милиона кубика вода от язовира над нуждите за промишлеността и реката. През 2019 година, ,  централата ВЕЦ „Цонево“ отново е получавала макар и занижени квоти за  използване на вода над тази, необходима за промишлеността. Едва в графика за използване на водата от язовир „Цонево“ за януари 2020  година има изрично разпореждане от министерството на Околната среда и  водите ВЕЦ-ът да използва само вода, която е предназначена за  промишлеността. След дъжд качулка!  ", "date": "2020.01.10", "title": "Язовир \"Цонево\" във Варненско източен заради частен ВЕЦ?"}
{"url": "http://www.cross.bg/izbori-predsrochni-premierut-1622369.html", "text": "/КРОСС/ Румънският премиер Лудовик Орбан съобщи днес, че заедно с президента Клаус Йоханис са решили, че е най-добре да бъдат организирани предсрочни избори, но не уточни как ще стане това и дали възнамерява да подаде оставка, съобщава сайтът Зиаре. Изявлението беше направено след разговори тази сутрин с държавния глава в президентския дворец Котрочени.\"Президентът и аз решихме, че е най-добре да организираме предсрочни избори. Румънците показаха ясно на референдума, на изборите, че вече не искат на власт Социалдемократическата партия (СДП). В момента парламентът е доминиран от СДП и действа като спирачка, затова е абсолютно необходимо властта да се върне на народа, гражданите да изберат своите представители и парламентът да бъде вярно огледало на предпочитанията на румънските граждани\", заяви Орбан.На журналистически въпрос кога ще започне процедурата, премиерът заяви, че \"няма да разкрие стратегията\". \"Ще намерим най-добрите решения, за да дадем ход на процедурата за предсрочни избори\", добави премиерът. Той също така отказа да посочи дата за евентуалните предсрочни избори.\"Има два варианта за стартиране на процедура за предсрочни избори (оставка или вот на недоверие - бел. Зиаре). В зависимост от развитието на събитията ще прибегнем към единия или другия (. . .) Ние искаме това, което искат мнозинството от румънците - Румъния да се насочи в правилната посока. Да не оставяме СДП повече да доминира в парламента, защото ще провали всички добри инициативи\", посочи Орбан.Съгласно Конституцията на Румъния предсрочни избори се свикват, ако в срок от 60 дни парламентът два пъти отхвърли предложен състав на правителство. Президентът тогава може да поиска от председателите на двете камари разпускане на законодателния орган. ", "date": "2020.01.10", "title": "Президентът и премиерът на Румъния се договориха за свикване на предсрочни избори"}
{"url": "http://www.cross.bg/bili-slychaite-agentziyata-1622351.html", "text": "/КРОСС/ През 2019 г. на територията на страната са регистрирани 16 събития с радиоактивни източници и материали с повишена радиоактивност. Това пише в доклад на Агенцията за ядрено регулиране (АЯР), представен днес на пресконференция в сградата на агенцията. В голяма част от случаите събитията са регистрирани при преминаване на товари през автоматичните системи за радиоактивен контрол, които са на входовете на големите металургични компании, както и на някои от граничните пунктове.В един от регистрираните случаи на потвърждаване на ГКПП товарът е бил върнат на изпращача, допълват от АЯР. В другите пет случая поради незначителните стойности от извършените на място измервания товарите са били освободени. В случаите на потвърждаване наличието на радиоактивно замърсяване в товари, които най-често са били от метален скрап, товарът е бил отделян и са били предприемани необходимите мерки за откриване, изолиране и обезопасяване на замърсяването или източниците на йонизиращи лъчения.Последствията от възникналите събития се ликвидират от междуведомствени аварийни екипи, сформирани от служители на компетентните държавни органи - АЯР, министерството на здравеопазването (МЗ), МВР, Държавно предприятие „Радиоактивни отпадъци\" - в зависимост от конкретния случай, добавят от агенцията. ", "date": "2020.01.10", "title": " 16 пъти в страната са засечени радиоактивни материали и източници през 2019 г."}
{"url": "http://www.cross.bg/putna-bezopasnost-infrastryktyra-1622347.html", "text": "/КРОСС/ От Института за пътна безопасност разпратиха отворено писмо до медиите, в което подкрепят решението в страната ни да бъде въведена тол система. Един от аргументите им е, че в държавите от Европа, в които вече има тол система, нивото на пътна безопасност се е подобрило заради допълнителните средства, вложени в изграждане на безопасна инфраструктура.От неправителствения Институт за пътна безопасност апелират българското правителство да защити обществения интерес и да не се поддава на заплахите от бизнес заинтересовани кръгове и лица.\"През последните 20 години българското общество е платило недостигa на средства за безопасна пътна инфраструктура с цената на живота и здравето на стотици хиляди ранени и загинали по българските пътища. Институтът за пътна безопасност направи анализ на какво се дължи лошата организация на движението по пътищата, липсата на пътна маркировка, лошото състояние на пътната инфраструктура и винаги излиза едно просто обяснение - липсата на средства. Няма държава в света, в която парите да достигат за всичко, но именно поради тази причина българското правителство през 2015 г. предприе една смела и решителна стъпка за намирането на средства, които да могат да бъдат използвани за инвестиции в по-добра инфраструктура. Това е именно изграждането на българската тол система\", пишат в писмото си от института.\"Проучванията показват, че в държавите от Европа, в които вече има въведена тол система, нивото на пътна безопасност се е подобрило и това се дължи основно на възможността да се генерират средства, които да бъдат инвестирани в изграждане на безопасна инфраструктура. Така например една от държавите, които са постигнали най-голям напредък в пътната безопасност в Европа, е Гърция, именно след въвеждането на тол системата. За последното десетилетие жертвите там са намалели с 45%.В последните няколко месеца в държавата текат процеси, които очевидно имат за цел да отложат, да забавят или да компрометират под една или друга форма пускането в експлоатация на тол системата. Необходимо е много ясно да си дадем сметката, че за да можем да инвестираме в пътища и пътна безопасност, трябва да има откъде да вземат тези пари. Опитът да се отложи за пореден път пускането на системата ще доведе до това отново да констатираме увеличаване на жертвите по пътищата на България\".  ", "date": "2020.01.10", "title": " Институтът за пътна безопасност подкрепи въвеждането на тол системата "}
{"url": "http://www.cross.bg/borisov-dimov-ostavkata-1622355.html", "text": "/КРОСС/ В кабинета на министър-председателя Бойко Борисов бе депозирана оставката на министъра на околната среда и водите Нено Димов. Премиерът Борисов прие оставката на министър Димов.", "date": "2020.01.10", "title": " Борисов прие оставката на  Нено Димов"}
{"url": "http://www.cross.bg/stydentski-izkopni-razpredelenie-1622342.html", "text": "/КРОСС/ При несъобразени изкопни работи, извършвани от строителна фирма на 10 януари сутринта, бе скъсан кабел 10 киловолта, собственост на ЧЕЗ Разпределение. В резултат на това в продължение на 40 минути без електрозахранване останаха около 800 клиенти на дружеството в района на Студентски град.ЧЕЗ Разпределение България призовава фирмите да координират с  компанията поне две седмици предварително къде и кога ще извършват изкопни дейности. Това може да става на телефон 0700 10 010 или на имейл кlienti@cez-rp.bg.  ", "date": "2020.01.10", "title": "Строителна фирма остави без ток 800 клиенти на ЧЕЗ в Студентски град"}
{"url": "http://www.cross.bg/matiiio-mireii-shanson-1622343.html", "text": "/КРОСС/Една от най-големите звезди на френската музика  Мирей Матийо ще изнесе бляскав концерт за първи път у нас на 10 април 2020 г. Дебютното гостуване на легендата на френския шансон ще бъде в зала 1 на НДК.Концертът на Матийо у нас ще бъде едно от малкото й участия извън Франция понастоящем - факт, който прави събитието наистина ексклузивно и рядък шанс за българските ценители на френския шансон и ретро музикалната естетика, които ще получат уникалната възможност да й се насладят на живо.\"Врабчето от Авиньон\", както е наричана още Матийо, е изпяла над 1200 песни на 8 езика и продава над 200 милиона албума. През годините изпълнява дуети с Шарл Азнавур, Клод Франсоа, Джони Холидей, Пол Анка, Силви Вартан и Хулио Иглесиас.  Често е сравнявана с Едит Пиаф, но пътят й е напълно различен.От началото на кариерата си през 1965 г. Мирей Матийо не е преставала да твори и да дарява публиката с широката си усмивка. \"В песните си винаги пея за любов, това е начинът по който се изразявам\", споделя певицата. Излизала е пред буквално всякакъв тип публика, в почти всички държави по света. Обичана е еднакво както от обикновените хора, така и от големите световни лидери и шоу звезди. Приветствана е от държавни глави и е обиколила всички континенти. \"На сцената тя се чувства у дома, там намира своя духовен мир\", разказва за нея мениджърът й Джони Старк и добавя: \"Такава е Мирей - сърце, което пее, сърце, което плаче, но преди всичко едно сърце, което обича\".През 2018 г., след 13 години затишие, Мирей Матийо издава актуалния си албум \"Mes Classiques\", в който  отдава почит на любимите си творби от света на класическата музика. „Mes Classiques\" (Моите класики) е албум, който Мирей Матийо посвещава на паметта на покойната си майка. За албума Матийо записва 18 красиви песни на седем езика - френски, английски, немски, испански, италиански, руски и латински. В „Mes Classiques\" влизат творби от Верди, Моцарт, Офенбах, Хендел, Чайковски, Шуберт Брамс, Форе и на испанския композитор и китарист - Франциско Тарега.През 1998 г. е удостоена с почетната титла Кавалер на Ордена на Почетния легион.Билетите за ексклузивния концерт на Мирей Матийо в зала 1 на НДК на 10 април 2020 г. са вече в продажба в мрежата на Eventim и онлайн на Eventim.bg. Първите 500 билета са на промоционална цена с 10 лв отстъпка от всички ценови категории. Редовните цени са между 60 и 100 лв, както и ВИП места  между 120 и 200 лв. ", "date": "2020.01.10", "title": "Гранд дамата на френския шансон Мирей Матийо за първи път у нас"}
{"url": "http://www.cross.bg/karakachanov-dimov-zayavi-1622333.html", "text": "/КРОСС/ Лидерът на ВМРО Красимир Каракачанов е разговарял с премиера Бойко Борисов, потвърди самият Каракачанов след срещата. Той не заяви в прав текст, че екоминистърът Нено Димов подава оставка, но заяви пред БНР:\"Имах разговор с премиера. Ще ви кажа, ще прочетете (дали ще има оставка) след това показно убийство\".Министър Димов е задържан за 24 часа в трето полицейско управление в столицата след обиск в дома му и в кабинета му вчера. Това стана по време на акция на ДАНС, МВР и прокуратурата, предизвикана от водната криза в Перник и неизяснените обстоятелства около вноса на боклук от Италия. ", "date": "2020.01.10", "title": "Каракачанов: Арестът на Нено Димов е показно убийство"}
{"url": "http://www.cross.bg/otnovo-bezobrazni-turgovski-praktiki-v-golyama-veriga-1622332.html", "text": "/КРОСС/ За поредни безобразия в търговска верига Лидл алармират потребители във Фейсбук групата Да спрем безобразията в България.В приложено  от потребителя Живко Жеков ясно се вижда как етикета върху стоката е една, а цената при маркирането на стоката вече е съвсем различна. От търговската верига обясняват, че е невъзможно да преетикират и променят баркода на стоката. Това за съжаление е практикато в големите вериги, която често остава незабелязана от хората . Преди време ви информирахме и за подобен случай в Кауфланд.", "date": "2020.01.10", "title": "Отново безобразни търговски практики в голяма верига"}
{"url": "http://www.cross.bg/natura-avon-direktor-1622334.html", "text": "/КРОСС/ На 3 януари 2020 г. Natura &Co. обяви финализирането по придобиването на Avon Products, Inc. и назначаването на нов старши лидерски екип, който да управлява следващата фаза на растежа на компанията. Това значимо придобиване бележи създаването на четвъртата по големина компания за красота в света и е важна крачка в изграждането на целеустремена група, отдадена на създаването на различен бизнес модел. Natura & Co, която търгува на борсата B3 в Сао Пауло, също започна да търгува и чрез американските депозитарни разписки (ADR) на Нюйоркска фондова борса от 6 януари.Съвкупността от Avon, Natura, The Body Shop и Aesop значително разширява обхвата на мулти-каналната, мулти-брандова група, която ще бъде ненадминат лидер на пазара, насочен към преките потребители, предоставяйки продукти за красота на над 200 милиона потребители в целия свят, навсякъде и по всяко време, чрез множество канали, допирни точки с потребителите и емблематични марки в портфолиото си.Natura & Co ще заеме водещи позиции в директните продажби, в онлайн пространството и извън него, чрез Avon и Natura, с над 6,3 милиона консултанти и представители. Освен това групата ще придобие ключова позиция в ритейл търговията с повече от 3000 магазина и разширено дигитално присъствие, обхващащо всички компании от портфолиото им. Natura & Co ще придобие брутни приходи от общо над 10 милиарда щатски долара годишно, повече от 40 000 сътрудници, широко и всеобхватно продуктово портфолио в ключови категории и глобален отпечатък в над 100 страни.Като една целеустремена компания, Natura & Co ще се сдобие с още по-силен глас в подкрепа на каузи, свързани с правата на жените, борбата с тревожните климатични изменения, борбата с тестването на козметика върху животни, и развитието на силни връзки с местните общности. Всички тези каузи са част от ценностите на компанията да развива бизнес чрез позитивно влияние на социалната, икономическа и екологична среда.Луиз Сеабра, съосновател на Natura & Co, заяви: „Наскоро Natura отпразнува своята 50-годишнина и няма по-добър начин да стартираме новия етап от нашата история, от това да приветстваме Avon в нашето семейство. Обединени сме от споделена визия и страст към красотата и взаимоотношенията, и вярваме, че заедно ще бъдем още по-силни, стремейки се да изградим по-справедлив и красив свят\".Назначаване на организационна структура и мениджърски екип, съгласно приложимите корпоративни одобрения:Роберто Маркес, който стана Изпълнителен председател на Съвета на директорите на Natura & Co през 2017 г., също ще изпълнява длъжността Главен изпълнителен директор на групата. Г-н Маркес се присъедини към Съвета на директорите на Natura преди около четири години. През това време  той се превърна в лицето зад глобалния, многопрофилен, мулти-бранд подход, ръководейки придобиването на The Body Shop през 2017 г. и сега - обединяването с Avon. Той има богат управленски опит в областта на потребителските стоки, като преди Natura & Co е изпълнявал различни ръководни роли в Johnson & Johnson и Mondelez International в продължение на 30 години.Г-н Маркес ще продължи да оглавява разнообразен и опитен Групов оперативен комитет (GOC), който включва Главните изпълнителните директори на всяка от четирите компании и марки, както и ключови функционални позиции. На този етап четирите бизнес звена са организирани въз основа на стратегическите приоритети на Групата:• Natura & Co Латинска Америка, която ще отговаря за годишния отчет на Natura, Avon, The Body Shop в региона и Aesop в Бразилия, а също така за иновациите и управлението в световен мащаб на марката Natura• Avon (с изключение на Латинска Америка), ще отговаря за годишния отчет на всички пазарни групи в Европа, Африка, Близкия Изток и Азия както и за иновациите на марката Avon и управлението в световен мащаб. В бъдеще звеното ще носи отговорност за международната експанзия на марката Natura извън Латинска Америка•The Body Shop•AesopЖоао Пауло Ферейра поема ролята на Главен изпълнителен директор за Латинска Америка на Natura & Co. Преструктурирането в Латинска Америка ще позволи на четирите марки на групата да увеличат максимално потенциала си, да създадат значителни синергии и да ускорят растежа и присъствието си многократно. Г-н Ферейра успешно ръководи модела на Natura за директни продажби, след като стана Главен изпълнителен директор през октомври 2016 г., като даде нов тласък на новия търговски модел и дигитализацията. Преди това той е бил Вицепрезидент по Операциии логистика и Вицепрезидент Търговия в Natura след дългогодишна кариера в Unilever.Анджела Крету е назначена за Главен изпълнителен директор на Avon, отговаряща за бизнеса извън Латинска Америка и за надзора върху марката Avon в световен мащаб. Родом от Румъния, г-жа Крету има над 20-годишен опит в Avon на различни висши изпълнителни  длъжности, последно като Вицепрезидент на групата и Генерален мениджър в за Централна Европа, отговаряща за 18 държави. Преди това тя успешно ръководи пазарите в Източна Европа и Африка / Близкия Изток и заема множество глобални постове. Тя има страст към Avon, служителите на компанията, нейните Представители и клиенти. Наред с признатите си лидерски умения, интернационална перспектива и пазарен опит, тя е силно ангажирана със стремежа на Avon за подпомагането на икономическото развитие на жените, като всичко това ще бъде ценен опит за бъдещето развитие на Avon и Natura.Дейвид Бойнтън остава Главен изпълнителен директор на The Body Shop, като продължава да развива трансформацията и съживяването на марката, която е в ход и вече дава положителни резултати. В миналото той е изпълнявал функцията на Главен изпълнителен директор на Charles Tyrwhitt и Главен изпълнителен директор на Western Markets за L'Occitane.Майкъл O'Кефе, Изпълнителен директор на Aesop от 2003 г., също остава на сегашната си позиция, задвижвайки високия растеж на тази уникална и престижна марка, като с подкрепата на останалата част от групата я преобразува в истински успешна в генерирането на положително икономическо, социално и екологично въздействие.Роберто Маркес, Изпълнителен председател на Съвета на директорите и Изпълнителен директор на групата на Natura & Co, коментира: „ Заедно с опитния, разнообразен и международен старши мениджърски екип, аз се чувствам горд и привилегирован да ръководя следващите стъпки от развитието на Natura & Co. Нашият стремеж е да изградим не само най-добрата компания за красота в света, но и най-добрата компания за красота ЗА Света. С включването на Avon създадохме семейство от компании с ненадминат досег до крайния потребител и страхотна платформа за растеж. Очаквам с нетърпение да работим заедно, за да създадем по-нататъшен подход със значимост за социалния, икономическия и екологичния сектор и да напишем следващата глава от нашата история.\" ", "date": "2020.01.10", "title": "NATURA &CO финализира придобиването на Avon, създавайки четвъртата най-голяма група за красота в света "}
{"url": "http://www.cross.bg/prevozvachi-taksite-suvet-1622335.html", "text": "/КРОСС/ Министър-председателят Бойко Борисов провежда среща с представители на пет сдружения на превозвачи и на националния таксиметров синдикат, съобщават от пресслужбата на Министерския съвет.На нея се обсъждат мерки за решаване на проблемите в транспортния сектор и възможностите за актуализиране на тарифите за тол таксите.В разговора участват министрите на финансите и на регионалното развитие Владислав Горанов и Петя Аврамова, заместник-министърът Николай Нанков и проф. Олег Асенов, член на Управителния съвет на пътната агенция.На срещата присъстват представители на Конфедерацията на автобусните превозвачи, на Съюза на международните превозвачи, на Камарата на автомобилните превозвачи в България, на Националното сдружение на българските превозвачи, на Националния таксиметров синдикат, на АЕБТРИ и на Камарата на автобусните превозвачи.Според превозвачите при преговорите с държавата за определянето на таксите и обхвата на тол системата не е било взето под внимание нито едно от предложенията на бизнеса, а окончателните параметри на тол таксите ще доведат до непосилно за потребителите и фирмите увеличение на транспортните услуги. Затова те настояват за оставката на регионалния министър Петя Аврамова.За 13 януари превозвачите обявиха национален протест като фирмите за товарен и автобусен превоз ще преустановят дейността си в над 60 града на страната. Нерегламентираните превози, за които от бранша от години настояват да бъдат инкриминирани също са причина за протеста като към това искане се присъединяват и таксиметровите фирми. ", "date": "2020.01.10", "title": "Борисов разговаря с протестиращите превозвачи"}
{"url": "http://www.cross.bg/raketa-samoletut-iranska-1622337.html", "text": "/КРОСС/ Видео, чиято автентичност е потвърдена от „Ню Йорк таймс\", изглежда показва как иранска ракета поразява самолет край летището на Техеран в района, в който украински самолет се разби в сряда, когато загинаха всички 176 души на борда.Докато следователи се опитва да установят причината за трагичния инцидент, видеоклипът предлага нови следи към катастрофата, която стана само часове след иранска ракетна атака срещу бази с американски военни в Ирак. Американски официални лица заявиха вчера, че вярват, че иранска ракета случайно е свалила самолета.Малка експлозия избухва, когато предполагаема ракета удря самолета над Паранд, град край летището, но самолетът не експлодира, става ясно от видеото. Боингът продължава да лети и обръща към аерогарата, пише „Ню Йорк таймс\". Обхванат от пламъци, след това самолетът експлодира и се разбива.Визуални и звукови следи в кадрите съвпадат с информация за посоката на полета от сателитни снимки в района на катастрофата.Във видеото изминават около 10 секунди от сблъсъка с вероятна ракета до звука от експлозията. Забавянето на звука сочи, че самолетът е бил на малко над 3 км от камерата. Това съвпада с траекторията на украинския боинг, записана от компанията за следене на полети FlightRadar24.\n\t\t\t\t\t", "date": "2020.01.10", "title": "Видео показва ракета, поразила украинския Боинг над Иран "}
{"url": "http://www.cross.bg/dimov-podava-neno-1622339.html", "text": "/КРОСС/ Нено Димов подава оставка до края на деня. Това съобщиха източници за NOVA.Той прекара нощта в Трето РПУ в София. Димов беше разпитан и задържан за 24 часа, след като полиция и прокуратура влязоха в екоминистерството. Причина за спецакцията е водната криза в Перник. Проверяват се и документи, свързани с лиценза на фирмите, които имат право да внасят боклук в България.По информация на NOVA министърът на околната среда и водите е настанен в самостоятелна килия. Предстои да стане ясно дали ще му бъде повдигнато обвинение.Очаквайте подробности! ", "date": "2020.01.10", "title": "Нено Димов подава оставка до края на деня"}
{"url": "http://www.cross.bg/blymburg-okean-ostrovi-1622338.html", "text": "/КРОСС/ Американската армия планира да разположи бойна група в Тихия океан, която ще може да извършва електронни, кибер и ракетни операции срещу Пекин, твърди агенция Блумбърг, цитирана от Ройтерс.Спецгрупата вероятно ще бъде базирана на острови източно от Филипините и Тайван и ще бъде оборудвана със способности за атака на наземни и морски цели с прецизни оръжия с голям обсега, както и с хиперзвукови ракети, за да може евентуално да разчисти пътя за военноморски сили в случай на конфликт.Бойната единица ще може да неутрализира руски и китайски пречки за американските ударни групи, които искат да достигнат азиатската континентална част, е заявил пред Блумбърг министърът на сухопътните сили Райън Макарти. ", "date": "2020.01.10", "title": " САЩ разполагат спецчасти на острови в Тихия океан "}
{"url": "http://www.cross.bg/otbor-vreme-myasto-1622340.html", "text": "/КРОСС/ Един от лидерите на мъжкия ни национален отбор по волейбол Теодор Салпаров официално обяви оттеглянето си от представителния тим със съобщение във „Фейсбук\". Такава крачка предприема и капитанът Виктор Йосифов. България загуби на полуфиналите в олимпийската квалификация от Германия с 1:3 гейма.  „Скъпи приятели, дойде време да обявя официално и тук, че вчерашният ни мач беше последният за мен и Виктор Йосифов с фланелките на Националния отбор! Не ми е лесно да опиша всички години и емоции, които са събрани в душата ми и да ви ги предам в няколко изречение, но ще опитам.  Влязох в отбора, когато бях едва на 17! Сега съм на 37! По-голямата част от живота ми до момента е преминала там! С момчетата често сме прекарвали повече време заедно от колкото с близките си! Докато играем за флага през тези години ние израствахме, родиха се децата ни, едни идваха - други си отиваха, но едно не се промени - желанието ни да прославяме България с успехи! Равносметката за мен в този отбор :  Бронзови медали на Световното Първенство 06’ в Япония!  Бронзови медали от Европейското първенство 09’ в Турция!  Участие на две поредни Олимпийски игри - 08’ в Пекин с 5то място в класацията и 12’ в Лондон с 4то място, когато не ни достигна малко, за да се качим на почетната стълбичка!  Но ние отдавна сме качени на по-важната почетна стълбичка! Тази на нашите фенове и българите, които винаги са ни подкрепяли по трибуните и пред екраните! Тя разбира се е по-важна от всеки медал и отличие, защото любовта на хората не се подарява, тя се заслужава! Благодаря ви българи , за цялата любов, с която сте засипвали мен и момчетата по време на нашите големи и малки победи, но и по време на нашите големи и малки загуби също така!  Простете ни, че не успяхме да се класираме за тази Олимпиада!  Повярвайте, ние много искахме да ви зарадваме! За мен щеше да бъде пък още по-красиво да завърша кариерата си в Националния отбор с трето участие на Олимпиада, но такива са правилата! Животът продължава!  И така, днес - след толкова години на труд, преодоляване, 5 тежки операции на краката, след толкова емоции, радости и сълзи, аз - Теодор Салпаров, казвам довиждане на фланелката си в Националния отбор и отстъпвам място на по-младите!  Моля се поколенията, които идват след нас да ни донесат още много поводи за гордост!  Момчета, обичам ви!  България, за мен беше чест!  Искрено ваш N13\", написа Салпраров.", "date": "2020.01.10", "title": " Двама големи се отказаха от националния отбор по волейбол"}
{"url": "http://www.cross.bg/leva-live-zalog-1622341.html", "text": "/КРОСС/ Реал Мадрид ще спечели Суперкупата на Испания след успех над градския съперник от Атлетико - това определи „Еврофутбол\" за сблъсъка, който е на 12.01. от 20.00 часа в Саудитска Арабия:Реал Мадрид - Атлетико Мадрид\t\t\tтук\tСингъл, Live, ТОП\t„1\"-2.11 „Х\"-3.08 „2\"- 3.12 Вижте още интригуващи сблъсъци през уикенда:Кристъл Палас - Арсенал\t\t\t\tтук\tСингъл, Live, ТОП\t„1\"-3.78 „Х\"-3.52 „2\"- 1.75Каляри - Милан\t\t\t\t\tтук\tСингъл, Live, ТОП\t„1\"-2.90 „Х\"-3.20 „2\"- 2.16Ман. Юнайтед - Норич сити\t\t\t\tтук\tСингъл, Live, ТОП\t„1\"-1.33 „Х\"-4.52 „2\"- 6.75Бордо - Лион\t\t\t\t\t\tтук\tСингъл, Live, ТОП\t„1\"-3.10 „Х\"-3.00 „2\"- 2.14Лацио - Наполи\t\t\t\t\tтук\tСингъл, Live, ТОП\t„1\"-1.96 „Х\"-3.52 „2\"- 3.06Тотнъм Хотспър - Ливърпул\t\t\t\tтук\tСингъл, Live, ТОП\t„1\"-4.18 „Х\"-3.80 „2\"- 1.62Интер Милано - Аталанта\t\t\t\tтук\tСингъл, Live, ТОП\t„1\"-2.00 „Х\"-3.42 „2\"- 3.06Астън Вила - Манчестър сити\t\t\t\tтук\tСингъл, Live, ТОП\t„1\"-10.50„Х\"-6.45„2\"- 1.15Рома - Ювентус\t\t\t\t\tтук\tСингъл, Live, ТОП\t„1\"-2.94 „Х\"-3.32 „2\"- 2.09Пари Сен Жермен - Монако\t\t\t\tтук\tСингъл, Live, ТОП\t„1\"-1.19 „Х\"-6.10 „2\"- 8.75Двама русенци в сряда спечелиха отлични суми от спортни предвиждания. Първият заслужи 5510,55 лева за система 1, 2, 3 и 4 от 4, а вторият взе 5081,14 лева за 4 мача в права колонка.Двама жители на Смолян също могат да се похвалят с хубави печалби, но този път от Спортмакс. В сряда всеки от тях взе по 2015 лева за Краен изход. В четвъртък в Раковски бе регистрирана сумата от 1965,50 лева за Първо полувреме/Краен изход, а столичанин заслужи 1313,70 лева с 30 лева за Секунда на 1-ви гол.В четвъртък жител на Елхово си тръгна с 2518 лева след залог за Победител от Конни надбягвания. Ден по-рано казанлъкчанин взе 1587 лева за Място, а във вторник столичанин заслужи 1070,60 лева с 4,80 лева залог на 1-3.Двама русенци спечелиха от Гонки. Вчера първият прибра общо 4200 лева със залог за Победител, а вторият забогатя с 1405 лева след прогноза за Място.  ", "date": "2020.01.10", "title": "Реал Мадрид ще спечели Суперкупата на Испания, според Еврофутбол"}
{"url": "http://www.cross.bg/avtomobil-blusna-zhena-na-peshehodna-puteka-v-lyulin-1622325.html", "text": "/КРОСС/ Лек автомобил е блъснал пешеходка в столични квартал „Люлин\", съобщиха за DarikNews.bg от Столичната дирекция на вътрешните работи. Сигналът за нцидента е подаден в 08.50 часа тази сутрин.Жената е пресичала на обозначена пешеходна пътека на улица „Проф. Александър Станишев\", в близост до XII ДКЦ.Пострадалата веднага е откарана в болница, но към момента няма официална информация за нейното състояние. Причините за инцидента се изясняват. ", "date": "2020.01.10", "title": "Автомобил блъсна жена на пешеходна пътека в „Люлин“"}
{"url": "http://www.cross.bg/evropa-bulgariya-rysiya-1622336.html", "text": "/КРОСС/ Съединените щати са против втората линия на газопровода „Турски поток\", предназначена за доставки на газ за Югоизточна Европа през България, тъй като я разглеждат като геостратегически проект на Русия, заяви в интервю за Българското национално радио заместник държавният секретар по политическите въпроси Дейвид Хейл, който е №3 в Държавния департамент на САЩ.„Съзнаваме, че енергийната сигурност е много важна за Европа и разбираме, че когато нашите съюзници имат сигурен достъп до енергоизточници, те са по-силни, по-благонадеждни съюзници\".„Проблемът е, че Москва има други възгледи. Москва използва енергоизточниците си като политически инструмент, с който да упражнява влияние, да разделя Европа. „Северен поток 2\" и втората линия на „Турски поток\" са проблем, защото не осигуряват енергийна диверсификация за Европа. Те дестабилизират Украйна, защото Русия получава възможност да заобиколи тръбопроводите на украинска територия\".„Ние смятаме, че те дават на Русия още едно средство да се наложи над Европа и така допринасят за нестабилността\".САЩ ще продължат подкрепата си за модернизацията на българските въоръжени сили, за изграждане на защитена от манипулации 5G комуникационна мрежа и за укрепване на върховенството на закона в страната ни, посочи още Хейл.„Тук в Америка сме оптимисти за развитието на България в това отношение и продължаваме да работим с вас за укрепване на демокрацията, на върховенството на закона и на противодействието на корупцията. Наскоро се договорихме да проведем диалог за реформа в конституцията и отчетност на съдебната власт. Приветстваме, че България се нагърби с водеща роля по редица регионални проблеми. Но силата на България зависи от силата на нейната демокрация\", заяви американският дипломат.  ", "date": "2020.01.10", "title": " Дейвид Хейл: САЩ са против втората линия на „Турски поток“ "}
{"url": "http://www.cross.bg/gradysa-predimno-slunchevo-1622322.html", "text": "/КРОСС/ Утрото ще е мразовито, с минимални температури от минус 8-минус 6 градуса в затворените котловини до минус 2-0 градуса - на изток. Над България ще бъде предимно слънчево. Ще се появи слаб вятър от запад-югозапад. Температурите ще се повишат още и дневните ще са между 6 и 11 градуса.Над планините ще е предимно слънчево. Ще духа умерен северозападен, по високите и открити части - северен вятър. Максималната температура на височина 1200 метра ще е около 9 градуса, на 2000 метра - около 3 градуса.По Черноморието ще е предимно слънчево. След обяд ще се появи слаб вятър от запад-югозапад. Максималните температури ще са между 5 и 9 градуса, близки до температурата на морската вода. Вълнението на морето ще е 1-2 бала.Атмосферното налягане ще се понижи, но ще остане по-високо от средното за месеца. ", "date": "2020.01.10", "title": "Какво ще бъде времето в последния ден от работната седмица? "}
{"url": "http://www.cross.bg/lineiikata-kolata-chovek-1622326.html", "text": "/КРОСС/ Линейка превозваща пациент с инфаркт е блокирана в центъра на София за близо 20 минути. Толкова време й е трябвало, за да успее да излезе от задънена улица, която била запушена от кола на жена.Имаше пострадал човек, който беше припаднал. Извикан бе екип на „Спешна помощ\", който се отзова. Точно в този момент една госпожица реши, че може да паркира в нарушение на закона на две педи от линейката и да си пусне аварийните светлини. Заключи колата и си влезе във входа, разказва Георги Пинев. Направих й забележка, че постъпката й е неуместна, след което повторих, защото тя не изглеждаше да ме е чула. Попитах я дали не й е неудобно. Все пак колата беше спряна така, че при нужда пациентът да бъде вкаран с носилка в линейката, това нямаше как да бъде възможно, допълни Георги Пинев. Бях свидетел на маневрите, които линейката трябваше да прави в продължение на 5 минути, за да излезе и да се отзове на друг последвал сигнал, каза още той.Това което е направил шофьорът на линейката е да пусне сирените, за да привлече внимание. За щастие, момичето е било в близост и е съобразило, че все пак трябва да дойде да премести колата си, но това е несериозно, казва Катя Сунгарска, говорил на „Спешна помощ\". Законът е регламентирал, че линейките се движат със сирена, когато отиват към мястото на инцидента или се връщат към болничното заведение, но когато има човек с опасност за живота, допълва тя. ", "date": "2020.01.10", "title": "Блокираха в центъра на София линейка, возеща пациент с инфаркт"}
{"url": "http://www.cross.bg/prokyratyrata-strana-kriza-1622324.html", "text": "/КРОСС/ „Радвам се, че имаше много бърза реакция от страна на прокуратурата. Виждаме, че има действия от тяхна страна, провеждат се и разпити на свидетели, за да се види как се стигна до това изпитание, пред което са изправени перничани\". Това заяви пред NOVA кметът на Перник Станислав Владимиров във връзка с провежданите акции във връзка с водната криза в града.„Още в началото на моя мандат сезирах прокуратурата за това как е управлявано ВиК дружеството и какво е състоянието на язовир „Студена\". Това беше съвсем нормално действие от моя страна, защото се сблъсках с огромна криза\", каза още той.Запитан как реагира местното население на случващото в града, той отговори: „Хората реагират нормално на това, че има действия от страна на институция, която може да си свърши работата в тази посока\".„Оттук нататък прокуратурата е тази, която ще известява гражданите в каква посока се движи разследването на водната криза в Перник\", допълни още той. ", "date": "2020.01.10", "title": "Кметът на Перник: Радвам се, че имаше бърза реакция от прокуратурата "}
{"url": "http://www.cross.bg/kriza-pernik-dimitur-1622327.html", "text": "/КРОСС/ Ще има ли наказани за водната криза в Перник коментираха в сутрешния блок на Нова телевизия „Здравей, България\" политолозите Димитър Ганев и Страхил Делийски.Във връзка със случващото се в съзнанието ми изплува песента „Таралежите се раждат без бодли\". В нея се пее „всичко е точно на своето място. Рибите си летят\". Такова е състоянието на политическия процес. Всичко е точно, защото има политологичен закон. Колкото по-импотентно е едно управление в решаването на публичните проблеми, толкова по-потентни са силовите институции. Това няма да помогне на Перник. Виждаме един премиер, който е безкомпромисен към чужди, и към свои. Той не е отговорен за нищо. От друга страна, имаме главен прокурор, който твърди, че е безпристрастен и принципен, каза Страхил Делийски.Когато у нас има криза и напрежение, се реагира остро. Искат се оставки. При трагедията в Своге трима министри си заминаха за ден. Оставката на Нено Димов обаче не е толкова лесна. Първо,това не е решение само на премиера. Второ, г-жа Нинова с вота на недоверие бетонира ресорните министри. Трето, дори да имаше подадена оставка, водната криза в Перник нямаше да се реши. Безводие в града ще има поне до март, каза Димитър Ганев. ", "date": "2020.01.10", "title": "Политолози: Колкото по-импотентно е едно управление, толкова по-потентни са силовите институции"}
{"url": "http://www.cross.bg/nyama-miziya-krazhbi-1622328.html", "text": "/КРОСС/ Серия от битови кражби стресира жителите на цял квартал в Мизия. Обирджиите задигали само най-ценното и бързо изчезвали, без никой да ги види. Хората предполагат, че нападателите наблюдават жертвите си дълго. До момента няма задържани.Бях на работа цяла нощ. Родителите ми също бяха навън. Като се прибраха ми се обадиха, за да ми кажат, че сме обрани. Къщата беше обърната наопаки, разказа в ефира на „Здравей, България\"  потърпевшата Валерия.В моя дом крадците влязоха през работилницата. Изнесоха инструменти за около 1500 лв. Обадих се веднага в полицията, заведено е дело, но заловени няма, каза друг потърпевш.Освен че е бил обран потърпевшият Йордан Нешев е би ли набит от крадците. Събудих се след силен удар от палка. Сега съм инвалид. Не мога да ходя, не мога да работя. Откраднаха ми 208 лв.Работим активно по издирване на престъпниците. До момента няма заподозрени.  Ще засилим полицейските патрули през нощта, заяви  началникът на РУП - Оряхово Станислав Георгиев.Хората в Мизия се надяват скоро обирджиите да бъдат заловени, за да могат да спят спокойно ", "date": "2020.01.10", "title": "Серия от битови кражби уплаши хората в Мизия"}
{"url": "http://www.cross.bg/dobrev-dimov-kiril-1622329.html", "text": "/КРОСС/ \"Вотът на недоверие мина успешно, преди да е влязъл в зала\"- така коментира зам.-председателят на БСП Кирил Добрев пред членове и симпатизанти в Гълъбово, разпитите на министъра на околната среда Нено Димов и бившия областен управител на Перник Ирена Соколова. \"Арестите днес доказват правотата на този вот на недоверие, за който сме обвинявани, че не бил държавнически подход. Нека припомня, че фигури като Димов осигуряват подкрепа на правителството сред традиционния десен електорат\" - коментира още Добрев. Според него евентуалната оставка на Нено Димов няма да разреши проблемите в сектора, които са натрупвани с години.  \"Такава оставка трябваше да е факт още през 2017-та година. Сега вече е само, като коментар под линия. Хуманитарната криза в Перник е снимка на некомпетентността на управляващите на национално, но и на местно ниво, защото тук не говорим само за министър, а и за кмет, областен управител, началник на ВиК\" - допълни още Кирил Добрев.", "date": "2020.01.10", "title": "Кирил Добрев в Гълъбово: Вотът на недоверие мина успешно, преди да е започнал"}
{"url": "http://www.cross.bg/voda-vodata-obitel-1622330.html", "text": "/КРОСС/ Шумен  е градът с най-скъпата вода и един от градовете с най-големи загуби на питейна вода - над 80 % изтичат от тръбите и не стигат до чешмите на хората. Заради все по-сериозния режим на водата в село Обител, където вода има веднъж на около 20 дни, за по 3-4 часа, Адем запасява дома си с нов бидон.Като дойде водата, бидонът ще бъде напълнен за запас. Освен това с вода са пълни още бидони и около 20 туби по 10 литра. Домът Дома на Адем е превърнат в склад за вода. Въпреки безводието, водата струва по над 2 лева за кубик.Обител, село с около 600 души население, се захранва с гравитачна и помпажна вода, но водоизточниците са почти пресъхнали, в тази ситуация единствени кладенец в селото и няколкото чешми са най-достъпното спасение за хората.Обител и околните села са на строг воден режим от есента, в цялата община Омуртаг само 5 населени места са с непрекъснато водоподаване. От местното ВиК казват, че сушата и старата водопреносна мрежа са основните причини за проблема.Единственото решение на проблема е ремонт на водопреносната мрежа, но пари за това няма. Докато се случи, местните се молят за дъжд. ", "date": "2020.01.10", "title": "Шумен е градът с най-скъпата вода"}
{"url": "http://www.cross.bg/vsichki-kriza-kachestvoto-1622331.html", "text": "/КРОСС/ Причината за водната криза в Перник, Ботевград, Ловеч, Плевен, Добрич, Търговище, Шумен, Омуртаг и още много други български градове не е в резултат на климатичните промени, а в липсата на адекватна стратегия за управление на ВиК сектора и ефективни инвестиции за подмяна на некачествената водоснабдителна система и модернизацията й.Евростат отчита, че  ресурса на прясна вода на България е 100,782 млн. кубически метри, като за сравнение съответната стойност за Белгия  е 26,303 млн. куб.м.Направен от ПП МИР анализ на ситуацията сочи, че въпреки усвоените или «присвоените» от управляващите европейски средства все още няма изградени нови, питейни станции на проблемните места.От МИР питат защо е спряно строителството и на питейната станция, предназначена за пречистване на водите на яз. „Тракиец\" за водоснабдяването на Хасковския район, който от години има проблем с радиоактивното замърсяване.Всички тези престъпни действия и бездействия на ГЕРБ и заложените през всички тези години бомби доведоха до катастрофални последици и национална криза в питейното водоснабдяване на страната. Отговорността за тази национална криза я носи лично министър-председателя Бойко Борисов. ГЕРБ управляват страната вече 10 години и носят пълната отговорност за случващото се във всяка една сфера, в това число и водния сектор.„Водата е част от националната сигурност на страната и от ПП МИР призоваваме главния прокурор да разследва освен дейността на министерството на околната среда и водите и министър Нено Димов, но и работата на министерството на регионалното развитие и благоустройство и министрите Петя Аврамова, Николай Нанков и Лиляна Павлова\" призоваха от най-младата българска партия.ПП МИР настояват още прокуратурата да разследва и действията на един от най-приближените хора на Бойко Борисов - Георги Харизанов, който като председател на Борда на директорите на „Напоителни системи\" АД  „е разпродал за скрап цялата напоителна  инфраструктура в страната\", както и да каже, дали това престъпление има отношение към днешната водна криза в страната.ПП МИР иска още да се оповестят и публично всички собственици на ВЕЦ-ве в България и да се види, дали сред тях има политици и олигарси.„В създалата се ситуация всички коментират и анализират причините, но никой не казва какво е решението. Именно това е разликата между МИР и останалите партии, ние посочваме проблема и даваме решение\" коментира председателят на ПП МИР Симеон Славчев и предложи конкретни мерки, «които ще предотвратят въвеждането на воден режим и влошаване качеството на питейната вода\".Предложенията на МИР са:- строго спазване на българското и европейското законодателство за качеството на водата за питейно-битови нужди, както и изискванията на Световната здравна организация и Цел 6 за водата на ООН за устойчиво развитие (UN SDG 6 Water);- пълен контрол и постоянен мониторинг с цел приоритетно използване на водите както от комплексни и значими язовири за питейно-битови нужди, така и от по-малките водоизточници;- поддържане на шахтовите кладенци и сондажи за питейно водоснабдяване в добро състояние, изграждане на резервоари с подходящи обеми, регулатори на налягането и СКАДА;- замяна на етернитовите тръби и довеждащите корозирали железни водопроводи, които влошават качеството на питейната вода и увеличават загубите на воден ресурс;- внедряване на технологични иновации със съвременни комбинирани съоръжения и реагенти за пречистване на суровата вода на поносима цена за населението, което ще реши проблемите с отстраняването на нарастващия брой замърсители, както и ще опази околната среда при спазване на принципите на „кръговата икономика\" при третирането на отпадъчните води и образуваните утайки;- публичен достъп за качеството на използваните материали и реагенти със съответните сертификати, както и протоколите на РЗИ/ВиК за качеството на пречистената питейна вода от всеки водоизточник;- публичен достъп до всички видове инвестиционни проекти за ВиК сектора, както и на методологията за формиране на цената на водата;  - провеждане на регулярни срещи/дебати за състоянието на ВиК сектора и добри практики за подобряването му с участието на експерти от ВиК дружествата, проектанти и изследователи, както и на политиците, които взимат съответните решения.„В момента всички се упражняват на гърба на хората в Перник, а вина за създалата се ситуация имат всички парламентарно представени партии и управляващи и опозиция. Крайно време е в България да се води експертен дебат както по тази, така и по всяка друга тема. Експертите, а не политиците трябва да дадат устойчиво решение на проблема с водната криза в страната. Политиците само трябва да изпълнят и приведат в действие експертните предложения\" категоричен беше Симеон Славчев.", "date": "2020.01.10", "title": "ПП МИР: ГЕРБ заложи питейни бомби и предизвика национална водна криза"}
{"url": "http://www.cross.bg/dimov-informatziya-pernik-1622312.html", "text": "КРОСС/В късния следобед изтича 24-часовото задържане на министъра на околната среда Нено Димов. Той прекара нощта в ареста на 3-то районно полицейско управление, а от прокуратурата обявиха, че по-късно днес ще стане ясно ще бъде ли повдигнато обвинение.Екоминистърът е един от десетките отведени за разпит при вчерашната акция на Специализираната прокуратура, Министерството на вътрешните работи, Държавната агенция \"Национална сигурност\" и Антикорупционната комисия заради водната криза в Перник.Разследващите търсеха при обиска в кабинета на министър Димов и доказателства за аферата с италианския боклук.По неофициална информация, освен Нено Димов, вчера в Националното следствие за по няколко часа са били и бившият областен управител на Перник Ирена Соколова и директорът на ВиК- Перник Иван Витанов. Извършен е обиск и в дома на бившия кмет на града Вера Церовска. На този етап и тримата са само свидетели.По информация на вестник 24 часа министър Димов е сам в килия, с фаянсов под и две единични легла от материал ПДЧ, с класически матраци и четири крака, застопорени за пода и стената. Той е в столичното Трето РУ. Тази сутрин пак по информация на вестника министърът е получил кроасан и чаша кафе. ", "date": "2020.01.10", "title": "Следобед става ясно какво обвинение ще бъде повдигнато на министър Нено Димов"}
{"url": "http://www.cross.bg/libiya-irak-raboti-1622323.html", "text": "/КРОСС/ Вицепремиерът и министър на външните работи Екатерина Захариева ще участва днес в Брюксел в Съвета „Външни работи\", свикан извънредно заради ескалацията на напрежението в Ирак и Либия. Това съобщиха от МВнР.Външните министри от Европейския съюз ще обменят мнения и информация за актуалната обстановка в Ирак и възможностите за деескалация на напрежението в региона, натрупано през последните дни. За ситуацията с Ирак и Иран те ще бъдат брифирани от генералния секретар на НАТО Йенс Столтенберг.По време на дискусията, председателствана от Върховния представител на ЕС по въпросите на външните работи и политиката на сигурност Жозеп Борел, министрите ще се фокусират включително върху възможностите за подкрепа, която ЕС може да окаже на Ирак, както и върху необходимостта от запазване на Глобалната коалиция за борба с ДАЕШ. Министрите ще отправят силно единно послание за необходимостта от намаляване на напрежението и за намиране на политическо решение на ситуацията. Страните членки на ЕС, включително България, вече призоваха за максимално сдържане и деескалация на напрежението в Ирак.Очаква се външните министри да обсъдят и ситуацията около Съвместния и всеобхватен план за действие по иранската ядрена програма и да изразят единен и силен призив за нейното спазване.В дневния ред на този първи за 2020 г. Съвет „Външни работи\" е предвидено да бъде обсъдена и обстановката в Либия, включително военната ескалация в района на Триполи. Министрите на външните работи ще бъдат брифирани от Специалният пратеник на ООН за Либия Гасан Саламе, с когото ще обсъдят възможностите за допълнителен принос към усилията на ООН в Либия. България подкрепя инициираната от Германия Берлинската инициатива за организиране на международна конференция по Либия и очаква да бъдат обсъдени стъпки по нейната реализация. Министрите ще бъдат запознати и с резултатите от срещите на председателя на Европейския съвет Шарл Мишел и на Жозеп Борел с председателя на Президентския съвет на правителството на националното съгласие на Либия Файез Сарадж, както и  със срещите на Борел и германския външен министър Хайко Маас с либийския външен министър Мохамед Сияла. Очаква се и други министри от държавите членки на ЕС да информират за своите срещи по Либия през последните дни. ", "date": "2020.01.10", "title": "Захариева ще участва в Съвета „Външни работи“ за ситуацията в Ирак и Либия "}
{"url": "http://www.cross.bg/montana-vratza-posoka-1622313.html", "text": "КРОСС/  /Временно движението по път I-1 Враца - Монтана на изхода на Враца в посока Монтана е ограничено поради аварирал ТИР. Трафикът в посока Монтана се осъществява по обходен маршрут през гр. Криводол. Шофьорите да се придвижват с повишено внимание и съобразена скорост, като спазват указанията на \"Пътна полиция\".", "date": "2020.01.10", "title": "ТИР аварира на пътя Враца - Монтана, движението е блокирано"}
{"url": "http://www.cross.bg/predstavitel-narodniyat-tzyalata-1622314.html", "text": "/КРОСС/ \"Готвим мотивите за вота на недоверие. Всеки изминал час ни дава още аргументи. За съжаление, събитията се развиват много бързо, на гърба на българския гражданин - това е най-бруталното. Тази криза не е от вчера и днес, тя продължава 10 години - днес е върхът на айсберга. Това е трагичният епилог на управлението на Борисов\". Това заяви народният представител от ПГ на \"БСП за България\" Иван Иванов пред Bulgaria ON AIR. По думите му правителството на Борисов е лишило от основни нужди българските граждани и това е причината левицата да иска вот на недоверие.\"Акциите са кризисен ПР, който опитва да потуши националната криза, свързана с водата и незаконните отпадъци\", смята народният представител. Той отбеляза, че няма аналог и не се е случвало в най-новата ни история министър да бъде прибран от работното си място, отведен в ареста, където да нощува. \"Това е реалната оценка на кабинета. Толкова е прогнило правителството, че вече прибират министрите от работните им места. Настояваме за оставка на цялото правителство\", категоричен е Иванов. \"Логичният завършек е краят на това управление. Не може повече да се хвърля прах в очите на хората с гръмки акции\", каза още народният представител от левицата.  По думите му ВиК дружествата в цялата страна са превърнати в партийни клубове на ГЕРБ. \"Сега трябва да се носи отговорност. Министър Димов е просто бушон в цялата верига, за да се спаси общото и да продължат кражбите\", отбеляза социалистът. ", "date": "2020.01.10", "title": "Иван Иванов: Министър Димов е бушон в цялата верига"}
{"url": "http://www.cross.bg/praseta-selo-zhivotni-1622315.html", "text": "/КРОСС/ Започва изграждането на площадката, където ще бъдат загробени умъртвените прасета, заразени с африканска чума от свинекомплекса във варненското село Брестак. Във фермата се отглеждат близо 40 000 животни. Изкопът на площ от 17 декара се намира в непосредствена близост до свинекомплекса, което ще сведе до минимум риска от пренасяне на заразата.Свинекомплексът е собственост е на фирмата, която стопанисва и този в село Никола Козлево. Най-важното към момента е заразата да не се разпространява в други обекти, като за целта са взети всички необходими мерки. Проверяват се стопани за отглеждане на прасета в заден двор. Откритите животни ще бъдат умъртвени незабавно. Продължава и дезинфекцията на района. 4-те КПП-та няма да допускат транспортирането на месо и животни. Обявеното частично бедствено положение в община Вълчи дол ще продължи, докато не бъдат унищожени всички прасета в района. Огнището в село Брестак е третото, което беше открито във Варненска област от миналата година насам. ", "date": "2020.01.10", "title": "Започва спешна подготовка за загробване на прасетата в с. Брестак"}
{"url": "http://www.cross.bg/vlak-selo-intzidenta-1622316.html", "text": "/КРОСС/ Жертвите след сблъсъка между лек автомобил и влак вече са две. Инцидентът стана снощи на жп прелеза край сливенското село Желю войвода, предаде БНТ.В лекия автомобил са пътували общо петима мъже. Двама от тях са настанени в сливенската болница в критично състояние. Пътуващите в колата са от село Сотиря и Ямбол и след няколко дни е трябвало да заминат за Италия, за да работят. Петимата мъже са преминали през прелеза край село Желю войвода два пъти за един час.По време на инцидента прелезът е бил със спусната бариера, звукова и светлинна сигнализация. В пътническия влак са пътували около 20 души. Те бяха извозени няколко часа след инцидента до гара Сливен с автобус. ", "date": "2020.01.10", "title": "Втора жертва след сблъсъка между кола и влак на жп прелез в Сливенско "}
{"url": "http://www.cross.bg/sistema-firmata-tazi-1622317.html", "text": "/КРОСС/ Автоинструктори от цялата страна ще вземат участие в национален протест на 14 януари от 13:00 часа на площад Батенберг в София. Протестът е организиран от Националния автоинструкторски съюз, Българския автоинструкторски съюз и Съюза на българските автомобилисти (СБА).Основното искане на протестиращите е незабавно да бъде отменена заповедта на министъра на образованието и науката от 15 ноември 2019 за увеличение на броя на часовете по кормуване от 31 на 42.Тази промяна е тясно обвързана с въвеждането на нова система за контрол върху практическото обучение на водачите. Начинът на въвеждане на системата за контрол от Министерството на транспорта даде основание на голяма част от експертите в сферата да се усъмнят, че става въпрос за корупционна схема.Договорът за изработка на системата е подписан в момент, в който работната група по обсъждане на промените, все още не е приключила своята работа. Междувременно, фирмата, на която е възложена изработката, вече е била готова със софтуера и той дори е предоставен за тестване на определени автоинструктори.В тази връзка възникват няколко въпроса, на които протестиращите очакват да получат отговори: Възможно ли е фирмата да е работила върху изработката на система за сигурност преди държавата да ѝ я възложи? Как собствениците на фирмата са знаели предварително, че изработката на тази система ще бъде възложена точно на тях? Кой е работил по тази система, тъй като към момента на сключване на договора фирмата няма наети работници, не внася осигуровки и няма публично оповестени проекти, свързани с възложените ѝ дейности? Възможно ли е промените да се правят с цел една частна фирма да събира такса (в размер на 20-30 лв.) от 60-70 000 курсисти годишно за достъп до тази система? Ако последното съмнение е вярно, възможно ли е по този начин да се цели пренасочването на близо 2 милиона лева годишно към една частна фирма?Националният протест е поредна стъпка срещу въвеждането на допълнителна тежест автоинструкторите и обучаващите се шофьори, след като през месец декември бяха събрани близо 1000 подписа на автоинструктори срещу промените.„Нашето настояване продължава да бъде усилията на държавата да бъдат пренасочени към изпита, а не към шофьорския курс. Ако изпитът може да бъде купен, какво значение има колко трудно и продължително е обучението? В крайна сметка не курсът на обучение, а изпитът дава шофьорската книжка\", заяви инж. Емил Панчев, председател на СБА. ", "date": "2020.01.10", "title": "Автоинструктори излизат на протест срещу промените в шофьорските курсове "}
{"url": "http://www.cross.bg/iioncheva-borisov-gerb-1622318.html", "text": "/КРОСС/ Журналистката и евродепутат от БСП Елена Йончева е печелила окончателно делото за клевета, което заведе срещу премиера и лидер на ГЕРБ Бойко Борисов, съобщава \"Дневник\". Борисов е осъден за плати на Йончева 5000 лв. обезщетение за неимуществени вреди, които ѝ е причинил с публично изказване по време на предизборната кампания през 2017 г.\"Ще ли сте успешни журналисти вие, ако по няколко милиона държавата ви плаща за едно интервю взето? Питам: Ако за интервю държавата България, през една от централите си, плаща на журналистка за интервюта в чужбина по няколко милиона струвайки, които даже нашето правителство беше принудено от предишното да доплати\" и \"бяхме принудени милиони да платим за нея. С мъж - премиер тогава\", каза Борисов.Тези му думи доведоха до завеждане на гражданско дело срещу него, което Йончева спечели на три инстанции.Решението на Софийски градски съд вече е в сила, тъй като на 6 януари Върховният касационен съд (ВКС) е отхвърлил като недопустима касационната жалба на Борисов и ГЕРБ. Окончателното произнасяне на състав на ВКС с председател Емил Томов и членове Драгомир Драгнев и Геновева Николаева не подлежи на обжалване или протест.През 2018 г. на първа инстанция Софийският районен съд реши, че министър-председателят Бойко Борисов и партия ГЕРБ трябва солидарно да изплатят на Йончева 5000 лв. заради неверни и клеветнически твърдения по неѝн адрес. Първоначалният иск на Йончева бе за 20 000 лв., но този размер бе отхвърлен и от Софийския райониен съд и от втората инстанция - Софийския градски съд.И Йончева, и Борисов обжалваха решението пред ВКС. Тричленният му състав отхвърля възраженията и на премиера, и на Йончева, която смята, че отговорност трябва да носи и политическа партия ГЕРБ. Според ВКС \"отхвърлянето на иска срещу политическата партия като ответник по чл.х49 ЗЗД в случая се отклонява от здравия разум\". ", "date": "2020.01.10", "title": "Бойко Борисов е осъден окончателно за клевета"}
{"url": "http://www.cross.bg/naii-dobur-suvet-kinokrititzite-1622350.html", "text": "/КРОСС/  връчи годишните си награди на гала вечеря в клуб \"Сиприани Уолстрийт\" в Манхатън, Ню Йорк, съобщи ЮПИ.  Гала вечерята на организацията е една от многото спирки в холивудския  награден сезон. Отличията на Националния съвет на кинокритиците не са  индикатор за успех на \"Оскар\"-ите. Връчването им обаче дава възможност  на присъстващите да доизпипат благодарствените си речи. Предвид факта,  че проявата не се записва и излъчва, призьорите имат по-голяма свобода  на словото, за сметка на ограниченията при други наградни събития.  Приемайки от Брадли Купър приза си за най-добър актьор в поддържаща роля  за \"Имало едно време в Холивуд\", Брад Пит например заяви, че държи  трезвеността си именно на този свой колега. \"\", сподели Пит.  Националният съвет на кинокритиците оповести през декември носителите на  годишните си отличия, припомня ЮПИ. За най-добър филм организацията  избра мафиотския епос \"Ирландецът\". Режисьорът му Мартин Скорсезе и  звездите му Робърт де Ниро и Ал Пачино бяха удостоени с награда \"Икона\".  Призовете за най-добър актьор и актриса бяха присъдени съответно на Адам  Сандлър за \"Нешлифовани камъни\" и Рене Зелуегър за \"Джуди\".     - най-добър режисьор за \"Имало едно време в Холивуд\"   - най-добра актриса в поддържаща роля за \"Случаят Ричард Джуъл\"  \"\" - най-добър оригинален сценарий  \"\" - най-добър адаптиран сценарий  - актьорски пробив за \"Случаят Ричард Джуъл\"   - режисьорски дебют за \"Куин и Слим\"  \"\" - най-добра анимация  \"\" - най-добър чуждоезичен филм  \"\" - най-добър актьорски състав   - изключителни постижения в операторското майсторство за \"1917\".", "date": "2020.01.10", "title": "Националният съвет на кинокритиците връчи годишните си награди "}
{"url": "http://www.cross.bg/ypravitel-borislav-ivanov-1622348.html", "text": " ВиК Перник е с нов  управител. На  проведеното днес общо събрание на акционерите досегашният  управител  Иван Витанов е освободен, а на негово място е избран Борислав Иванов.   Той поема дружеството в един труден момент, в условията на воден режим,   бедствено положение и изключително тежко финансово и кадрово състояние.Борислав Иванов  е 34-годишен, от Радомир. Той е работил във  ВиК Перник, а до март 2018  година е бил началник на Пречиствателната  станция за питейни води.Самият той не  присъства на днешното  събрание. Не присъства и досегашният управител Иван Витанов, чието  освобождаване бе обявено публично от  заместник-министъра на  регионалното развитие Николай Нанков още в началото на  водната криза.След  провала  през декември миналата година с избора на Илиян Илиев, който  отказа да дойде в  Перник и остана начело на ВиК Шумен, Витанов продължи  да бъде управител на  водното дружество, а за прокурист бе назначен  Камен Каменов.За  \"Хоризонт\" избраният днес нов управител  Борислав Иванов каза, че  дълго се е колебаел дали да приеме, но това е  неговата специалност, в това се  чувства силен и се надява да бъде  полезен. Едно е сигурно, че дъното е стигнато  и по-надолу няма как да  се отиде, каза Борислав Иванов. ", "date": "2020.01.10", "title": "ВиК Перник с нов управител "}
{"url": "http://www.cross.bg/microsoft-infoteiinmunt-podobri-1622344.html", "text": "/КРОСС/ LG Electronics (LG) работи с Microsoft да създаде автомобилни инфотейнмънт системи, програми за управление на сгради, както и други колаборации от бизнес към бизнес. Както беше обявено на CES 2020, LG избира Microsoft Azure и услугите за изкуствен интелект, за да подобри дигиталната трансформация на LG в B2B и да се превърне в двигател на растежа.Преди година, LG започнаха да си партнират с Microsoft, за да подсилят и още повече да увеличат растежа на автономните коли и инфотейнмънт системите си. LG ще разшири обхвата на новите си проекти отвъд автомобилния сектор и още повече в търговското пространство.LG планира да подобри системите си за управление, за да активира повче опции за контрол на енергията в сградите (BECON) и развитие на HVAC (отопление, вентилация и климатизация) системата по-добре, с помощта на Azure. Докато разпространява BECON системата по света с помощта на Microsoft, компанията ще развие още по-нова нейна версия с Azure cloud с двойна функция, включваща услуги за изкуствен интелект.Интеграцията на Azure в инфотейнмънт решенията на LG ще подобри още повече преживяването в колата. Това е така благодарение на невероятната комбинация от LG webOS Auto и платформата на Microsoft за свързани автомобили, за да доведе до ново поколение свързани превозни средства. За следващата версия на webOS автомобилите, LG ще допринесе с нови HMI (интерфейс за човешка машина) преживявания, особено в забавлението в колата и ефикасността на работното място.Системата за инфотейнмънт на LG ще интегрира виртуален личен асистент, технология от LG подкрепена от решенията за виртуален асистент на Microsoft, както и собствените виртуални асистенти на производителите на коли, за да подобри бранд преживяването и да предостави множество свързани услуги за крайния потребител. Този иновативен софтуер е създаден, за да ускори финансовото изражение на новите дигитални услуги.„Microsoft допълва перфектно технологиите предложени от LG и създава синергия за решенията на LG за B2B,\" казва Д-р Лий Санг-йонг, старши вице-президент и ръководител на Automotive & Business Solutions Center към LG Electronics. \"Нашата работа с Microsoft ще помогне да се създаде конкурентност и да се достигне дигиталната трансформация на LG за бизнес средата, под формата на двигател на растежа за бъдещето.\"„Microsoft вдъхновява мобилнитe компании да се променят дигитално и да идентифицират нови бизнес възможности,\" казва Санджей Рави, генерален директор на Automotive Industry в Microsoft Corp. \"LG насърчава иновациите и снабдява потребителите с нова добавена стойност на услугите, построявайки собствени дигитални способности и култура ръководена от данните.\" ", "date": "2020.01.10", "title": " LG подобрява B2B иновациите съвместно с Microsoft "}
{"url": "http://www.cross.bg/proverka-plovdiv-dans-1622320.html", "text": "/КРОСС/ ДАНС и МВР извършват проверка във ВиК Пловдив. Ще бъде извършена пълна проверка на дейността на държавното дружество. Акцията е по разпореждане на министъра на вътрешните работи Младен Маринов. Подобни ще има в цялата страна.", "date": "2020.01.10", "title": "ДАНС и МВР извършват проверка във ВиК Пловдив "}
{"url": "http://www.cross.bg/avstraliya-vuzdyha-pozharite-1622321.html", "text": "/КРОСС/ Силните природни пожари в Австралия доведоха до закриването на редица посолства в столицата Канбера. Местните власти обявиха заплаха от задимяване в района през почивните дни поради горещо и ветровито време.Ръководителят на дипломатическата мисия на Естония в Австралия Керсти Есмаа потвърди, че естонското посолство се е преместило в Сидни.\"Причината за временното преместване е влошаването на качеството на въздуха и желанието да се защитят най-уязвимите членове на семействата на персонала на посолството\", каза Есмаа.Затворено е и унгарското посолство поради изключително вредно замърсяване на въздуха.Поради влошаване на качеството на въздуха са временно затворени и посолствата на Ирландия и Италия. Подобни планове бяха изразени и от израелската дипломатическа мисия.Природните пожари в Австралия изгориха милиони хектари земя, през последните месеци 17 души са убити и хиляди къщи са разрушени. Университетът в Сидни изчислява, че са загинали повече от 1 милиард животни.На места пожарите са толкова интензивни, а димът - толкова гъст, че е станало невъзможно да се изгасят от въздуха. Властите изпращат кораби на ВМС и самолети до засегнатия район. На югоизточния бряг на Австралия е в ход мащабна евакуация поради пожарите. ", "date": "2020.01.10", "title": "Австралия затваря няколко посолства заради пожарите"}
{"url": "http://www.cross.bg/tema-zashto-pernik-1622302.html", "text": "/КРОСС/ Тема: След акцията на прокуратурата - какви ще се последствията?Тема: Борбата срещу чумата по свинете. Как ще бъде спряна заразата? Отговорът на БАБХТема: Нови правила за данъчните декларации. Как ще се обявяват доходите по интернет?Тема: Емоции в Двореца. Как британското кралско семейство ще преживее задаващия се Мекзит?Тема:На живо от Перник след спецакцията и разпитите заради водната криза в Перник;Тема:Чия е отговорността за бедственото положение - гост бившият министър на регионалното развитие и благоустройството Костадин Паскалев;Тема:Кой и как стопанисва водата на България и къде се очаква режим?;Тема:„Чети етикета\": На косъм от тежък инцидент в Банско - защо турист вися от лифта и как беше спасен?;Тема:Има ли опасни блокове в „Столипиново\"? На живо - какво показа проверката?Тема: Ексминистърът Нено Димов остава в ареста. Ще има ли още задържани и осъдени за водната криза в Перник?Тема: Как линейка, превозваща пациент с инфаркт, беше блокирана от паркирал автомобил в центъра на София?Тема: Как и защо скиор увисна на лифта в Банско?Тема: Кой е 12-годишният шампион по кикбокс Рандъм Иванов, който хвана богоявленския кръст в Кладница? ", "date": "2020.01.10", "title": "Теми и гости в сутрешните блокове на телевизиите"}
{"url": "http://www.cross.bg/bivsh-georgi-ivan-1622119.html", "text": "/КРОСС/ Тони Димитрова, певицаВладимир Люцканов, актьор и режисьор, директор на Младежкия театърПроф. д-р Иван Стайков, дм, началник на Клиника по неврология в \"Аджибадем Сити Клиник Токуда\", член на лигата \"Лекарите, на които вярваме\"Д-р Иван Маджаров, председател на БЛСТервел Пулев, боксьор, олимпийски медалистГаля Георгиева, съдия от Апелативния специализиран съд, бивш член на ВССГеорги Глушков, президент на Българската федерация по баскетболДоц. д-р Георги Панев, физик, бивш депутатДоц. д-р Йордан Величков, юрист, политик и дипломатПетя Миладинова, актриса и писателка ", "date": "2020.01.10", "title": "Рождениците на 10 януари"}
{"url": "http://www.cross.bg/chasa-zala-zasedanie-1622303.html", "text": "/КРОСС/ София.От 09.00 часа в Министерски съвет премиерът Бойко Борисов ще се срещне с представители на протестиращите превозвачи.***София.От 11.00 часа на ул. „Д-р Калинков\" № 34 в кв. „Красна поляна\" заместник-кметът Йоана Христова ще направи инспекция на монтирани филтри на комини.***София.От 11.00 часа на пътя София-Калотина на уширението до Хераковско ханче ще се състои брифинг на „Пътна полиция\" на тема: „Проверки за скорост и пътен контрол през почивните дни\".***БургасОт 18.00 часа в Дома на писателя в Бургас Слави Томов ще представи литературната лекция \"Бафомет\" на Пиер Клосовски.***Благоевград.От 9.30 часа в зала „22-ри септември\" на Общината, ще се проведе извънредно заседание.***БургасОт 18.00 часа в Дома на писателя в Бургас Слави Томов ще представи литературната лекция \"Бафомет\" на Пиер Клосовски***Враца.От 10:00 часа в Заседателната зала на общината ще бъдат отворени офертите на обявената открита процедура за възлагане на обществена поръчка с предмет: „Услуги, свързани с доставка и внедряване на интелигентна система за подобряване на градската среда\".***Кюстендил.От 10.30 часа израелският посланик Негово превъзходителство Йорам Елрон, кметът на Община Кюстендил Петър Паунов, представители на Сдружение „Шалом\" и роднини на „Праведници на народите\" ще поднесат цветя на паметника Димитър Пешев.***Ловеч.От 10:30 часа в Барокови къщи, Фондация „Глобална инициатива в психиатрията - София\", в партньорство с Община Ловеч, организира откриващо събитие по проект Еx iure ad iustatium (От правото към справедливостта); принципи за справедлив съдебен процес за хора с увреждания.***Пловдив.В 09.00 часа в зала 10 на Окръжния съд ще се проведе заседание по делото срещу Сергей Х., обвинен в опит за умишлено убийство.***Пловдив.В 12.00 часа в заседателната зала на Общината ще се проведе пресконференция на тема: \"Бюджет 2020\".***Пловдив.В 15.00 часа в Районния съд ще се проведе заседание по делото срещу Ненка Б., обвинена за подправяне на документ - завещание.***Пловдив.В 17.30 часа в изложбената зала на Етнографския музей ще се състои откриването на изложбата „Пловдивъ през фотообектива на Крум Савов\".***Пловдив.От 17:00 часа в галерия \"Пловдив\", ще бъде представена изложба на преподаватели от НХГ \"Цанко Лавренов\".***Сливен.Oт 13.00 часа областният управител на Сливен Чавдар Божурски свиква извънредно заседание на епизоотичната комисия заради нов случай на африканска чума.***Шумен.От 9.30 часа в Окръжен съд- Шумен е насрочено заседание по делото „Хитрино***Шумен.От 10.00 часа в зала 203 на общината ще се проведе Общо събрание на Регионалното сдружение за управление на отпадъците на общините от област Шумен.***Шумен.От 11.30 часа в зала 2 на Областна администрация Шумен ще се проведе заседание на Областната транспортна комисия.***с. Флорентин.От 14:00 часа в салона на НЧ \"Пробуда-1925\", ще се открие постоянна изложба, по повод представяне на втора стихосбирка на местната поетеса Фидана Костадинова. ", "date": "2020.01.10", "title": "Предстоящи събития на 10 януари"}
{"url": "http://www.cross.bg/prevozvachi-prevozvachite-taksite-1622345.html", "text": "/КРОСС/ В понеделник няма да има национален протест на превозвачите, стана ясно след среща на браншовите организации с премиера Бойко Борисов и министри. Тол системата ще стартира от 1 март, но с по-ниски тарифи, предложени от превозвачите. След три месеца - на 1 юни, ако приходите не са очакваните от държавата, таксите за ползване на пътищата от тежкотоварния превоз ще се повишат.В разговора участваха министрите на финансите и на регионалното развитие Владислав Горанов и Петя Аврамова, заместник-министърът Николай Нанков и проф. Олег Асенов, член на Управителния съвет на пътната агенция.На срещата присъстваха представители на Конфедерацията на автобусните превозвачи, на Съюза на международните превозвачи, на Камарата на автомобилните превозвачи в България, на Националното сдружение на българските превозвачи, на Националния таксиметров синдикат, на АЕБТРИ и на Камарата на автобусните превозвачи.Според превозвачите при предишните преговори с държавата за определянето на таксите и обхвата на тол системата не е било взето под внимание нито едно от предложенията на бизнеса, а планираните окончателни параметри на тол таксите  биха довели до непосилно за потребителите и фирмите увеличение на транспортните услуги. Затова те настояха за оставката на регионалния министър Петя Аврамова.За 13 януари превозвачите бяха обявили национален протест, като фирмите за товарен и автобусен превоз се предвиждаше да преустановят дейността си в над 60 града на страната. Нерегламентираните превози, за които от бранша от години настояват да бъдат инкриминирани, също бяха сред причините за протеста като към това искане се присъединяват и таксиметровите фирми. ", "date": "2020.01.10", "title": "След среща при премиера: Няма да има национален протест на превозвачите в понеделник"}
{"url": "http://www.cross.bg/topeneto-lednitzi-vliyayat-1622349.html", "text": " /КРОСС/ Климатолози са изучили  сателитни снимки  на склоновете  на Еверест от последните две десетилетия и разкрили, че  за тези години  растителността бързо се изкачва нагоре, достигайки 5500  метра надморско  равнище. Тази тенденция може да се дължи топенето на  хималайските ледници, сочи  изследване, публикувано в сп. „журнале  Global Change Biology“, предаде ТАСС.„Ускореното топене на   хималайските ледници днес привлича вниманието на много колеги –  неотдавна те показаха, че скоростта на този процес се  удвоила в периода  2000-2016 г. От друга страна не по-малко важно е да се изучат   екосистемите на тези участъци от горите, които неотдавна са били  освободени от  леда. Почти нищо не знаем за това как тези растения  влияят на кръговрата на  водата в планините и захранването на  най-големите световни реки“, коментира  Карън Андерсън, съавтор на  изследването и климатолог от Ексетърския  университет.Повечето  климатолози днес  не се съмняват, че глобалното затопляне съществува и  че то радикално ще промени  облика на планетата, ако ръстът на  температурите не бъде в рамките на 1,5  градуса по Целзий. Към този  сценарий сочат стотици компютърни климатични  модели, но и данни от  сателити и от метеорологични станции.Първи и главни жертви на  този процес ще станат, както вече показва практиката, полярните региони и планинските  ледници.Засега  учените не могат  да кажат как тези процеси ще влияят на топенето на  ледниците и на напълването на  големите азиатски реки, тъй като никой не  е следил „движението“ на  растителността. Андерсън и екипът ѝ се  надяват да запълнят този пропуск в  бъдеще и колкото се може по-точно да  преценят до каква степен флората може да ускори  топенето на ледовете и  снеговете в планините и ще продължили тази тенденция в  бъдеще. ", "date": "2020.01.10", "title": " Растителността на Еверест се изкачва все по-високо, предупреждават учени "}
{"url": "http://www.cross.bg/ycheniya-koraba-pytin-1622304.html", "text": "/КРОСС/   След завръщането си от официално посещение в Сирия и Турция, от борда на крайцера \"Маршал Устинов\" президентът на Русия Владимир Путин проследи учения в Черно море край бреговете на Крим.Те включват ракетни стрелби, в това число крилати ракети Калибър и хиперзвукова ракета Кинжал.Главнокомандващият ВМФ адмирал Николай Евменов съобщи, че в съвместните учения на Черноморския и Северния флот са участвали 31 бойни кораба и подводница, 22 спомагателни кораба и 39 единици авиационна техника, предаде ТАСС.  ", "date": "2020.01.10", "title": "Путин наблюдава учения в Черно море"}
{"url": "http://www.cross.bg/sega-chasa-monitor-1622306.html", "text": "/КРОСС/ в. Сега – Белите и черните българив. Сега – Под натиск от Брюксел властта склони да обсъжда защита на длъжницитев. 24 часа – Заради вода и боклук.За първи път действащ министър преспива в арестав. 24 часа –  ора без близки стават донори, ако приживе не са дали отказв. Труд – Без глоби за дребни нарушенияв. Телеграф –  Според евродоклад за здравеопазването в България: Лежим по пет дни в болницав. Монитор –  Данък „Уикенд“ вкара 16 млн. лева в хазнатав. Сега – НАП Вече попълва вместо нас данъчните декларациив. Сега – През 2020 г. пенсията ще покрива 50% от Заплататав. 24 часа –  Властта: Няма страшно, но службите ни действатв. 24 часа – Колко да е глобата, ще договарят чиновник и нарушител, предлага Захариевав. Труд –  Министър Нено Димов задържан за 24 часав. Труд –КСНС притеснен от събитията в Близкия изтокв. Телеграф – Генсек Таксиджии искат тройна начална таксав. Телеграф – Всеки втори лев заработен в Софияв. Монитор – Задействаме план с в близкия изтокв. Монитор –  Извеждат 780 души и 10 дома за хор с уврежданияв. 24 часа – Ридван Караходжа от с. Пулево, Ксантийско:Разбрах, че съм българин, след като отворих един стар куфар на дядо мив. Труд – Проф. д. ик. н. Нина Дюлгерова - историк и специалист по геополитика, пред „Труд“: България си върна позициите на непреодолим фактор в енергийните проектив. Телеграф – Омбудсманът Диана Ковачева: 2000 българи се оплакаха от пенсиите сив. Монитор – Д-р Станимир Хасърджиев, председател на Националната пациентска организация:Пациентите първо да се консултират дистанционно с лекаряв. Сега –  Борисов и ГЕРБ вече се нуждаят от „перестройка\"в. Сега – Мутрите спряха да се избиват, но ще изтребят населениетов. Сега – 8 неудобни въпроса за водната криза в Перникв. 24 часа –  Тежката сряда на малкия премиер в карето на „големите приятелив. Труд –  Близкоизточният „танц със саби\" на САЩ и Иранв. Телеграф –  По-високи цени само за по-високо качествов. Монитор –  Ще опазим ли паметниците на културата от разруха?", "date": "2020.01.10", "title": "Преглед на вестниците "}
{"url": "http://www.cross.bg/prevozvachi-kamarata-avtobysnite-1622307.html", "text": "/КРОСС/ Премиерът Бойко Борисов ще приеме представители на Конфедерацията на автобусните превозвачи, на Съюза на международните превозвачи, на Камарата на автомобилните превозвачи в България, на Националното сдружение на българските превозвачи, на Националния таксиметров синдикат, на АЕБТРИ и на Камарата на автобусните превозвачи.На срещата ще бъдат обсъдени мерки за решаване на проблемите в транспортния сектор, както и възможностите за актуализиране на тарифите за тол таксите.  ", "date": "2020.01.10", "title": "Борисов ще се срещне с представители на протестиращите превозвачи"}
{"url": "http://www.cross.bg/neno-ostavka-dimov-1622308.html", "text": "/КРОСС/ Бъркотията не е само от оставката на Нено Димов. Трябва да има някаква административна пирамида на отговорност - в момента не се знае например кой е собственик на българските язовири. Проблемът е в мнозинството, в правителството, проблемът е политически. Смятам, че Нено Димов бързо ще подаде оставка, след като вече е задържан. Но смятам, че това няма да намали социалното напрежение и перничани пак ще дойдат в София. Това притеснява правителството - проблемът е социален и много остър. Това каза политологът Мария Пиргова пред БНТ.\"Щях да отговоря, че оставка на Нено Димов ще има, ако не бяха обстоятелствата, че ВМРО е най-стабилният партньор. Неслучайно премиерът казва, че ще има коалиционни разговори. На второ място предстои вот на недоверие и на Борисов му е много трудно да оваканти постовете и да сложи нови хора\", сподели политологът Димитър Ганев.\"Ако кризата с Перник беше изолирано събитие, оставки щеше да има още тази седмица, но се очертава кризата да продължи и ако Борисов оголи тези два поста, инструментът оставка няма да върши работа. Не мисля че министър-председателят иска да фаворизира един министър спрямо друг. Той по-скоро си дава сметка, че оставките ще бъдат социален отдушник, но водната криза ще продължи до март-април и не е ясно кой ще излезе да каже какви мерки ще се вземат\", допълни той.\"5 града и 99 села са на воден режим и въпросът кой управлява водите става остър политически проблем. Днес управляващите започват с превантивни мерки срещу вота на недоверие (специализираните акции в Перник и София - б. р.). Тези мерки са закъснели, но все пак изпреварват вота\", коментира политологът Мария Пиргова. ", "date": "2020.01.10", "title": " Политолог: Нено Димов бързо ще подаде оставка след ареста "}
{"url": "http://www.cross.bg/parkingi-metroto-shose-1622305.html", "text": "/КРОСС/  Столична община въвежда безплатно паркиране в буферните паркинги към станциите на метрото за всеки, който остави колата си и ползва градския транспорт. Мярката се предприема във връзка с повишаване на нивата на фини прахови частици и прогноза за 10 януари. Местната власт призовава гражданите, които имат възможност, да не използват личните си автомобили, а тези, които се отопляват на твърдо гориво - да преминат на алтернативно отопление.Безплатните паркинги са разположени по линиите на метрото на бул. \"Цариградско шосе\", бул. \"Черни връх\", бул. \"Ломско шосе\", на бул. \"Александър Малинов\" и на бул. \"Драган Цанков\". ", "date": "2020.01.10", "title": "Мръсен въздух в София - днес буферните паркинги ще са безплатни"}
{"url": "http://www.cross.bg/tarantino-rezhisyor-zapochna-1622309.html", "text": "/КРОСС/  Американският режисьор Куентин Тарантино разказа във вечерното шоу на Джими Фалън кое му е помогнало да стане режисьор, съобщава Ентъртейнмънт Уикли.\"Преди да започна да снимам филми, имах интересно актьорско изживяване. Взеха ме в сцена на епизод за сериала \"Златни момичета\", където играех Елвис Пресли на сватбата на един от главните герои\", каза Тарантино.Според сумите на режисьора тогава му платили около 650 долара, но сериалът се оказвал толкова популярен, че е излъчен още няколко пъти и Тарантино е спечелил проценти от него.\"Благодарение на това в крайна сметка спечелих около 3 000 долара. Тази сума ми позволи да започна да работя върху „Бесни кучета\", обясни той.Драмата от 1992 г. с Харви Кайтел и Майкъл Медсън в главните роли бележи началото на режисьорската кариера на Тарантино.   ", "date": "2020.01.10", "title": " Елвис Пресли помогнал на Тарантино да стане режисьор "}
{"url": "http://www.cross.bg/deklaratziya-danuchnata-buchvarov-1622311.html", "text": "/КРОСС/ От днес започва данъчната кампания на НАП, в която всеки гражданин ще може да декларира доходите си за миналата година. Декларациите за доходите на физическите лица и тези за облагане с корпоративни данъци могат да бъдат подадени най-рано на 10 януари, както по електронен път, така и на място в офисите на приходната агенция. Как точно става това? Гост по темата в сутрешния блок на БНТ беше говорителя на НАП Росен Бъчваров. Не всеки е длъжен да подава данъчна декларация. Това задължение не важи за граждани, получаващи заплата от постоянен трудов договор, уточни Росен Бъчваров.Посланието на НАП е вземете си персонален код (ПИК). Данъчната кампания започва днес както на хартия, така и по електронен път. До края на февруари фирмите трябва да подадат справките за изплащани заплати и хонорари. Втората дата е началото на март, а третата - в края на март. 30 април е крайният срок за подаване на декларация, каза още говорителят на приходната агенция. За получаване на ПИК е необходимо да посетите който и да е офис на НАП с лична карта. За подаване на декларация не е задължително да имате електронен подпис. Новото тази година е, че отпада и условието за прилагане на служебна бележка за приходи към данъчната декларация, коментира още Бъчваров.Не бих казал, че попълването на данъчната декларация е лесно, тъй като тя е рефлексия на един закон. Но Слава Богу, тя е една и съща. Няма промяна от миналата година, така че, ако сте я попълнили правилно, тази година също ще се справите, каза още говорителят на НАП. Ако все пак е допусната грешка в данъчната декларация, срокът за корекции е до 30 септември, допълни Бъчваров.Говорителят на приходната агенция коментира и доколко сигурна е електронната система след хакерската атака с източване на лични данни през лятото. Да, значително по-сигурна е системата. Не е пресилено да се каже, че създаваме отново инфраструктурата на НАП. Проблемът през лятото беше функция от една причина - че НАП, улисана в създаването на електронни услуги, фокусирана в улесняването на потребителите, доведе до някои компромиси в информационната сигурност, които бяха доста видимо наказани, коментира още Росен Бъчваров. ", "date": "2020.01.10", "title": "От днес започва данъчната кампания на НАП"}
{"url": "http://www.cross.bg/pironut-koiito-sturchi-1622109.html", "text": "/КРОСС/ Пиронът, който стърчи над останалите, получава удар с чук.Японска поговорка ", "date": "2020.01.10", "title": "Пиронът, който стърчи"}
{"url": "http://www.cross.bg/grigoriii-subor-episkop-1622113.html", "text": "/КРОСС/ Григорий Нисийки (на гръцки: Γρηγόριος Νύσσης, на латински: Gregorius Nyssenus; около 335 - след 394) е християнски светец, богослов, философ, един от отците на Църквата, епископ на град Ниса (Nyssa), сега Невшехир, на територията на днешна Турция. по-млад брат на свети Василий Велики, приятел на Григорий Богослов.Роден е около 335 г. в Кесария или Севастия. За детските и юношеските му години не са запазени сведения. Младият Григорий приема длъжността четец (анагност) при църковното богослужение. Впоследствие напуска църковното служение и става учител по красноречие. Поради недоволството и упреците от страна на неговите приятели Григорий се отказва от светското поприще и постъпва в основания от Василий Велики манастир на брега на р.Ирис, където в продължение на около десет години се отдава назадълбочени богословски занимания : изучаване на Свещеното Писание и светоотеческите съчинения и литературно-богословско творчество (тук написва първото си съчинение „За девството\").През 372 г. Григорий е ръкоположен за епископ на малкия град Ниса в диоцеза на Кесария Кападокийска. Като епископ Григорий е ревностен защитник на православието и противник на арианите, които се ползвали от подкрепата на император Валент. През 375 г. по нареждане на Демостен, заместник-управител на Понт, в Анкира се свиква събор от лоялни на властта епископи-ариани. Оспорена е каноничността на избора на Григорий за епископ и му е протправено обвинение за присвояване на църковни средства. Григорий е задържан, за да бъде изпратен под стража в Анкира, но успява да избяга по пътя. През пролетта на 376 г. в Ниса е свикан нов ариански събор на епископите от Понт и Галатия. Григорий не се явява на събора, отнета му е епископската катедра и е осъден на изгнание.Едва след смъртта на император Валент в 378 г., Григорий е възстановен от православния император Йовиан на своята катедра. След завръщането си от изгнание Григорий отново се отдава на проповедническа и литературно-богословска дейност. Участва в поместния събор през 379 г. в Антиохия, а през 380 г. е избран за кратко за Севастийски архиепископ. През 381 г. участва във Втория вселенски събор в Константинопол, като един от най-авторитетните и най-влиятелни богослови. В изпълнение на решението на събора император Теодосий с указ от 30 юли 381 г. обявява за пазители на православието в Понт - Еладий Кесарийски, Отрий Мелитински и Григорий Нисийски. След Втория вселенски събор Григорий няколко пъти посещава Константинопол. През 382, 383 г. и 394 г. взема участие на свиканите там събори и продължава борбата против арианите. От 394 г. е последното известие за живота му. Вероятно наскоро след това умира.Почитан от Римокатолическата, Православната, Ориенталските Православни, Англиканската и Лутеранската църкви. ", "date": "2020.01.10", "title": "Св. Григорий, еп. Нисийски. Преп. Дометиан, еп. Мелитински"}
{"url": "http://www.cross.bg/purvata-provezhda-svetovna-1622116.html", "text": "/КРОСС/ На днешната дaта през 532 г. избухва въстанието Ника в Константинопол.През 1810 г. бракът на Наполеон и Жозефина е анулиран.През 1863 г. е открита първата линия на Лондонското метро (първото в света метро).През 1904 г. започва да излиза в. „Българан\" под редакцията на Христо Силянов и Александър Кипров.През 1920 г. Обществото на народите провежда първата си среща, на която ратифицира Версайския договор за края на Първата световна война.През 1944 г. по време на Втората световна война е извършена шестата бомбардировка на София от британско-американската авиация.През 1946 г. се провежда първото Общо събрание на ООН; представени са 51 страни.През 1984 г. САЩ и Ватикана установяват дипломатически отношения.През 1997 г. е организирано протестно шествие на опозицията срещу управляващата Българска социалистическа партия (БСП). По-късно митингът прераства в щурм на Народното събрание. Полицията разгонва със сила демонстрантите.През 2000 г. са възобновени наблюденията с космическия телескоп \"Хъбъл\".През 2000 г. America Online обявява намерението си да купи Time Warner за 162 милиарда щатски долара.", "date": "2020.01.10", "title": "10 януари в историята"}
{"url": "http://www.cross.bg/ybiti-teroristi-niger-1622319.html", "text": "/КРОСС/ Най-малко 63 терористи и 25 военни са убити във вчерашно нападение над военния лагер Чинегодар в Западен Нигер при границата с Мали, съобщи нигерското министерство на отбраната, цитирано от Франс прес.При нападението над лагера има 25 убити и шестима ранени сред войниците и 63 убити терористи, заяви министерството. |Нападателите са били отблъснати с въздушната подкрепа на нигерската армия и наши партньори\", добави ведомството. Под \"партньори\" обикновено се имат предвид френски изтребители или дронове от Ниамей и американски дронове, които охраняват въздушното пространство на региона Сахел. ", "date": "2020.01.10", "title": "Най-малко 25 военни и 63 джихадисти са убити при атака на военен лагер в Нигер "}
