{"url": "http://www.cross.bg/germaniya-germanskata-hilyadi-1575649.html", "text": "/КРОСС/ Шествие на крайнодесни с призиви срещу исляма започна в Берлин.Лидери на германската популистка партия Алтернатива за Германия (АзГ) отправиха послания против исляма пред събралите се хиляди техни поддръжници в германската столица, предаде Welt.В началото на манифестацията представителката на партията Беатрикс фон Щорх заяви пред 2000 поддръжници, че \"управлението на този ислям в Германия е просто зло\".Тя каза, че Месут Йозил, футболист от германския национален отбор, \"въпреки германския си паспорт, не е германец\".Футболистът от турски произход беше подложен на критики, защото се срещна с турския президент Реджеп Тайип Ердоган.Поддръжниците на АзГ носеха германски знамена, плакати с надпис \"Без ислям в Германия\" и скандираха \"Меркел трябва да си ходи\", докато се придвижваха към Брандебургската врата, отбелязва Welt.По данни на германската полиция в шествието на АзГ участват няколко хиляди души. Различни групи, организиращи контрапротести, са привлекли по няколко хиляди поддръжници.Около 2000 полицаи от цяла Германия са разположени на различни места, за да предотвратят евентуални сблъсъци.АзГ спечели 12,6 на сто от гласовете на последните парламентарни избори и е една от четирите най-големи опозиционни партии.", "date": "2018.05.27", "title": "Хиляди крайнодесни шестваха в Берлин против исляма "}
{"url": "http://www.cross.bg/grip-ptitzi-dobrich-1575646.html", "text": "/КРОСС/ В село Стефаново, община Добричка, тече акция по умъртвяване на птици, заразени с птичи грип. Полицията не допуска хора в близост до птицефермата на Иван Кирилов, в която имаше огнище на птичи грип и преди няколко месеца, съобщава БНР. Не се знае със сигурност какъв вид е птичият грип, тъй като директорът на Областната дирекция по безопасност на храните в Добрич д-р Андонова все още не дава информация.В късния следобед в петък от БАБХ-София е изпратено потвърждение до Областната дирекция в Добрич. До този момент камионите с умъртвени птици са преминавали през селото въпреки забраната за преминаване на МПС над 5 тона.  Кметът на селото Марин Хаджийски не е получил данни от  властите за заразата. Той е разбрал за нея по време на семейната си разходка, когато видял служителите в защитно облекло край птицефермата. Кметът е потърсил връзка с областния управител на Добрич и е разпратил свои подчинени да призоват жителите на селото да приберат домашните си птици заради заразата. Екологичната комисия в Добрич ще бъде свикана в понеделник, когато се очакват и подробности.", "date": "2018.05.27", "title": "В Стефаново умъртвяват птици, заразени с птичи грип"}
{"url": "http://www.cross.bg/zaroven-ylitza-okean-1575640.html", "text": "/КРОСС/ Австралийски пърформанс артист ще бъде заровен жив в контейнер под градска улица в столицата на Тасмания в продължение на три дни, предаде Ройтерс.73-годишният Майк Пар възнамерява по този начин да припомни на жителите на град Хоубарт за геноцида, извършен от британците при завладяването на острова. Пърформансът ще бъде направен в рамките на годишния фестивал \"Дарк Мофо\". Пар ще бъде спуснат в контейнер под улица \"Макуори\" на 14 юни. В него ще има легло, вода, стол за медитация, моливи и дъска за рисуване. Засега не е ясно дали артистът ще има осветление и достъп до чист въздух.Контейнерът, който е с дължина 4,5 метра, ще бъде заровен под асфалта и улицата ще продължи да функционира по време на пърформанса. Пътни знаци ще указват, че Пар се намира под краката на преминаващите пешеходци.С протестното си заравяне австралиецът държи да припомни на новите поколения жестокостите, на които е било подложено туземното тасманийско население след пристигането по тези места на 75 хиляди английски и ирландски затворници.Тасмания е австралийски остров на границата между Тихия океан и Индийския океан. Наречен е на холандския мореплавател Абел Тасман, който е първият европеец, посетил го през 1643 година.", "date": "2018.05.27", "title": "Австралиец ще бъде заровен жив за три дни под тасманийска улица"}
{"url": "http://www.cross.bg/kyrymbashev-petur-tehnologii-1575648.html", "text": "/КРОСС/ Надявам се, че у нас ще се увеличава броят на научноизследователските центрове, които имат достъп до добро финансиране. За съжаление, към момента статистиката показва, че когато се увеличават европейските средства за научни изследвания, те отиват предимно в държави от Западна Европа. Според данни на Европейското патентно ведомство 80% от патентованите продукти в сферата на иновациите са регистрирани едва в 5 западноевропейски държави.“", "date": "2018.05.27", "title": "Петър Курумбашев: Надявам се, че ще има все повече добре финансирани научноизследователски центрове в България"}
{"url": "http://www.cross.bg/tynel-iii-boris-1575639.html", "text": "/КРОСС/ Това е стара идея на Столична община, която отново се възражда, за да разтовари трафика по околовръстния път на столицата.Предвижда се участъкът да е 7,6 км, в който ще влизат тунел, естакада, както и 5 пътни възела. Въпросното трасе стартира от бул. „България“. Колите ще преминават през тунел в участъка между булевардите „Братя Бъкстон“ и „Цар Борис III“. По естакада ще преминават в участъка „Горнобански път“ и бул. „Цар Борис III“, пише monitor.bg.По-нататък, пътя към кв.“Люлин“ ще има две ленти за всяка посока. Петте пътни възела ще бъдат при бул. „Братя Бъкстон“, „Горнобански път“, ул. „Суходолска“, Западна тангента и бул. „Цар Борис III“.Този проект е бил на дневен ред още, когато кмет на столицата е бил Бойко Борисов. През 2014 г. отново се заговаря за него.Според запознати, съоръженията за този проект са доста скъпи, но няма друг начин да се обиколи столицата. Предишните изчисления назовават цифрата 150 млн. лв. без ДДС за изпълнението на проекта.През август е планирано стартирането на тунел под „Цар Борис III“ в посока жк „Овча купел“ под „Житница“., а през октомври да започне търг за проектиране от бул. „Братя Бъкстон“ до АМ „Люлин“.", "date": "2018.05.27", "title": "Околовръстното на София ще минава през тунел от Павлово до „Овча купел“"}
{"url": "http://www.cross.bg/danni-lichnite-gdrr-1575642.html", "text": "/КРОСС/ Πpeз пocлeднитe няĸoлĸo дни paзличнитe oнлaйн ycлyги и yeб caйтoвe зaпoчнaxa дa yвeдoмявaт пoтpeбитeлитe зa пpoмeни в пoлитиĸaтa нa oбcлyжвaнe. Paзпpocтpaнявaт ce гoлям бpoй cъoбщeния oт caйтoвe, ĸoитo пoтpeбитeлитe мoжe вeчe и дa нe пoмнят.Πpичинaтa зa вcичĸo тoвa e пpиeтият нa тepитopиятa нa EC Oбщ peглaмeнт зa зaщитa нa личнитe дaнни (GDРR), ĸoйтo влeзe в cилa нa 25 мaй. Peглaмeнтът e вaлидeн зa вcичĸи ĸoмпaнии, oбpaбoтвaщи пoтpeбитeлcĸи дaнни нa тepитopиятa нa Eвpocъюзa, предава Kaldata.GDРR нaлaгa няĸoи oгpaничeния нa интepнeт ĸoмпaниитe пo пoвoд cъбиpaнeтo и oбpaбoтĸaтa нa личнитe дaнни.Koмпaниитe имaт пpaвo дa cъбиpaт eдинcтвeнo дaннитe, нeoбxoдими зa извъpшвaнe нa ĸoнĸpeтнa ycлyгa.Πpи мoлбa oт cтpaнa нa пoтpeбитeля, тeзи дaнни мoгaт дa бъдaт aĸтyaлизиpaни или пpeмaxнaти, aĸo тoвa нe пpoтивopeчи нa oбщecтвeнитe интepecи и cвoбoдaтa нa cлoвoтo.He ce paзpeшaвa cъxpaнeниe нa личнитe дaнни пoвeчe, oтĸoлĸoтo ce изиcĸa зa cъoтвeтнaтa ycлyгa.Интepнeт ĸoмпaниитe тpябвa дa пpeдocтaвят нa вceĸи пoтpeбитeл избopa, дaли e cъглaceн дa ce cъбиpaт нeгoвитe дaнни.A aвтoмaтичнo пocтaвeнaтa oтмeтĸa cpeщy тoвa cъглacиe нe oзнaчaвa, чe пoтpeбитeлят ce e cъглacил c нaпиcaнoтo.GDРR e пpиeт зa зaщитa нa личнитe дaнни нa пoтpeбитeлитe зa цeли, ĸoитo мoгaт дa им нaнecaт вpeдa.Bcяĸa ĸoмпaния, дoпycнaлa изтичaнeтo нa лични дaнни, тpябвa дa yвeдoми peгyлaтopнитe opгaни и пoтpeбитeлитe в paмĸитe нa 3 дни.Зa нapyшeниe нa GDРR ca пpeдвидeни солени глoби в paзмep oт 10 дo 20 милиoнa eвpo или oт 2 дo 4% oт глoбaлния дoxoд нa ĸoмпaниятa.", "date": "2018.05.27", "title": "Интернет - затрупан от GDPR съобщения "}
{"url": "http://www.cross.bg/dimitrov-stigna-parizh-1575632.html", "text": "/КРОСС/ Григор Димитров се класира за втория кръг на \"Ролан Гарос\". Поставеният под номер 4 българин се наложи над Мохамед Сафуад (Египет) с 6:1, 6:4, 7:6(1) и стартира с успех в Париж едва за втори път в последните си пет участия.27-годишният Сафуад е 182-и в световната ранглиста. Той записа дебют в основната схема в турнир от Големия шлем като \"щастлив губещ\", заменяйки отказалия се по-рано днес заради травма Виктор Троицки (Сърбия). Хасковлията започна силно двубоя, като в 22-минутния първи сет даде само 8 точки на съперника от 34 разигравания. Димитров продължи серията си на десет спечелени от първите 11 гейма, след което Сафуат поиска медицински таймаут заради мазол на играещата дясна ръка. Спирането на мача наруши ритъма на българина, който като че ли и леко се поотпусна, което позволи на египтянина да намали до 3:4. Димитров все пак запази единия от пробивите аванс и взе и втората част.Третият сет беше най-равностоен. Българинът изпусна брейкбол в седмия гейм, а след това и още три в деветия поведе, в който дръпна с 40:0 при подаване на противника, но африканецът обърна след серия от пет поредни разигравания. Впоследствие се стигна до тайбрек. В него Димитров направи доминираше и стигна до крайната победа след малко повече от два часа.Българинът направи 31 печеливши удара срещу 19 на съперника, като спечели и 88 процента от точките при вкаран първи сервис.С успеха Димитров, който през миналия сезон достигна до третия кръг в Париж, заработи 45 точки и 79 хиляди евро, а следващият му съперник ще бъде определен от мача между Джаред Доналдсън (САЩ) и Николас Хари (Чили), които играят в момента.", "date": "2018.05.27", "title": "Гришо прескочи неочакван съперник на старта на \"Ролан Гарос\" "}
{"url": "http://www.cross.bg/benzinostantziya-kolonkata-plovdiv-1575633.html", "text": "/КРОСС/ Куриозен инцидент в Пловдив взриви социалните мрежи. Лек автомобил, който е тръгнал от бензиностанция, без да бъде изваден пистолета от колонката,  беше заснет по пловдивския булевард „България“.Според автора на клипа превозното средство потеглило от бензиностанция без  водачът да забележи, че пистолетът не е върнат на колонката.Дори при движение по улиците на града не забелязал откъртения маркуч.", "date": "2018.05.27", "title": "Шофьор се движи по централен булевард в Пловдив с маркуча за зареждане на бензин"}
{"url": "http://www.cross.bg/etazh-shestiya-pada-1575631.html", "text": "/КРОСС/ Група куриери спасиха момче, което пада от шестия етаж на жилищна сграда в Китай. Един от тях разказва, че той и неговите колеги стояли на улицата и чакали пратките си, когато чули трясък отгоре. Вдигнали поглед и забелязали детска ръка да стърчи от четвъртия етаж.Записът от видеокамера показва как хората долу се суетят в търсене на нещо подходящо, с което да поемат детето и се опитват да разпънат чаршаф. Секунди след това момчето пада върху тях.„Момчето падна от шестия на четвъртия етаж и се задържа там за десетина секунди. Започнахме да крещим отдолу и да търсим нещо, в което да го поемем. Тогава детето падна на първия етаж и накрая върху нас. Опитахме се да го хванем, но то ни повали на колене. Всичко стана за секунди”, разказва един от куриерите.Детето е оцеляло, макар да има счупвания. Линейката е пристигнала след 15 минути и го откарала в болница. Някои от спасителите му имат дребни наранявания.\n\t\t\t\t\t", "date": "2018.05.27", "title": "Куриери спасиха момче, което пада от шестия етаж в Китай (видео)"}
{"url": "http://www.cross.bg/more-ispaniya-dyshi-1575634.html", "text": "/КРОСС/ Испанската морска спасителна служба съобщи днес, че през уикенда е спасила 408 мигранти, опитващи се да пресекат Следиземно море от Африка, предаде АФП.Нейни съдове пресрещнали в неделя 5 малки лодки със 115 мигранти в Гибралтарския проток, а в събота приели още 293 души от 9 плавателни съда.Службата съобщи, че следи още три лодки със „значителен брой мигранти“ в тях, намиращи се в Алборанско море, източно от Гибралтарския проток.Испания е дестинация №3 за мигрантите, опитващи се да достигнат Европа през Средиземно море, като техният броя е значително по-малък от пътуващите към Италия и Гърция.Според Международната организация по миграцията над 22 400 души са пристигнали по море в Испания миналата година, почти 3 пъти повече отколкото през 2016 г. Над 220 души са загинали по този маршрут.", "date": "2018.05.27", "title": "Испания спаси 400 мигранти в Средиземно море"}
{"url": "http://www.cross.bg/intzidenta-etazh-sedmiya-1575636.html", "text": "/КРОСС/ Млад бургазлия е скочил от седмия етаж на жилищен блок в бургаския комплекс \"Меден рудник\".Той е на 26 години и е загинал на място. За инцидента потвърдиха от полицията.Преди инцидента младият мъж се е карал с приятелката си. Това е станало около 18.30 часа вчера.Полицията изяснява подробностите около случая, разпитва съседи и момичето, с което е живял загиналият.Предстои да бъде направена аутопсия на тялото. То е откарано в Съдебна медицина към УМБАЛ- Бургас.", "date": "2018.05.27", "title": "Младеж се хвърли от седмия етаж след спор с гаджето"}
{"url": "http://www.cross.bg/miliarda-rybli-stoiinost-1575635.html", "text": "/КРОСС/Днес ще говорим за проектите в европейската част на Русия, които вече са в процес на изграждане или са проектирани.В московската рафинерия се извършва мащабна модернизация. Обемът на инвестициите се оценява на 218 милиарда рубли, комплексът за дълбоко рафиниране на нефт е в процес на изграждане. Това ще увеличи дълбочината на обработка до 96%, т.е. ще се появи напълно нова инсталация. Производството на леки петролни продукти ще се увеличи до 85%.В района на Калуга се разработва леярски комплекс с бюджет над 20 милиарда рубли. Тук ще се произвеждат изделия от стомана и чугун за минни и строителни машини. Сред купувачите - има не само от Русия и страните от ОНД, но и в чужбина. Пускане в експлоатация - 2020 година.В Коломенския завод «Трансмашхолдинга», тече четири годишна модернизация на стойност 15 милиарда. Рубли. В резултат на това ще се създаде серийно производство на дизелови двигатели от ново поколение за руския флот и индустрия.В района на Кострома се изгражда нова фабрика за шперплат на стойност 9 милиарда рубли. А в Киров се модернизира мебелната фабрика \"Вяцки\" и се завършва нова продукция на стойност над 6 милиарда рубли.В Дубна преди края на 2019 г. ще бъде построен нов завод за производство на инструменти.В района на Тула се строи завод за производство на полимери за строителната индустрия. Проектът се изпълнява в рамките на програмата за заместване на вноса и се оценява на 9 милиарда рубли.В района на Тамбо ще се появи млечен клъстер с инвестиции над 20 милиарда рубли и комплекси за свиневъдство с инвестиции над 10 милиарда рубли.Тази година в района на Орловска област започва изграждането на голяма високотехнологична фуражна фабрика с капацитет 800 хил. тона смесен фураж на година на стойност около 5 милиарда рубли.До 2019 г. в района на Иваново ще бъде построена голяма свине ферма на стойност 2 милиарда рубли.Две свинеферми с повече от 7 милиарда рубли ще бъдат построени в района на Нижни Новгород.В енергийния сектор се очаква да бъдат пуснати в експлоатация втората силова единица на АЕЦ \"Новороненеж\" и два енергийни блока на АЕЦ \"Курск\", нови големи енергийни блокове в ТЕЦ \"Воронежкия\" и не само.На територията на Ставропол ще бъде изграден завод за приработка на природен газ на стойност 120 милиарда рубли. Първият етап ще произвежда химикали, а вторият - полиетилен и полипропилен.Тази година ще започне и до 2022 г. ще бъде завършено изграждането на водопровода Багаевского  в региона Ростов. Проектът е на стойност 22 милиарда рубли и ще реши проблема с недостига на питейна вода за домашна и промишлена употреба, както и за селското стопанство, риболова и корабоплаването.Изграждането на ново морско пристанище бе договорено в Геленджик. С което оборотът на товарите ще се увеличи до 300 хил. тона годишно, пристанището ще може да се настанят съдове с   оборот от 19,5 хил. души годишно.Над 3,5 милиарда рубли ще бъдат инвестирани в развитието на търговското пристанище Туапсинского. Това ще увеличи оборота на товарния терминал до 3 милиона тона, както и капацитета на пристанището за всички сухи товари.В Дагестан производството на композитни материали и пластмасови изделия, използвани в строителството, е в процес на изграждане. Инвестицията в проекта е около 3 милиарда рубли.В Кабардино-Балкария ще бъде изграден голям полимерен завод и бутилиращо предприятие за питейна вода. Общата инвестиция възлиза на 13 милиарда долара.В енергийния сектор са планирани пускането в експлоатация на централите на АЕЦ \"Ростов\", Грозни, Симферопол и Севастопол, нови слънчеви и водноелектрически централи.Но това, разбира се, е само малка част от проектите. Само в Астрахан статутът на \"особено важен инвестиционен проект\" бе възложен на 11 проекта с обща инвестиция от около 27 милиарда рубли. Сред тях са болници, обекти за спорт, транспортни проекти и др.Най-големият проект на областта е изграждането на газопреработвателна централа, съчетана с газово-химично производство. Комплексът ще може да обработва до 45 милиарда кубически метра.  газ годишно и ще бъдат инвестирани над един трилиона рубли. Инсталацията за преработка на газ ще почисти входящия газ от примеси. Полученият метан ще бъде доставен за втечняване в Балтик СПГ.Това е още един голям завод в процес на изграждане. Останалата част от газа се очаква да бъде изнесена чрез газопровода \"Северен поток-2\". Ценните фракции, извлечени от газа, ще бъдат използвани за производството на етилен и полиетилен. Около 1,5 милиона тона от тези продукти годишно са планирани и за доставки в Европа.В пристанище Уст-Луга в процес на изграждане е голям зърнен терминал. Обемът на инвестициите в проекта е 20 милиарда рубли. Периодът на изпълнение е 3-4 години. Целият оборот на зърно от Латвия, който в момента е 4 милиона тона, ще бъде пренасочен към него.В района на Калининград ще бъде изграден нов завод за минерални торове на стойност 47 милиарда рубли. Новият завод ще позволи да се организира дълбоката преработка на газ и производството на 5-то ниво на преработка, съответстващо на световните стандарти за качество.Важно е да отбележим, че изброените проекти са само малка част от това, което в момента се изгражда или предвижда в Русия. Страната е толкова огромна и има толкова много строителни проекти, които не могат да се опишат в една статия.\n\t\t\t\t\tИзточник -  ", "date": "2018.05.27", "title": "Това е сила! Заводите в Русия днес! (видео)"}
{"url": "http://www.cross.bg/krymova-efektivnost-obshtinite-1575638.html", "text": "/КРОСС/ Утре, 28 май, от 10:00 часа заместник-министърът на регионалното развитие и благоустройството Малина Крумова ще участва в откриването на международната конференция „Устойчиви градове – нови възможности и предизвикателства пред общините“. По-късно, от 16:00 часа, в панела „Промените в климата и необходимостта от подобряване на енергийната ефективност на жилищата“ Крумова ще представи напредъка по изпълнението на Националната програма за енергийна ефективност на многофамилни жилищни сгради.", "date": "2018.05.27", "title": "Заместник-министър Крумова ще участва в конференция „Устойчиви градове – нови възможности и предизвикателства пред общините“"}
{"url": "http://www.cross.bg/kmet-seloto-zadniya-1575643.html", "text": "/КРОСС/ Втори тур на частичните местни избори за кмет на село Галиче, община Бяла Слатина, се провежда днес. Открити за гласуване са четири изборни секции, една от тях е подвижна. Право на глас имат 1 500 жители на селото.До балотажа достигнаха кандидатът на ГЕРБ Страхил Стоянов и кандидатът на БСП Веселин Тушинов.От едната партия сигнализираха, че от задния вход на училището - в едната от секциите - са влезли 15 души, които не са познати в селото. Въпреки това те фигурирали в избирателните списъци, съобщава bTV.Местната избирателна комисия проверява и сигнал, че на място се агитира за един от кандидатите за кмет.", "date": "2018.05.27", "title": "Напрежение на балотажа в Галиче, хора влизат в секциите през задния двор"}
{"url": "http://www.cross.bg/nato-pokaz-vuzdyshnoto-1575637.html", "text": "/КРОСС/ На 5 юни 2018 година на летище София ще се състои статичен показ на самолет E-3A за далечно радиолокационно откриване и управление (AWACS), съобищиха днес от пресцентъра на Министерството на отбраната.Посещението е израз на ангажираността на НАТО към сигурността на Югоизточния регион на Европа. Събитието е по повод включването на България в кампанията \"We are NATO\".Организатор на статичния показ, който ще започне в 12.00 часа, е Командването на българските Военновъздушни сили по предложение на Обединеното командване на Военновъздушните сили на НАТО (NATO HQ AIRCOM), уточниха от ведомството.При нормални обстоятелства E-3A може да работи във въздуха около 8 часа на височина от 950 метра, като покритата от него наземна зона обхваща над 310 000 кв. км. Самолетът е предназначен за засичане на обекти на далечни дистанции по въздух и вода. С такава машина се провеждат широк кръг от мисии като Air Policing - охрана на въздушното пространство, използва се и при антитерористични и евакуационни операции.Той е участвал в мисии операция след кризата между Русия и Украйна, както и е подсигурявал Турция по време на сирийската криза. С него се осъществява и наблюдение на въздушното пространство на територията на страните членки на НАТО. Авиационните системи за наблюдение на AWACS участваха активно в операции на НАТО след 11 септември. С тях са подсигурявани срещите на върха на НАТО или големи спортни събития.", "date": "2018.05.27", "title": "Самолет на НАТО за засичане на далечни обекти ще бъде показан в София"}
{"url": "http://www.cross.bg/plazha-yvrezhdaniya-puteki-1575621.html", "text": "/КРОСС/ Новите концесии на плажовете ще имат задължителна клауза да осигуряват условия за хората с увреждания. На вече раздадените ивици обаче поставянето на платформи и пътеки до водата е по желание, съобщава bTV.Остава ли морето мираж за трудно подвижните хора?На Северния плаж в Поморие хората с увреждания могат да стигнат до началото на плажа, където свършва дървената пътека и то ако има кой да им помогне, тъй като цялата е в дупки.78 плажа по цялото Черноморие са отдадени под наем, а на концесия – 60. От Министерството на туризма обясниха, че стопаните на 44 от тях или около една трета, са обещали да направят улеснения за хора с увреждания.Става въпрос за градски плажове или в големите курорти, тъй като не навсякъде релефът е подходящ за поставяне на пътеки.В Бургас бетонната пътека от паркинга на най-големия плаж е удължена, но не води до никъде. Втората пътека пък е още по-къса.На част от варненските плажове има изградени пътеки, някои стигат по-близо, други – по-далеч от водата. Изграждането на специална рампа преди две години на плажа в Аспарухово не сполучи, защото вандали я унищожиха за дни.Високите вълни също разрушавали пътеките.Плажовете трябва да са изцяло готови за посрещане на летовниците от 1 юни.", "date": "2018.05.27", "title": "С инвалидна количка на плажа – мисията невъзможна"}
{"url": "http://www.cross.bg/taksata-godini-taksi-1575620.html", "text": "/КРОСС/ Министерството на околната среда и водите предлага нови по-високи такси за по-старите автомобили.Най-голямо увеличение на таксата е предвидено за автомобилите над 10 години – до 310 лв.Увеличение има и за колите на възраст между 5 и 10 години. А за новите коли е планирано намаляване на таксата.Такса вече ще има и за тежкотоварните превозни средства.За най-новите камиони тя ще бъде 938 лева. Колкото е по-стар е камионът, толкова по-висока ще е таксата. Ако е над 10 години, тя ще е над 2300 лв.", "date": "2018.05.27", "title": "Проект: По-високи такси за по-старите автомобили"}
{"url": "http://www.cross.bg/grazhdani-nyama-napadatelya-1575622.html", "text": "/КРОСС/ Въоръжени граждани са убили нападател в ресторант в Съединените щати.Мъж с психически проблеми открил огън в заведението в Оклахома сити. Ранил жена и две деца. Друг клиент пострадал, когато се опитал да избяга, съобщава USA Today.Двама минувачи станали свидетели и използвали личните си оръжия, за да стрелят срещу нападателя.Според полицията, мъжът е известен в района с неадекватното си поведение, но не го смятали за агресивен.Не е ясно защо е нападнал хората в ресторанта, с които няма никаква връзка. Местният шериф обяви, че на двамата граждани, убили нападателя, няма да бъдат повдигани обвинения.", "date": "2018.05.27", "title": "Въоръжени граждани убиха нападател в ресторант"}
{"url": "http://www.cross.bg/safyat-igrae-troitzki-1575623.html", "text": "/КРОСС/ Григор Димитров египтянина Мохамед Сафуат, вместо срещу Виктор Троицки, стана ясно минути преди началото на първия кръг на Откритото първенство по тенис на Франция.Сърбинът е контузен и тази сутрин Сафуат, номер 182 в ранглистата, е бил уведомен, че ще го замени като щастлив губещ.", "date": "2018.05.27", "title": "Троицки се отказа в последния момент, Гришо играе с египтянин"}
{"url": "http://www.cross.bg/leva-obshtinata-predsedatel-1575624.html", "text": "/КРОСС/ Скок в цената на такситата. Браншът настоява тарифите да скочат с около 20 на сто - съответно до 1 лев на километър през деня и 1,14 лв. през за нощта. Сметката на общината обаче показва, че дневната тарифа в София, трябва да бъде средно около 0.95 лева за километър, или с около 20 стотинки по-скъпо от сегашните тарифи. коментира Спас Атанасов, председател на Браншовата камара на таксиметровите шофьори., коментира Елен Герджиков, председател на Столичния общински съвет.", "date": "2018.05.27", "title": "Скок в цената на такситата"}
{"url": "http://www.cross.bg/muzhut-avtomobil-opita-1575628.html", "text": "/КРОСС/ Водач опита да подкупи длъжностни лица от „Пътен контрол“ в Исперих, съобщават от областната дирекция на МВР в Разград. Около 12.30 часа на 25 май на улица „Васил Левски“ е спрян лек автомобил „Фиат Пунто“, управляван от 71-годишен мъж от село Радинград. В хода на проверката е установено, че мъжът шофира без поставен обезопасителен колан. За да не му съставят акт за нарушение, мъжът подхвърлил в служебния автомобил 40 лв. По случая е образувано бързо производство.", "date": "2018.05.27", "title": "Шофьор се опита да подкупи полицаи в Исперих"}
{"url": "http://www.cross.bg/brekzit-rymuntzi-bulgari-1575625.html", "text": "/КРОСС/ Под заглавие „Червена тревога: британските фермери предупреждават, че ще има недостиг на плодове“, вестник „Обзървър“ пише, че отглеждащите ягоди се опасяват, че реколтата ще изгние, тъй като работниците от Европа, предимно българи и румънци, избягват фермите, но проблемът не е само в Брекзит. Подобно на много други смятани за типично английски неща ягодата също е имигрант, дошла за първи път през 18-ти век на Острова. И по ирония на съдбата имигрантите са тези, които осигуряват ягодите за прочутите ягоди със сметана за кралицата и за наближаващия тенис-турнир в Уимбълдън, пише „Обзървър“. Добрата новина е, че въпреки ужасното пролетно време се очаква много добра реколта.Лошата е, че няма кой да прибере реколтата. Изданието цитира фермери, че за разлика от предишни години европейците, които са предимно българи и румънци, сега избягват сектора и причината е Брекзит. Алистър Брукс от Фавершъм в графство Кент казва, че Брекзит е извадил на показ най-лошото в британците. В неговата ферма работят около 200 българи и румънци, на които от местното население е било заявено, че сега трябва да си ходят. „Обзървър“ обаче посочва, че не само Брекзит е фактор, а също подобряващите се условия за работа и намаляването на безработицата в някои европейски държави. Пълноценна работа у дома е за предпочитане пред сезонна в чужбина с много неизвестности, заключава изданието.", "date": "2018.05.27", "title": "\"Обзървър\": Брекзит застрашава прибирането на реколтата от ягоди във Великобритания"}
{"url": "http://www.cross.bg/ykraiina-bulgariya-poroshenko-1575626.html", "text": "/КРОСС/ Украйна и България ще построят международен път и ще си сътрудничат в сферата на образованието. Това бе заявено от президента на Украйна Петро Порошенко по време на срещата му с българския министър-председател Бойко Борисов, пише вестник „Сегодня\".В Украйна ще готвят учители за училищата, разположени на местата, където живеят българи.Пътят, за чието съвместно строителство страните се договориха, ще съедини Одеска област с Варна.Освен това Украйна и България ще проведат междуправителствено заседание по икономическото сътрудничество. Порошенко заяви, че от началото на годината текущото равнище на търговията между Украйна и България се е увеличил с 37%.Президентът на Украйна и българският министър-председател посетиха и финала на Шампионската лига, който се игра в Киев. ", "date": "2018.05.27", "title": "Украйна и България ще строят международен път"}
{"url": "http://www.cross.bg/oruzhiya-izrael-izraelskite-1575627.html", "text": "/КРОСС/ Британският износ на оръжия за Израел е достигнал рекордно ниво, показват нови данни Кампанията срещу търговията с оръжия. Миналата година властите са издали лицензи за продажби в Израел на британски оръжейни компании, възлизащи на 221 милиона паунда. Данните са стряскащи, твърдят от кампанията, особено като се има предвид, че за предходната 2016 година продажбите са били само за 86 милиона паунда. Всичко това става преди посещението следващия месец на принц Уилям в Израел и палестинските територии.Правозащитни групи поставят под въпрос изпращането на висока особа от кралското семейство в страна, чието използване на смъртоносни оръжия поражда загриженост в британското правителство. Израелският премиер Бенямин Нетаняху заяви, че страната му има право да брани границите си след убийството на 58 палестинци при вълненията по-рано, но британският премиер Тереза Мей поиска независимо разследване на насилието и призова израелските сили да се въздържат. Андрю Смит от Кампанията за забрана на продажата на оръжия заяви, че трябва да има пълно разследване дали са използвани британски оръжия и отбеляза, че посещението на принц Уилям в Ерусалим може да се тълкува като узаконяване на израелските действия.", "date": "2018.05.27", "title": "Британският износ на оръжия за Израел е достигнал рекордно ниво"}
{"url": "http://www.cross.bg/pomosht-karta-deiinosti-1575629.html", "text": "/КРОСС/ „Системата на болничната помощ в България, с ускоряващи се темпове, върви към пълна катастрофа, ако не се извършат сериозни трансформации в модела“. Това каза д-р Атанас Атанасов, директор на Областната болница в Шумен в интервю за предаването „Неделя 150“.Д-р Атанасов обясни, че въпреки че се дават повече пари за здравеопазване в сравнение с предишни периоди, системата остава тежко недофинансирана:„Има някои данни на Евростат например разходите на глава от населението за болнична помощ. В страни като Австрия, Великобритания, Холандия, Дания, тези разходи са над 3000 евро на човек за година, а в България този разход е 343 евро. Това показва, че независимо от увеличаването в абсолютни стойности на средствата за здравеопазване в годините, тази система е тежко недофинансирана. Самото ценообразуване на т.нар. договорни цени на клиничните пътеки не почива на икономически методи. Начинът, по който се прави това ценообразуване не почива нито на себестойността, нито на реалните разходи, а е основано предимно на актуалните средства, с които разполага НЗОК“.Според него основен проблем е лошото ценообразуване на извършваните дейности в болничната помощ. Той уточни, че в цените няма остойностяване на лекарския труд и въобще на труда на медицинските специалисти, което, по думите му, е основна компонента от себестойността на медицинската помощ: „Всичко това води до три съществени последици. На първо място това са значителните дългове на болниците към различни доставчици, главно лекарства. На второ място – незадоволително качество на лечебната помощ и  на трето място - липсващи или крайно ограничени стимули за персонала. Всичко това води до икономическо и морално дестабилизиране на системата. Ако тези проблеми не бъдат решени, това със сигурност заплашва биологичните устои на целия български народ.“Областната болница в Шумен е в тежко финансово състояние, със значителни просрочени задължения, но в никакъв случай не е във фалит, заяви категорично д-р Атанасов: „Ние сме взели определени мерки. Изработили сме и прилагаме оздравителна програма, която включва обединяване на структури без да бъдат закривани дейности, като по този начин се опитваме да оптимизираме непреките разходи за тези дейности без да ги елиминираме. Но оттук нататък, ако се гони чисто икономическата ефективност ще се наложи или да бъдат преустановявани неефективните дейности, или да се намери някакъв вариант за компенсиране на този финансов дефицит.“Според него методиката, по която е направена Националната здравна карта и начинът, по който се изработва, прави така, че да се използва като инструмент за допълнително регулиране на финансирането, т.е. допълнително лимитиране: „В здравната карта са включени брой легла по нива на компетентности, които да бъдат финансирани с пари от НЗОК, но тези легла е така изчислен, на базата на такива критерии, които са от миналото и съществуват сериозни териториални дисбаланси“.Д-р Неделчо Тотев, председател на Сдружението на общинските болници, съобщи, че има и общински лечебни заведения, които са застрашени от фалит: „Ако кражбите са причина за тежкото състояние на болниците, означава, че ние сме най-големите крадци в света. Ако някои порочни практики се афишират и се превръщат в повсеместно деяние – несериозно“.  Според д-р Тотев, Националната здравна карта е една необходимост, но не в предложения вариант: „Още, когато започна да се изготвя картата, формирахме комисии и се опитахме да парираме нещата като изтъкнахме нашите доводи, заради които не можем да приемем този вариант на здравна карта, които в момента тръгва да се готви. Въпреки всичко бяха изготвени областни карти, след това обсъждане на национална карта, която се разминава дори с областните карти. Тя изобщо не почива на областните карти\".", "date": "2018.05.27", "title": "Състоянието на системата на болничната помощ у нас върви към катастрофа"}
{"url": "http://www.cross.bg/observatoriya-astronomicheska-rozhen-1575611.html", "text": "/КРОСС/ Ден на отворените врати в Националната астрономическа обсерватория в РоженЗа поредна година любителите на астрономията в България ще могат да се насладят на научно-популярна лекция на астрономите от Обсерваторията. Да разгледат наблюдателната техника и да научат по какви задачи работят професионалните астрономи в Роженската обсерватория.Днес отбелязваме и християнския празник Петдесетница, който е и празник на параклиса „Света Троица“, намиращ се в непосредствена близост до входа на наблюдателната кула на двуметровия телескоп в обсерваторията.По време на празника Националната астрономическа обсерватория Рожен, традиционно посреща стотици гости от страната. Денят на отворените врати започва от 10 до 17 часа.", "date": "2018.05.27", "title": " Ден на отворените врати в Националната астрономическа обсерватория в Рожен"}
{"url": "http://www.cross.bg/bulgarskiya-vuzrazhdane-ychastva-1575610.html", "text": "/КРОСС/ Министърът на регионалното развитие и благоустройството Николай Нанков ще участва във втората среща на тема „Магистрала “Хемус” – възраждане на българския Север”. Тя ще се проведе на 28 май от 13 часа в голямата зала на Община Велико Търново.На събитието ще присъства и председателят на УС на АПИ инж. Дончо Атанасов.", "date": "2018.05.27", "title": "Министър Нанков ще участва в дискусия „Магистрала „Хемус“ – възраждане на българския Север“"}
{"url": "http://www.cross.bg/podpomagane-migrantite-direktor-1575612.html", "text": "/КРОСС/ Над 1 милион и 500 хиляди души в България живеят в бедност и е необходимо да получават подпомагане. Сред тях са предимно възрастните и децата, съобщи Надежда Тодоровска - заместник-генерален директор на Българския червен кръст.„Децата имат нужда от допълнително обгрижване, защото при тях също така доста уязвими се явяват обстоятелствата, че те посещават училище, не винаги родителите могат да осигурят храна, с която да помогнат на децата да се държат добре, не винаги могат да закупят всички учебници, които са необходими за обучението на тези деца.- Каза Надежда Тодоровска.Застъпническата дейност и подпомагане на мигрантите е сред приоритетните дейности на Българския червен кръст. Предстои организацията да подготви стратегия за проблемите на мигрантите, допълни генералният директор на БЧК София Стоименова:„Това, което ние правим е свързано със застъпническа дейност, с подпомагане на мигрантите, с предоставяне на различни услуги.“", "date": "2018.05.27", "title": "Над 1 милион и 500 хиляди души в България живеят в бедност"}
{"url": "http://www.cross.bg/krediti-burzi-neobslyzhvanite-1575614.html", "text": "/КРОСС/ 342 млн. лв. са раздадени и необслужени бързи кредити само за първото тримесечие на годината. За това предупреди Пейо Майорски от Комитета за защита на потребителите.Все повече стават нефинансовите институции отпускащи кредити с лихви надхвърлящи понякога 40%, като схемата на нарастване на лихвата е обяснена по сложен и неразбираем за обикновените граждани начин. Също така потребителите са обект на агресивна реклама за бързи кредити, в която се отбелязва, че средствата се отпускат дори при лоша кредитна история. Това е поредният капан за граждани с ниски доходи и слаба финансова култура. Затова призоваваме хората да внимават какви бързи кредити взимат и при какви условия. Като Инициативен комитет за защита на потребителите сме силно обезпокоени от огромната сума на необслужваните кредити, повечето от които вече са в ръцете на колекторските фирми, които тормозят гражданите.По официални данни на БНБ размерът на необслужваните бързи кредити вече достига 342,8 млн. лева към края на първото тримесечие на годината. За една година лошите заеми намаляват с 11,8% (45,8 млн. лева). В сравнение с края на декември 2017 година обаче те се увеличават с 0,1% (0,4 млн. лева) и прекъсват тренда на намаление, който имаха 13 тримесечия – от края на юни 2015 г.Апелираме гражданите да се запознаят подробно с условията и лихвите при тегленето на бързи кредити и не ги съветваме да взимат заеми от нефинансови институции. Само за пет месеца от старта на кампанията за събиране на „Сигнали срещу колекторските фирми\" са събрани вече над 150 сигнала на граждани. В голямата част става въпрос за погасени по давност сметки към мобилни оператори и именно малки потребителски и бързи кредити.", "date": "2018.05.27", "title": "342 млн. лв. са необслужваните бързи кредити"}
{"url": "http://www.cross.bg/beshe-kyche-neshto-1575613.html", "text": "/КРОСС/ Той е истинска суперзвезда. Малко са актьорите днес, които могат да се мерят с него по брой фенове. Той е шотландец от Холивуд, но истинската му любов е България. Предстои да се убедите, че знае за историята ни, Рила, езерата, Левски, кучетата и ... „батките” повече, отколкото всеки друг актьор, стъпвал у нас. Джерард Бътлър в едно ексклузивно интервю  пред bTV.– За теб – винаги. Хубаво е да съм тук. Приятно е, снощи влязох тук погрешка, мислех, че е изход, а тук имаше група от хора, които пушеха пури и всички ме погледнаха странно. Отворих плъзгащата се вратаи те просто ме гледаха.– Обикновено в тази ситуация, всички казват „Оооо”, но те просто ме гледаха и продължиха да си пушат. И аз си казах „Добре, това не е изхода, окей. Чао.”   – Да, изглежда прекарвам повече време тук, отколкото където и да е другаде. И ми харесва. Вече съм на етап, в който разхождайки се, минавам покрай месарницата, „Стояне, здравей! Хей, Валерия, как си?” Да, колкото повече време прекарвам тук, толкова повече разбирам и се напасвам към атмосферата и енергията на това място. И е много приятен град за живеене, много „лесен”. Не е напрягащо, хората се разхождат, има много паркове, такива неща. Просто е... място, в което искаш да излезеш, да се разходиш или да покараш колело.Студиото е прекрасно. Чувствам, че тук мога да работя усилено в студиото и в същото време да се забалявам когато не съм на работа. Понякога работиш на някакви места и локации и предпочиташ наистина да работиш, защото когато свършиш си мислиш „Какво ще правя сега? Тук няма нищо интересно”.    – Ами знаеш ли, аз съм запален велосипедист, особено тук в София. Мисля, че ти го казах, бил съм тук пет пъти и на третият път си взех колело. В този момент открих толкова нови места и сега всеки път когато идвам, откривам ново място. Например Военната академия – това там ми изглежда като Бевърли Хилс на София. А последния път бях в Рила планина, където винаги съм искал да отида и не само, че отидох, но и снимахме там. – Рилските езера, точно така. Как се казва планината? Рила ли е?– Окей, ние се качихме на планината. Бяхме с хеликоптер, летяхме нагоре-надолу. Беше уникално. Аз трябваше да играя ловец  на елени, снимахме на върха, който беше  покрит със сняг и има красиво езеро. Но вече съм бил на много места.Ходил съм във Варна, в Пловдив, който е прекрасен – амфитеатърът в Пловдив и неговата история. Как това нещо е било заровено толкова време. Уникално е как нещо такова, такава архитектура, просто изчезва и никой не знае, че е там и в един момент се появава, след свлачище или нещо такова и е с една или две счупени колони. Това беше смайващо. Обичам Пловдив, Старият град…– Рилският манастир посетих преди 20 години, беше прекрасно. Спомням си, че обиколката, на която бяхме, беше доста дълга. Но нямаше проблем с това, с изключение на момичето, което работеше по филма ни. Тя беше завършила история и в колата докато пътувахме, тя ни разказа цялата история на България.Някои хора могат да разказват историята интересно, но тя буквално изреждаше събития по години, „България е завладяна през еди коя си година, след това се освобождава през еди коя си година, след това турците идват и е само робство, робство”. Така че имахме урок по история и след това дълга обиколка на Рила, но манастира сам по себе си беше зашеметяващ.  – Беше чудесно. Запознахме се с прекрасно семейство една вечер в ресторант, а те бяха приятели със собственика и в един момент вече разговарях с жената на собственика „Елате на мача утре”. Ние снимахме същата вечер, когато свършихме решихме, че е прекалено късно, имаше 30 минути до края на мача. Колата ни остави и тичахме до стадиона, за да можем да хванем част от мача. Успяхме за последните 25 минути. Атмосферата беше... Те са зверове… Но изглеждаше забавно за мен.Аз съм от Глазгоу, ние имаме „Глазгоу Селтикс” и „Глазгоу Рейнджърс” и те са луди. Но това толкова се връзва с атмосферата на играта, не знам. И след това в края на мача собственикът ми каза „Ела долу да поздравиш отбора”, а това винаги е малко странно. Понякога трябва да поздравиш отбора след като са загубили мача и не им е до това. Но тези момчета бяха победили и когато влязох при тях те започнаха да скачат и пеят и аз бях в средата и виках „Само Левски, само Левски”. Седмица след това, където и да ходех, след себе си чувах „Само Левски”. Какви са точните думи „Само Левски”? – И където и да отидех, чувах 2-3-4-5 човека да викат. Веднъж бях с колелото и карах в парка и имаше няколко фена на ЦСКА, целите облечени в червено и се чудех защо всички са в червено, но в крайна сметка се сетих и продължих да карам, с шапка на главата си, за всеки случай.Всъщност, това е доста интересно. Това е едно от нещата, които обичам в България. Понякога, срещал съм много мъже, ако трябва да „съдиш”, изглеждаха „здрави” момчета. Тази вечер бях в парка, един здравеняк дойде и ми каза „Може ли един автограф?” и аз казах „Разбира се”, но кимнах, погледнах го и кимнах (нагоре-надолу) и той ме попита „Да или не?”.Предполагам не знаеше дали казвам Да или Не с лицето си. Казах му „Да”, а той каза „Добре, може ли да си свалите очилата?”. Аз ги свалих, снимахме се, той ми благодари, след което отиде и доведе двама от своите приятели, които също изглеждаха доста здрави. Това което ми хареса е, че в края когато си тръгваха, казаха „Ти си перфектен актьор и ти желаем много късмет в кариерата”. И за мен като цяло българите са много учтиви и мили. Други хора в други държави искат да се снимат с мен, снимаме се и казват „Благодаря, чао”. Тук е толкова приятно, дори мъже, които никога не бих си помислил, че ще кажат нещо такова, ще ми направят комплимент или ще ми пожелаят късмет.Това е нещо, което наистина ми прави впечтление когато посещавам различни места. Всички хора тук са много учтиви и понякога когато нямам възможност да се снимам, защото има много хора, всички са много мили и се вълнуват. Просто и аз съм впечатлен как вие сте почтени и горди, но не в негативен смисъл. Приятно е. – Да.– Да. Като говорим за Рила, намерих куче, бездомно, диво куче там в подножието на планината и я спасих, тя не беше много добре. Взех я с мен обратно в Лос Анджелис, а сега я взех с мен тук на снимки. Разхождахме се по улицата един ден и видяхме един питбул, красиво куче. Кафяв питбул  и млад мъж, стоящ до него. Аз си помислих „какво прекрасно куче” и в този момент, Шушка се беше приближила да го подуши.В следващия момент челюстта на кучето беше захапала муцуната ѝ. Има разрези на муцуната и врата си. За секунда си помислих, че точно се върнахме с нея в България, а сега ще я изгубя. И казах на този човек „Твоето куче ухапа моето, случвало ли се е преди?” и той каза „Те са две женски, не”. Аз не разбрах точно какво искаше да ми каже и го попитах дали го е правила и преди. Той отговори „Да, затова имам това”, имаше намордник, но намордника висеше на колана му. Той знае, че кучето му хапе, но има намордник, който не е на кучето. Имахме малка разправия, накрая той ми показа среден пръст, което беше много „мило” предвид факта, че кучето му почти не уби моето, но тя е добре, добре е. Не беше най-приятният ми момент в България или най-приятното ми изживяване с българин.– Обичам питбулите, те са прекрасни кучета, но аз съм виждал как хапят, не бях виждал как хапят моето куче, беше ужасна гледка, но разбрах че това е голям проблем в България.– О, да. Аз имах чуството, че е незаконно, тъй като е незаконно в повечето държави, така че започнах да снимам кучето му, а той каза „снимай това” и ми показа среден пръст. Имам това на видео, което исках да пусна. Щеше да е добре, ако малко беше помислил и се беше извинил, предвид факта, че неговото куче почти уби моето, но да, след този случай разбрах, че тук има много такива атаки.– Нека помисля.  – Снимахме сцени за филм с подводници, екшън трилър „Hunter-killer” на Рилските езера. Когато слязохме в подножието, аз си бях в караваната и моята асистентка влезе, а тя има заек и винаги го хваща през кръстта и ръцете му стърчат. Тя се кълне, че зайците обичат това, аз нямам представа. И тя влиза с куче, държи го по същия начин и каза „Виж какво намерих”. Никога не съм имал такова свързващо преживяване с животно, защото никога бях срещал такова куче.Тя остави кучето пред мен и аз се приближих. Повечето кучета започват да се вълнуват или да се срамуват, но тя не помръдна, само стоеше точно пред лицето ми. Беше кожа и кости. И после всеки я хранеше, дадох ѝ 7 купички с колбас, беше толкова гладна. И 4 купички с вода, не можеше да спре да пие и беше много, много слаба.И до края на деня, всеки я хранеше, но тя продължаваше да идва при мен и не можех да спра да я снимам. Снимах я по всякакви начини, изпращах съобщения на хората, от тази страна и от тази страна...На края на деня си помислих, че сме в средата на нищото и попитах хората от бензиностанцията, имаше само една бензиностанция наоколо. Те казаха, че е бездомна и че я хранят от време на време, от близо месец. Тя изглеждаше доста болна, затова я отведохме на ветеринар. Но той беше на час път в нашата посока и си помислих – какво правим, водим я при ветеринар, който после ще я върне на улицата.Аз изгубих моето куче преди около година и половина, имах го от 11 години. Затова си помислих, че може би Бог ми изпраща съобщение, че това е моето куче. Бях толкова тъжен, че трябва да я оставя и си помислих „добре”. Не осъзнавах точно с какво начинание се заемам, защото въпреки че е най-милото същество, тя е диво куче. И така я взехме в Лос Анджелис да я представя на приятели беше интересно преживяване. Не че беше агресивна, просто много развълнувана и извън контрол.Докато пътувахме беше много уплашена и трябваше да я държа на каишка и след това като я пуснах на плажа, започна да тича, да си играе и забравя къде е, тича на някъде, аз я преследвах, но тя е прекрасно куче, много забавна и е най-любвеобилното куче.– Някои казваха „О, тя е отчасти доберман, но не са ѝ рязани ушите и е много по-малка”. Постоянно чувам, че е ловджийско куче, но и направихме ДНК тест в Америка, който показа около 10 различни вида кучета, нито едно от които прилича на Шушка. Но когато се върнахме тук срещнахме човек, който ни обясни, а и ние го проверихме след това, че тя всъщност е Словашка хрътка и всъщност е много рядка порода. И е ловджийско куче. Те често се използват за преследване на диви прасета.Това е друг проблем, който имам с нея – всеки път, в който види котка, можеш да оцениш, че наистина е ловджийско куче, няколко пъти ми се е налагало да я гоня когато има котка наоколо. – О, ами не съм много добър в измислянето на имена за животни, както можете да видите. Този ден, в който всички я хранеха, асистент режисьора и казваше „Шушка, Шушка”, нямах идея какво значи, но просто гледах кучето, което е толкова сладко и „Шушка” беше, не знам дали имате тази дума – онематопея – име, което звучи като чувството, което носи? И си помислих, че е Шушка, тя изглежда като Шушка. Нямам представа какво значи Шушка. Дадоха ми 25 различни значения за шушка – например чушка, кучка, сладурче.В Америка, никой не знае какво значи и всички мислят, че е прекрасно име, но моят масажист е руснак и той ми каза, че на руски означава кучка или нещо такова. Малка кучка. Мисля, че е в хубав смисъл, нещо като „Здравей, кучко”. Не знам, отива ѝ, не мога да си я представя с различно име.– Това, което ти казах по-рано – колко приятелски настроени са хората. Няма такова нещо като цинизъм както в Америка. Там просто е автоматично – виждат те, снимат се с теб и това е. Все едно „Хей, ти, снимка?”, както понякога правят и ти реагираш „Уоу, чакай малко”. Тук има вълнение, дори и понякога да е малко в повече.Винаги е искрено и хората ти желаят всичко най-добро. Всеки би ти казал: „Надявам се да ти харесва в България”, „Желая ти късмет в твоята кариера”. Това не се случва навсякъде, както казах. – Да, усещам го, усещам вашата любов.– Не изречение. Добре, „Обичам да съм в България”.– Не мога да кажа „в”. „Обичам да съм В България”. Не съм много добър с езиците. Просто не са моето нещо. ", "date": "2018.05.27", "title": "Джерард Бътлър за Рилските езера, \"Левски\" и сблъсъка с български \"батки\""}
{"url": "http://www.cross.bg/rysiya-pytin-koreiiskiya-1575616.html", "text": "/КРОСС/ Япония ще работи в тясно сътрудничество с Русия за  премахването на ядрените оръжия от Корейския полуостров. Това заяви днес в Москва японският премиер Шиндзо Абе след среща с руския президент Владимир Путин, предаде Ройтерс.Путин каза, че всички участници в урегулирането на ситуацията на Корейския полуостров трябва да покажат сдържаност, да не допускат нови конфронтации и да не излизат от полето на дипломацията.Путин изтъкна укрепващото партньорство между Русия и Япония и каза, че двустранната търговия се е увеличила с 14 процента миналата година, превишавайки 18 милиарда долара.", "date": "2018.05.27", "title": "Шиндзо Абе: Япония ще работи в тясно сътрудничество с Русия "}
{"url": "http://www.cross.bg/turnovo-avtomobila-veliko-1575617.html", "text": "/КРОСС/ Пиян шофьор помля с колата си три други автомобила по ул.\"Полтава\" в квартал \"Колю Фичето\" във Велико Търново тази сутрин,съобщава ''Великотърново утре''. Произшествието е станало около 05,30 часа, а пострадалите автомобили били паркирани.  Джигитът се метнал в нетрезво състояние зад волана на автомобила си и натиснал газта. В района на катастрофата улицата е осеяна с части от потрошените возила. За щастие пострадали няма. Водачът на фолксвагена е 39- годишен мъж от Велико Търново. На местопроизшествието се извършва оглед.", "date": "2018.05.27", "title": "Пиян шофьор помля три автомобила в Търново"}
{"url": "http://www.cross.bg/mulniya-ydari-i-podpali-avtobys-v-gurtziya-1575615.html", "text": "/КРОСС/ Гръцката служба за пожарна безопасност съобщи, че междуградски автобус, движещ се по път край турската граница, е бил ударен от мълния и е изгорял напълно, предаде Асошиейтед прес.Автобусът е пътувал вчера следобед от Александруполис към Орестиада и е бил ударен от мълнията на 21 км от началната си точка. Той се запалил, шофьорът спрял и извел 12-те пътници и контрольора. Всички са невредими.Шест пожарни автомобила и 18 огнеборци са били изпратени на място и са потушили огъня, но не са могли да спасят автобуса.", "date": "2018.05.27", "title": "Мълния удари и подпали автобус в Гърция"}
{"url": "http://www.cross.bg/danchev-evrozonata-nego-1575619.html", "text": "/КРОСС/ „Една от основните причини да не сме част от Еврозоната е именно бедността. Тя пречи да влезем в този клуб на богатите“. Това заяви народният представител от ПГ на „БСП за България“ Димитър Данчев пред БНР. Той подчерта, че България изпълнява числовите критерии за приемане на еврото, но това не е достатъчно, защото европейските страни очакват от нас истински реформи. „Пенсионната система, образованието, здравеопазването и пазарът на труда да не оказват такъв натиск върху фискалната политика, какъвто го виждаме към момента“, обясни Данчев.Той припомни, че БСП и в рамките на този мандат, виждайки големите проблеми в образованието, предложи да се въведе карта „икономика – образование“, която да определи нуждите на бизнеса в съответните региони и да стимулира развитието на образованието по начин, по който да дава необходимите кадри на бизнеса.„Анализът на Европейската централна банка е своеобразен шамар за управляващите, защото до голяма степен посочва същите предизвикателства пред страната ни, като доклада през 2016 г.“, допълни Данчев. Според него това за пореден път показва, че в политико-икономически план България вместо да се развива, тя изостава.„В доклада се обръща внимание на качеството на институциите и управлението у нас. Посочва се необходимостта от структурни реформи, включително и връзката между образование и пазар на труда, подобряване на конкурентоспособността, по-голяма ефективност при харчене на публични средства“, каза той. По неговите думи това включва и значително намаляване на корупцията, осигуряване на независима и ефикасна съдебна система и подобряване на качеството на образователната система.„Ако за някои тези констатации представляват изненада, то за нас от БСП съвсем не е така. Аз лично по време на изслушване на министъра на икономиката в НС , го критикувах за състоянието на бизнес климата у нас, за липсата на адекватна политика за привличане на повече чуждестранни инвестиции в страната“, допълни народният представител. Според него жестоко изоставаме с въвеждането на електронното управление, а от там се забавя административната реформа и намаляването на административната тежест за бизнеса.„Изключително важно е България да стане част от Еврозоната. Голяма част от нашето общество не разбира ползите от присъединяването на страната ни, но трябва да се говори и обяснява“, подчерта той. Според него Еврозоната е гарант за по-голяма стабилност и сигурност. „Това ще доведе до повече чуждестранни инвестиции“, каза още Димитър Данчев. ", "date": "2018.05.27", "title": "Димитър Данчев: Бедността е причина да не сме в Еврозоната"}
{"url": "http://www.cross.bg/komisiyata-polsha-regiona-1575618.html", "text": "/КРОСС/ Тъй като битката на ЕС с Унгария и Полша се засилва, Комисията работи зад кулисите, за да доведе до вбиване на клин между тях и останалата част от Вишеградската група - централноевропейски съюз, включващ още Словакия и Чешката република. Дипломати и длъжностни лица в региона твърдят, че Комисията използва властта на своята кесия в текущите бюджетни разговори, за да посее разделението сред четирите държави. Ако бъде успешна, тактиката може да постави Унгария и Полша, които се считат за парии от голяма част от политическия елит на Западна Европа, в още по-изолирано положение, пише Джакопо Баригаци в „Политико“, цитира го БГНЕС.", "date": "2018.05.27", "title": "„Политико“: ЕС се опитва да разцепи Вишеградската четворка"}
{"url": "http://www.cross.bg/galiche-stoyanov-sedmitza-1575600.html", "text": "/КРОСС/ Втори тур на изборите в Галиче. След като кметът на селото Ценко Чоков беше осъден, Галиче отиде на избори миналата седмица. След гласуването стана ясно, че селото отива на балотаж. Сега един срещу друг застават кандидатът на ГЕРБ Страхил Стоянов и на БСП Веселин Тушинов.На първият тур от вота миналата седмица Тушинов спечели 388 гласа, а Стоянов – 369.„Изборният ден в Галиче започна спокойно. В 7 часа сутринта бяха открити и четирите избирателни секции – три стационарни и една подвижна секция. Всички членове на избирателните комисии се бяха явили навреме за отварянето на секциите. До момента нямаме постъпили сигнали за нарушаване на изборния процес”, заяви за „Събуди се” председателят на Общинската избирателна комисия Цветелина Андовска.", "date": "2018.05.27", "title": "Втори тур на изборите в Галиче"}
{"url": "http://www.cross.bg/katar-egipet-otnosheniya-1575645.html", "text": "/КРОСС/ Близо година, след като Саудитска Арабия, Обединените арабски емирства, Бахрейн и Египет прекъснаха дипломатическите си отношения с Катар, Доха реши да спре да консумира стоки, произведени от тези страни, предава американската агенция Bloomberg.Министерството на икономиката на Катар нареди на всички магазини в страната да престанат да продават продукти, произведени в тези четири страни, гласи циркулярно писмо, разпространено в Събота. Търговските обекти ще бъдат обикаляни от инспектори, които трябва да потвърдят, че те изпълняват поръченията на правителството.Говорител на ведомството не е пожелал да направи коментар по случая, когато е бил потърсен от Bloomberg.Американската агенция припомня, че Саудитска Арабия, ОАЕ, Бахрейн и Египет прекъснаха икономическите и дипломатическите си отношения с Катар на 5 юни м.г., като се позоваха на това, че Доха финансира терористични организации и има близки отношения с Иран – нещо, което Катар отрича. Това принуди богатото на природен газ да пренасочи търговските си маршрути през Кувейт и Оман и да закупува стоки от Иран и Турция.", "date": "2018.05.27", "title": "Катар забрани вноса на стоки от Саудитска Арабия, ОАЕ, Бахрейн и Египет"}
{"url": "http://www.cross.bg/ryski-skripal-sergeii-1575647.html", "text": "/КРОСС/ Руският посланик в Берлин Сергей Нечаев поиска Великобритания да се извини за скандала \"Скрипал\".\"Стотици руски дипломати, прогонени заради скандала с отравянето на бившия руски двоен агент Сергей Скрипал, може да се върнат само след пълно извинение от страна на Лондон\", заяви руският дипломат, цитиран от Welt.Великобритания и европейски страни обвиниха Кремъл за отравянето на Сергей Скрипал и дъщеря му през март. Бившият двоен агент излезе от болница неотдавна след лечение за отравяне с нервнопаралитично вещество.\"Великобритания трябва да признае, че \"това беше голяма грешка, или голяма лъжа\" и да покаже, че съжалява\", бе категоричен Нечаев.25 страни и НАТО прогониха около 140 руски дипломати, след като Лондон обвини Русия и дори самия руски президент Владимир Путин за отравянето на Скрипал, довело до голяма операция по почистването в град Солсбъри.", "date": "2018.05.27", "title": "Руски посланик: Лондон, извини се за \"Скрипал\"! "}
{"url": "http://www.cross.bg/nasheto-sluntze-zvezdi-1575641.html", "text": "/КРОСС/ Във вселената има много типове звезди - по-малки, по-големи и с различен цвят от нашето Слънце. Всъщност малко хора знаят, но цветът на нашето слънце е бял, а не жълт или оранжев, както често е изобразяван.Но как би изглеждала обстановката на Земята, ако обикаляхме около друга звезда. Видеото по-долу разкрива това:\n\t\t\t\t\t", "date": "2018.05.27", "title": "Ако други звезди заменят нашето Слънце (видео)"}
{"url": "http://www.cross.bg/km-opashka-ot-kamioni-se-obrazyva-na-bulgaro-tyrskata-granitza-1575644.html", "text": "/КРОСС/ Билзо шеснадесет километра от камиони се е образувала на ГКПП Капъкуле/Капитан Андреево на границата с България, предаде турската частна телевизия НТВ.Тировете, натоварени със стоки за износ, чакат на границата, за да продължат към различни европейски страни. Опашката се дължи на българската митница, където обработването се извършва бавно, посочва телевизионният канал. Броят на чакащите камиони е около 600.Пътуващ за Германия шофьор е споделил пред Анадолската агенция, че чака от 24 часа на границата. Той е изразил разочарование, че проблемът ", "date": "2018.05.27", "title": "16 км опашка от камиони се образува на българо-турската граница"}
{"url": "http://www.cross.bg/terena-belite-supernika-1575603.html", "text": "/КРОСС/ Кралят е един и носи името Реал Мадрид! \"Белият балет\" грабна 13-и трофей в Шампионската лига, след като бе пронизан само с една единствена \"червена стрела\" от страна на Ливърпул. \"Лос Меренгес\" се наложиха с 3:1 над мърсисайдци на финала на стадион \"Олимпийски\" в украинската столица Киев и по този начин останаха на престола за трета поредна година. Старши треньорът на мадридчани Зинедин Зидан пък достигна феноменално постижение, ставайки първия наставник, който с един отбор завоюва три поредни трофея в \"турнира на богатите\" и то с един и същи отбор. Единствено Боб Пейсли, начело на Ливърпул, успява да завоюява три трофея с един тим, но не в поредни години. За футболистите на “белите” Марсело и Каземиро пък това е четвърта титла от ШЛ, с което подобирха рекорда от три на Дани Алвеш, Роберто Карлос и Савио. Роналдо пък е футболиста с най-много спечелени финали в Шампионската лига. Голямата звезда на \"белите\" Кристиано Роналдо стана играча с най-много спечелени финали в най-престижния европейски клубен турнир.Макар през първото полувреме мърсисайдци да стояха повече от добре на терена, загубата на Мохамед Салах още в 25-ата минута срина самочувствието на възпитаниците на мениджъра Юрген Клоп. Те отправиха цели 9 удара към вратата на Кейлор Навас при наличието на голямата си звезда на терена и 0 след напускането му.След това последва сериозен удар и за състава на Зинедин Зидан, след като Дани Карвахал бе настъпан от Андрю Робъртсън и се наложи да сложи край на участието си в срещата. Все пак \"белите\" успяха да се съвземат по-бързо от шока и да създадат сериозни положения до края на първата част, но до гол не се стигна. Логично или не \"белите\" стигнаха първи до попадението като Карим Бензема откри резултата в 51-ата минута. Светлината на прожекторите обаче изобщо не бе насочена към френския нападател. Стражът на мърсисайдци Лорис Кариус допусна фрапантна грешка, с която буквално направи подарък на съперника за 1:0. Садио Мане обаче побърза да измие срама след стореното от 24-годишният вратар и от статично положение разстреля вратата на Навас за 1:1.Не отне много време на \"Кралския клуб\" отново да поведе в резултата. Единствено бе нужна малко магия от резервата Гарет Бейл, който успя две минути след влизането си на терена (64') да зашемети съперника с унищожителна задна ножица за 2:1.Кариус изглежда бе на страната на съперника, след като буквално сложи край на амбиците на собствения си тим в 83-ата минута на срещата. Вратарят на \"червените\" за втори път се стъписа и направи още един подарък на Реал Мадрид за 3:1. Гарет Бейл пък пак влезе в ролята на герой с втори гол в срещата.\n\t\t\t\t\t ", "date": "2018.05.27", "title": "Реал взе 13-ата! (видео)"}
{"url": "http://www.cross.bg/evroto-andreii-zayavi-1575601.html", "text": "/КРОСС/ Чехия смята своята валута за по-изгодна от еврото, заяви премиерът Андрей Бабиш, предава CT24., заяви вчера премиерът на откриването на фестивал в Бърно.Словашкият му колега Петер Пелегрини, който също бе на фестивала по случай 100 години от основаването на Чехословакия, каза, че страната му е много доволна от единната европейска валута.Еврото помогна на Словакия да увеличи икономическия растеж и да намали безработицата, каза той.Чехия пое ангажимент през 2004 г., когато влезе в ЕС с още девет страни, да въведе еврото, но няма график, който трябва да спазва в тази насока. Чехословакия е основана през 1918 г. и се разделя мирно през 1993 г.", "date": "2018.05.27", "title": "Андрей Бабиш: Чешката крона е по-изгодна от еврото"}
{"url": "http://www.cross.bg/sreshta-koreya-yuzhna-1575604.html", "text": "/КРОСС/   Президентът на Южна Корея Мун Джей-ин заяви, че лидерът на Северна Корея Ким Чен-ун е потвърдил намерението си да „денуклеаризира“ Корейския полуостров, както и да проведе планираната среща с президента на САЩ Доналд Тръмп, предава Ройтерс цитиран от Фокус.Мун и Ким са се споразумяха по време на изненадваща втора среща в събота за възможната среща САЩ-Северна Корея, която в момента се планира на 12 юни в Сингапур и че тя трябва да се проведе успешно.  ", "date": "2018.05.27", "title": "Южна Корея съобщи, че Ким Чен-ун потвърждава готовността си за среща с Доналд Тръмп"}
{"url": "http://www.cross.bg/sochat-igra-ostrova-1575607.html", "text": "/КРОСС/ Десет години от живота си средностатистическият британец прекарва \"залепен\" за телевизора. Това сочат резултатите от проучване, направено по поръчка на \"Пърфект хоум\", цитирано от в. \"Дейли стар\". Жителите на Острова отделят 27 часа седмично на любимото си занимание, сочат резултатите от допитването. Месечно поданиците на Нейно Величество следят средно 13 различни телевизионни поредици.Въпреки популярността на хитовия сериал \"Игра на тронове\", предпочитана за британците си остава поредицата \"Само баламите бачкат\", излъчена за първи път през далечната 1981 г. Следват \"Игра на тронове\" и \"Коронейшън стрийт\". В Топ 10 на предпочитаните от жителите на Острова сериали намират място още \"Приятели\", \"Доктор Кой\", \"Фолти Тауърс\", \"Имението Даунтън\", \"Синята планета\", \"В обувките на Сатаната\" и \"Черното влечуго\".", "date": "2018.05.27", "title": "Британците прекарват 10 години от живота си пред телевизора"}
{"url": "http://www.cross.bg/bulgariya-rysiya-rymen-1575605.html", "text": "/КРОСС/ Последният месец беше богат на събития, в които България посрещаше лидерите на света в София. Последната седмица тази линия продължи, като президентът Румен Радев се срещна с руския президент Владимир Путин. Думите на Радев бяха емоционални, той говореше за възстановаване на отношенията с Русия, а Путин заяви, че очаква Борисов за среща през следващата седмица. Руските медии бяха резки в коментарите си. Ще заслужи ли България като верноподаник на ЕС газовата прошка на Русия, така звучаха някои от анализите в медиите. коментира политологът Евелина Славкова.коментира политологът Юри Асланов.", "date": "2018.05.27", "title": "Отношенията между България и Русия: Очакванията от срещите на първите мъже с Путин"}
{"url": "http://www.cross.bg/mesta-obyad-oblachnost-1575602.html", "text": "/КРОСС/ Днес в часовете  преди обяд над по-голямата част от страната ще бъде слънчево. След обяд ще се развива купеста и купесто-дъждовна облачност и на много места ще има краткотрайни валежи, придружени от гръмотевици. Ще духа слаб до умерен североизточен вятър. Максималните температури ще са между 24° и 29°.По Черноморието ще бъде предимно слънчево. След обяд ще се развива купеста и купесто-дъждовна облачност и на места по южното крайбрежие ще превали. Ще духа слаб до умерен вятър от север-североизток. Максимални температури  – между 21° и 24°. Температурата на морската вода е 19°-21°. Вълнението на морето ще е 2-3 бала.В планините преди обяд ще е предимно слънчево, по върховете – мъгливо. Около и след пладне отново ще се развива купеста и купесто-дъждовна облачност, на места ще има краткотрайни валежи, придружени от гръмотевици. Ще духа умерен, временно силен вятър от североизток. Максималната температура на височина 1200 метра ще е около 18°, на 2000 метра – около 12°.През следващата седмица ще настъпи относително стабилизиране на атмосферата и вероятността за валежи ще намалее. Ще преобладава слънчево време, а температурите слабо ще се повишат. Вятърът ще е от изток-североизток, слаб до умерен.В понеделник все още над Западна България в следобедните часове ще има условия за развитие на купеста и купесто-дъждовна облачност, а на места – и за превалявания и гръмотевици.През следващите дни превалявания са възможни само на изолирани места. ", "date": "2018.05.27", "title": "Времето днес отново с валежи и гръмотевици"}
{"url": "http://www.cross.bg/stupkite-botevata-kozlodyii-okolchitza-1575609.html", "text": "/КРОСС/ От Козлодуй започва 72-ият Национален туристически поход \"По стъпките на Ботевата чета, Козлодуй-Околчица\", който тази година е под патронажа на председателя на Народното събрание. ", "date": "2018.05.27", "title": "От Козлодуй започва 72-ият поход \"По стъпките на Ботевата чета, Козлодуй-Околчица\""}
{"url": "http://www.cross.bg/zhiteli-meditzi-poredna-1575608.html", "text": "/КРОСС/ За четвърта поредна неделя, медици и жители на Ловеч ще блокират за един час, след 17 часа, движението по главния път София - Варна, в района на пътен възел Абланица. Протестиращите настояват за повече яснота относно бъдещето на болницата в града, която е в тежко финансово състояние.Въпреки обещаните им от правителство пари за изплащане на забавените им заплати чрез безлихвен заем, медиците от Ловешката болница и днес излизат на протест, на който ще бъдат подкрепени и от жители на града. \"Парите са обещани, към момента не са изплатени. Сдобихме се с още един кредитор\", споделят медици.  ", "date": "2018.05.27", "title": "За четвърта поредна неделя медици и жители на Ловеч излизат на протест"}
{"url": "http://www.cross.bg/pytin-medvedev-promeni-1575606.html", "text": "/КРОСС/ Руският президент Владимир Путин поиска от новото си правителство да работи за промени във всички области, на първата среща с кабинета в Кремъл, предаде ТАСС.\"Трябва да поемате инициативи, да използвате нестандартни подходи, да покажете модерен стил на управление\", каза Путин на премиера Дмитрий Медведев и министрите.\"Тук трябва да е двигателят на промените във всички области и цялата страна трябва да усети темпото му\", подчерта Путин и призова правителството да е пример за конструктивно сътрудничество с гражданското общество.\"Задачите, които ви очакват, са не просто сложни, а крайно отговорни. Това са цели от принципно ново равнище, от постигането им зависи жизнеспособността на страната ни, енергията на развитието й, бъдещето й, без никакво преувеличение\", заяви Путин.\"Чака ви много работа, съществена работа и пожелавам на всички нужното здраве и енергия да я вършите\", заяви президентът.Владимир Путин, който беше триумфално преизбран на 18 март и встъпи в длъжност на 7 май, отново назначи Дмитрий Медведев за премиер, показвайки, че не предвижда промяна в управленската линия, отбелязва АФП.На 18 май Путин реши да остави на постовете им повечето основни министри като външния министър Сергей Лавров и министъра на отбраната Сергей Шойгу, утвърждавайки предложенията на Медведев.Сред редките промени в кабинета са лишаването на Виталий Мутко от поста вицепремиер, отговарящ за спорта, заради допинг скандала с руски спортисти, и издигането на финансовия министър Антон Силуанов до първи вицепремиер.", "date": "2018.05.27", "title": "Путин нареди промени в политиката на Дмитрий Медведев"}
{"url": "http://www.cross.bg/ryski-suvetnitzi-batareya-1575630.html", "text": "/КРОСС/ Четирима руски военни загинаха в Сирия при нападение на бунтовници, съобщи руското министерство на отбраната, цитирано от ТАСС.Двама руски съветници, управляващи огъня на сирийска батарея, са загинали на място, други петима били ранени и откарани в руска военна болница. Двама от тях по-късно починали въпреки усилията на лекарите.По данни на министерството боевете избухнали през нощта в източната сирийска провинция Дейр аз Зур, след като \"няколко мобилни групи терористи атакували артилерийска батарея на сирийските правителствени войски\".В хода на боевете, продължили около час, сирийските военнослужещи заедно с руските съветници унищожили 43 терористи и шест джипа с монтирани на тях тежки картечници, уточнява министерството на отбраната.", "date": "2018.05.27", "title": "Четирима руски войници убити в Сирия от бунтовници"}
{"url": "http://www.cross.bg/chasa-provede-botev-1575594.html", "text": "/КРОСС/София.От 9.00 и 14.00 часа в Софийския университет ще се проведат изпити по немски език и по испански език в рамките на втората кандидатстудентска сесия.***София.От 10.30 часа в Енорийския център на храм \"Рождество Христово\" Националният център по трансфузионна хематология организира акция за безвъзмездно кръводаряване.***София.От 11.00 часа на площад „България\" пред НДК (от страната на площад „Баба Неделя\") жители и гости на София ще могат да тестват два водородни автомобила (Toyota & Hyundai), да разгледат зарядна станция за водород, както и да разгледат два водородни автомобила, изработени от студенти в Техническия университет в София и Русенския университет. Участие ще вземат Петър Курумбашев, член на Европейския парламент, Барт Биебуйк, изпълнителен директор на Съвместното предприятие „Горивни клетки и водород\", Ангел Попов, заместник-министър на транспорта, информационните технологии и съобщенията, проф. Евелина Славчева, директор на ИЕЕС - БАН, проф. Костадин Костадинов от Министерство на образованието и науката. В 18.00 часа двата водородни автомобила ще бъдат част от изпращането на зрелостниците от 73 СУ „Владислав Граматик\" и Националната финансово-стопанска гимназия в София.***София.От 18.30 часа в Централната софийска синагога, ул. \"Екзарх Йосиф\" №16, лидерът на БСП - София Калоян Паргов ще присъства на 15-ата церемония за връчване на годишните награди \"Шофар\" на Организацията на евреите в България \"Шалом\".***София.От 20.00 часа в зала 1 на НДК Елена Папаризу ще изнесе концерт.***Бистрица.От 16.00 часа в сградата на читалище „Св. Цар Борис I - 1909\" в село Бистрица ще се състои официална паметна вечер, посветена на името на българския гвардейски и емигрантски музикант Стойо Иванов Крушкин, потомък на „шопския апостол\" - Никола Крушкин-Чолака, сподвижник на Васил Левски.***Бургас.В туристически комплекс „Акве Калиде\" ще се състоят арт занимания за деца.***Велико Търново.От 13.00 часа в Голяма зала на Общината ще се проведе втора информационна среща на тема \"Магистрала \"Хемус\" - възраждане на българския Север\".***Враца.От 11.00 часа в Народно читалище „Развитие 1896\" Симфониета Враца ще се включи в „Ботеви дни 2018\" с концерт.***Горна Оряховица.От 11.30 часа на алеята на възрожденците в парк \"Христо Ботев\" ще се проведе Ден на поклонение и почит пред героите от Априлската епопея в Първи революционен окръг с център Горна Оряховица - поднасяне на венци и цветя.***Горна Оряховица.От 16.00 часа ще се проведе откриване на парк \"Детски кът\" в града.***Горна Оряховица.От 17.00 часа в Младежки дом ще започне XIХ-ти Международен пленер „Живописатира\" - откриване.***Горна Оряховица.От 21.00 часа на пл. „Георги Измирлиев\" ще има Тържествена проверка-заря.***Добрич.От 11.00 часа в Държавен куклен театър „Дора Габе\" ще бъде представен спектакълът „Лека нощ, съкровище\".***Козлодуй.От 18.30 часа в Ботев парк в Козлодуй председателят на Народното събрание Цвета Караянчева ще присъства на откриването на 72-ия Национален туристически поход „По стъпките на Ботевата чета. Козлодуй-Околчица\". В 19.50 часа на палубата на Националния музей-параход „Радецки\" председателят на парламента ще наблюдава възстановка на превземането на парахода от Ботев и неговите съратници. В 21.45 часа Цвета Караянчева ще участва в тържествения заря-проверка пред паметника на Христо Ботев в Козлодуй.*** Монтана.От 10.30 часа пред спортно-атрактивен комплекс \"Аугуста\", до язовир \"Огоста\", ще се проведе Международната киноложка изложба \"Свети Дух\".*** Монтана.От 19.30 часа ще бъде открит Тринадесетият международен фолклорен фестивал - Монтана 2018, с националните химни на 6 държави от Европа и Азия.***Перник.От 10.00 часа на Лятната сцена в Централен градски парк ще се проведе обучение на открито за деца и младежи, които искат да си вземат домашен любимец.***Перник/с. Дивотино.От 11.00 часа в манастира „Св. Троица\", с. Дивотино, ще се състои молебен и курбан за здраве.***Перник/с. Рударци.От 17.00 часа в стадиона в с. Рударци ще се състои Ден на селото с празнична програма.***Перник/с. Големо Бучино.От 18.00 часа на площада на с. Големо Бучино ще се проведе традиционен събор.***Пловдив.От 9.00 часа в храм „Св. Троица\" пловдивският митрополит Николай ще оглави богослужение.***Смолян.Аархиерейският наместник на Смолянска духовна околия Негово Високопреподобие архимандрит Висарион ще отслужи празничната света божествена Литургия в новия храм „Покров на св. Богородица\" на Кръстова гора. ", "date": "2018.05.27", "title": "Предстоящи събития в страната за 27 май"}
{"url": "http://www.cross.bg/rugbi-raneni-putya-1575598.html", "text": "/КРОСС/ Тежък инцидент сполетя привърженици на ръгби отбор в Дром, чийто автобус катастрофира на път А7. Трима души са загинали, а осем са тежко ранени, според данни на местната префектура, цитирана от \"Франс прес\" и БГНЕС.Автобусът с ръгби фенове, които се връщали от полуфинала на Топ 14 между отборите на \"Кастр\" и \"Рейсинг 92\" в Лион, се преобърна на пътя, като засега причините за катастрофата са неизяснени. Жертвите са били поддръжници на клуба по ръгби на Бокер в департамента Гар.Други шестима души са ранени, но леко, а четиринайсет са невредими. Мобилизирани на 135 пожарникари, а в префектурата на полицията е създаден кризисен щаб. Участък от пътя е временно затворен. В петък и събота в Десин-Шарпьо се иг се играха двата полуфинала от Топ 14 по ръгби. Вчера \"Кастр\" би \"Рейсинг 92\" с 19-14. ", "date": "2018.05.27", "title": "Автобус, превозващ фенове на ръгби отбор, катастрофира във Франция"}
{"url": "http://www.cross.bg/voiina-vtorata-svetovna-1575590.html", "text": "/КРОСС/ 1328 г. - Филип VI, първи представител на династията Валоа, става крал на Франция.1703 г. - Руският цар Петър Велики основава Санкт Петербург.1717 г. - Нова Гранада става самостоятелно вицекралство на Испания.1850 г. - Населението в Белоградчишко се вдига на въстание, прераснало в цяла Северозападна България и известно като Видинско въстание.1866 г. - В Букурещ е създаден Таен български централен комитет (ТБЦК), приемник на който по-късно става БРЦК.1870 г. - Васил Левски преминава от Румъния в България със задачата да създаде мрежа от местни революционни комитети.1925 г. - Извършена е последната публична екзекуция в Европа - обесване на извършителите на атентата в катедралата „Св. Крал\" Марко Фридман, Петър Задгорски и Георги Коев.1937 г. - Пуснат е в експлоатация мостът Голдън Гейт в Сан Франциско.1940 г. - Втората световна война: При клането при Па дьо Кале са убити 97 британски войници от части на 3-та СС дивизия Тотенкопф.1941 г. - Втората световна война: След постъпки на властта в София от немските лагери са освободени около 12 700 македонски българи - военнопленници.1941 г. - Втората световна война: Британската военна флота потапя в Северно море германския линеен кораб Бисмарк.1943 г. - Втората световна война: Създаден е Национален фронт на съпротивата във Франция.1949 г. - Официално е създадена Японската асоциация по карате.1950 г. - Американският певец Франк Синатра за първи път се представя в телевизионно предаване.1960 г. - Демократичното правителство в Турция е свалено чрез военен преврат.1974 г. - Жак Ширак е избран за министър-председател на Франция.1985 г. - В Рим започва процес за съучастие в атентата срещу Йоан Павел II на Сергей Антонов и задочно - на Тодор Айвазов и Жельо Василев.1993 г. - СДС внася вот на недоверие на правителството на Любен Беров, но парламентът го отхвърля.1994 г. - Съветският писател-дисидент Александър Солженицин се завръща в родината си след 20-годишно изгнание в САЩ.1999 г. - Карла дел Понте, главен обвинител на Международния наказателен трибунал за бивша Югославия в Хага, повдига обвинение срещу Слободан Милошевич за военни престъпления и престъпления срещу човечеството, извършени в Косово.2006 г. - Земетресение на остров Ява (Индонезия) с магнитуд 6,2 по Скалата на Рихтер отнема живота на около 4 600 души.", "date": "2018.05.27", "title": "27 май в историята"}
{"url": "http://www.cross.bg/protiv-vazhni-imat-1575592.html", "text": "/КРОСС/ \"Бъдете, каквито сте и казвайте каквото чувствате, защото онези, които имат против, не са важни, а тези, които са важни, няма да имат против. \"Д-р Сюс", "date": "2018.05.27", "title": "Бъдете, каквито сте..."}
{"url": "http://www.cross.bg/tema-govori-neiinite-1575593.html", "text": "/КРОСС/Нова телевизия, „Събуди се\"Тема: Спомени за големия български художник акад. Светлин Русев.Тема: Отношенията България - Русия и какво трябва да е поведението на първите ни мъже, спрямо руския президент Владимир Путин, при визитите им. Коментар на анализатори.Тема: Алпинистът Слави Несторов, който само преди броени дни се завърна от експедиция на Еверест.Тема: Изборният ден в скандалното село Галиче, където има балотаж след като бившият кмет Ценко Чоков беше осъден.Тема: Миролюба Бенатова представя: Правда и нейните ученици.Тема: Абитуриентите на Милко Калайджиев - Алекс и Антонио.БТВ, „Тази събота и неделя\"Тема: БНТ, „Денята започва с Георги Любенов\"Тема: На поход срещу неграмотносттА. Говори Захари Карабашлиев.Тема:  Гадателката Теодорова Стефанова от Италия, с нови прогнози.Тема:  Мисия \"образование\" и нови политически дискурси. Говори проф. Огнян Герджиков.Тема:  Нова книга за Хитлер, неизвестни факти от живота на диктаторите.Тема:  Нина Димитрова и нейните студенти с театрални награди.Тема:  На живо: Максим Ешкенази, с покана за \"Отело\". ", "date": "2018.05.27", "title": "В ефира днес"}
{"url": "http://www.cross.bg/vsichki-nego-zashtoto-1575591.html", "text": "/КРОСС/ От Иоана Свето Евангелие 737. А в последния велик ден на празника застана Иисус, издигна глас и рече: който е жаден, да дойде при Мене и да пие.38. Който вярва в Мене, из неговата утроба, както е речено в Писанието, ще потекат реки от жива вода.39. Това каза за Духа, Когото щяха да приемат вярващите в Него; защото Дух Светий още не бе даден, понеже Иисус още не бе прославен.40. Тогава мнозина от народа, като чуха тия думи, казваха: Този е наистина Пророкът.41. Други казваха: Този е Христос. А други казваха: нима от Галилея ще дойде Христос?42. Не е ли казано в Писанието, че Христос ще дойде от Давидовото семе и от градеца Витлеем, отдето беше Давид?43. И тъй, у народа произлезе разпра за Него.44. А някои от тях искаха да Го хванат, ала никой не тури върху Му ръка.45. Тогава слугите се върнаха при първосвещениците и фарисеите, а те им рекоха: защо Го не доведохте?46. Слугите отговориха: никога човек не е говорил тъй, както Тоя Човек.47. Фарисеите им отговориха: да не сте се и вие прелъстили?48. Повярвал ли е в Него някой от началниците или от фарисеите?49. Но тоя народ, който не знае Закона, е проклет.50. Никодим, който бе ходил нощя при Него и беше един от тях, казва им:51. осъжда ли нашият Закон човека, ако първом го не чуят и узнаят, какво върши?52. Те му отговориха и рекоха: да не си и ти от Галилея? Изпитай и виж, че от Галилея пророк не се е явил.53. И всеки си отиде у дома си. Деяния на Светите Апостоли 21. Когато настана ден Петдесетница, те всички в единомислие бяха заедно.2. И внезапно биде шум от небето, като че идеше силен вятър, и напълни цялата къща, дето седяха.3. И явиха им се езици, като че огнени, които се разделяха, и се спряха по един на всекиго от тях.4. И всички се изпълниха с Дух Светий, и наченаха да говорят на други езици, според както Духът им даваше да изговарят.5. А в Иерусалим се намираха иудеи, човеци набожни, от всеки народ под небето.6. Когато стана тоя шум, събра се много народ и се слиса, защото всеки ги слушаше да приказват на неговия говор.7. И всички се чудеха и маеха, думайки помежду си: тия, които говорят, не са ли всички галилейци?8. А как слушаме всички своя си роден говор?9. Ние - партяни и мидяни, еламити и жители на Месопотамия, Иудея и Кападокия, на Понт и Асия,10. на Фригия и Памфилия, на Египет и Ливийските страни, съседни на Кириния, и дошлите от Рим, както иудеи, тъй и прозелити [* Езичници, приели иудейска вяра],11. критяни и араби, - как слушаме тях да говорят на наши езици за великите Божии дела?12. Всички бяха смаяни и в недоумение думаха един другиму: какво ли ще е това?13. А други се присмиваха и думаха: със сладко вино са се напили.\t14. Тогава Петър се изправи с единайсетте, издигна глас и почна да им говори: мъже иудеи и вие всички, които живеете в Иерусалим! Нека ви бъде известно това, и внимавайте на думите ми:15. тия не са пияни, както вие мислите, защото е трети час през деня;16. но това е реченото чрез пророк Иоиля:17. \"и ето, в последните дни, казва Бог, ще излея от Моя Дух върху всяка плът; синовете ви и дъщерите ви ще пророчествуват; младежите ви ще виждат видения, а старците ви ще сънуват сънища;18. и в ония дни върху рабите Ми и рабините Ми ще излея от Моя Дух, и ще пророчествуват.19. И ще покажа чудеса горе в небесата и личби долу на земята, кръв и огън, дим и пушек.20. Слънцето ще се превърне в тъмнина, и месечината - в кръв, преди да настъпи великият и славен ден Господен.21. И тогава всеки, който призове името Господне, ще се спаси\".  22. Мъже израилтяни! Изслушайте тия думи: Иисуса Назорея, Мъж, засвидетелствуван пред вас от Бога със сили, чудеса и личби, що ги Бог стори чрез Него между вас, както и сами знаете,23. Него, по определената воля и предведение Божие предаден, вие хванахте и, след като приковахте с ръце на беззаконници, Го убихте;24. но Бог Го възкреси, като освободи от родилните болки на смъртта, понеже тя не можеше да Го удържи.\t25. Защото Давид казва за Него: \"винаги виждах пред себе си Господа, защото Той е от дясната ми страна, за да се не поклатя.26. Затова се възрадва сърцето ми, и се възвесели езикът ми; а още и плътта ми ще почива в надежда.27. Защото Ти не ще оставиш душата ми в ада и не ще допуснеш Твоя светия да види тление.28. Ти ми си дал да позная пътищата на живота; Ти ще ме изпълниш с радост чрез лицето Си\".\tПс. 15:829. Мъже братя! Нека е позволено да ви кажа смело за патриарх Давида, че той и умря и биде погребан, и гробът му е у нас и доднес.30. А бидейки пророк и знаейки, че Бог му беше с клетва обещал от плода на чреслата му да въздигне по плът Христа и да Го постави на престола му,31. предвидя и каза за възкресението на Христа, че душата Му не бе оставена в ада, и плътта Му не видя тление. 32. Тогова Иисуса Бог възкреси, на което всички ние сме свидетели.33. И така, Той, след като биде възнесен с Божията десница и прие от Отца обещанието на Светаго Духа, изля това, що вие сега виждате и чувате.34. Защото Давид не възлезе на небесата; но сам говори: \"рече Господ Господу моему: седи от дясната Ми страна,35. докле туря Твоите врагове подножие на нозете Ти\".36. И тъй, нека наздраво знае целият дом Израилев, че Тогова Иисуса, Когото вие разпнахте, Бог направи Господ и Христос.37. Като чуха това, на сърце им стана умилно, и казаха на Петра и на другите апостоли: какво да направим, мъже братя?\t38. А Петър им рече: покайте се, и всеки от вас да се кръсти в името на Иисуса Христа, за прошка на греховете; и ще приемете дара на Светаго Духа.39. Защото за вас е обещанието, за вашите деца и за всички далечни, които би призовал Господ, Бог наш.40. И с много други думи свидетелствуваше и ги приканваше, думайки: спасявайте се от тоя опак род.41. И тъй, които приеха на драго сърце думите му, кръстиха се; и се присъединиха в оня ден около три хиляди души.42. И постоянствуваха в учението на апостолите, в общуването, в хлеболомението и в молитвите.43. Страх обзе всяка душа, защото много чудеса и личби ставаха чрез апостолите в Иерусалим.44. А всички вярващи бяха заедно, и всичко им беше общо;45. продаваха имоти и стока и разделяха ги между всички, всекиму според нуждата.46. И всеки ден единодушно престояваха в храма и, преломявайки по къщите хляб, хранеха се с весело и чисто сърце,47. като хвалеха Бога и като бяха обични на целия народ. А Господ всекидневно прибавяше към църквата такива, които се спасяваха.", "date": "2018.05.27", "title": "Осма неделя след Пасха. Петдесетница"}
{"url": "http://www.cross.bg/otvlecheni-meksiko-zheni-1575599.html", "text": "/КРОСС/ Телата на шест жени, отвлечени в петък от въоръжени мъже, бяха намерени вчера в северната част на Мексико, съобщиха местните власти, цитирани от \"Франс прес\" .Те са били отвлечени в хранително-вкусово предприятие в щата Тамаулипас. Телата им са намерени недалеч от мястото, откъдето са отвлечени. Разследва се причината за престъплението. Мексико е залято от вълна от насилие, свързано с наркотрафика. Откакто през декември 2006 г. започна военна офанзива на федералното правителство срещу трафиканти, над 200 000 души бяха убити. ", "date": "2018.05.27", "title": "Откриха труповете на шест отвлечени жени в Мексико"}
{"url": "http://www.cross.bg/petdesetnitza-tzurkva-hristovata-1575597.html", "text": "/КРОСС/ Днес е Петдесетница – отбелязва се на 50-ия ден след Великден. На Петдесетница се празнува рожденият ден на Христовата църква. На този ден Исус Христос основава църквата си на земята чрез пращането на Светия Дух.Според библейското предание на 50-ия ден след Пасха в Йерусалим било пълно с поклонници, дошли за големия юдейски празник, посветен на Божието законодателство на планината Синай. Дванайсетте Христови апостоли и Божията майка били събрани на молитва в къщата, където преди 50 дни вечеряли преди Пасха заедно с Христос.Внезапно се чул шум, сякаш задухал силен вятър и изпълнил цялата къща, а над главата над всеки от молещите се явили пламъци, приличащи на огнени езици. Апостолите се изпълнили със Светия Дух и започнали да славят Бога на всички езици, които дотогава не знаели.Пламъците били видимият знак за въздействието на Светия Дух върху Христовите ученици, на които била дадена силата да проповядват Христовото учение на всички народи. Така били поставени основите на Христовата църква, затова и Петдесетница се смята за неин рожден ден.", "date": "2018.05.27", "title": "Петдесетница е –  денят на Христовата църква"}
{"url": "http://www.cross.bg/rodeni-na-maii-1575595.html", "text": "/КРОСС/Елена Йончева, журналист, депутат в 44-ото НСАкад. Александър Петров, физикБианка Панова, двукратна световна шампионка по художествена гимнастикаГена Трайкова, журналистИван Панев, актьор и режисьорЛили Маринкова, журналистД-р Сергей Сергеев, началник отделение по хирургия в УМБАЛ \"Софиямед\"Христо Тодоров, бивш депутат ", "date": "2018.05.27", "title": "Родени на 27 май"}
{"url": "http://www.cross.bg/dobrovoltzi-chasa-tryd-1575596.html", "text": "/КРОСС/Младежка инициатива на брега край Шкорпиловци, наречена \"Бира за смет\", чисти плажа, разказва Труд. Срещу 100 кутии бира доброволци събраха 2 тона боклук по северния черноморски бряг. В Бургаското рибарско селище Ченгене скеле преди дни,  деца доброволци са почистили плажа, после били почерпени с чорба и сладолед.Всяко училище ще има безжичен интернет до края на годината, е водещото заглавие на 24 часа. Правителството е предвидило 11 милиона лева за целта, става ясно от стенограма на последното заседание на Министерския съвет. Министърът на образованието Красимир Вълчев е уточнил за вестника, че 46 на сто от нашите училища вече имат достъп до безплатен интернет.Стандарт акцентира върху посещението на премиера Бойко Борисов в хърватската столица Загреб. \"Трябва да направим всичко възможно да не допуснем отново конфликт като този в бивша Югославия\", заяви той, цитиран от изданието. В друга статия пише, че заместник-председателят на ГЕРБ Цветан Цветанов е направил маратон от срещи с балкански лидери.Стандарт съобщава, че последните му рисунки били върху камък.  \"Велик човек си отиде\", обобщава 24 часа. \"Светлин бе мотор, който движеше държавата ни напред\", е написал председателят на парламентарната комисия по култура и медии Вежди Рашидов, цитиран от Труд . ", "date": "2018.05.27", "title": "Преглед на печата"}
