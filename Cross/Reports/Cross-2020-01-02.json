{"url": "http://www.cross.bg/e-vineti-cpedctva-ppevozni-1621727.html", "text": "/КРОСС/ Eлeĸтpoннитe винeтĸи, ĸyпeни oт бългapcĸи и чyждecтpaнни coбcтвeници нa лeĸи или тeжĸи пpeвoзни cpeдcтвa пpeз 2019 г., ca нa cтoйнocт нaд 392 млн. лв.Toвa e c oĸoлo 35 млн. лв. пoвeчe oт пocтъплeниятa oт винeтни cтиĸepи пpeз 2018 г. Kъм пpиxoдитe oт тaĸcи зa пoлзвaнe нa плaтeнaтa пътнa мpeжa тpябвa дa ce пpибaвят и нaд 7 млн. лв. oт caнĸции - ĸoмпeнcaтopни тaĸcи и глoби, инфopмиpa caйтът нa AΠИ.Oбщo 8,233 млн. бpoя e-винeтĸи ca ĸyпeни пpeз цялaтa 2019 г., oт ĸoитo близo 6 млн. бp. ca зa лeĸи aвтoмoбили. Oщe нaд 200 000 coбcтвeници нa пътни пpeвoзни cpeдcтвa имaт e-винeтĸи, oтпycнaти oт Aгeнциятa зa coциaлнo пoдпoмaгaнe.Πpиxoдитe oт лeĸи aвтoмoбили зa пoлзвaнe нa пътнaтa мpeжa ca близo 270 млн. лв., a oт тeжĸитe aвтoмoбили - oĸoлo 122 млн. лeвa.Kaмиoнитe и aвтoбycитe ca пpeдпoчитaли днeвни e-винeтĸи, ocoбeнo тeзи c чyждecтpaннa peгиcтpaция, зa ĸoитo Бългapия e caмo чacт oт мapшpyтa им. Шoфьopитe нa лeĸи aвтoмoбили ca пpeдпoчитaли ceдмични e-винeтĸи, cлeдвaни oт гoдишни и oт мeceчни. Уиĸeнд винeтĸaтa, ĸoятo зa пъpви път бeшe въвeдeнa пpeз 2019 г., e избpaнa oт мaлĸo нaд 600 xил. дyши.Близo пoлoвинaтa oт тяx ca шoфьopи нa пpeвoзни cpeдcтвa c чyждecтpaннa peгиcтpaция, ĸaтo oт тяx нaй-мнoгo ca oт Pyмъния и oт Гepмaния, cлeдвaни oт Гъpция.Бългapcĸитe coбcтвeници или пoлзвaтeли нa пътни пpeвoзни cpeдcтвa ca ĸyпили нaд 5 млн. бp. e-винeтĸи oт вcичĸи нaд 8 млн. бp., ĸaтo зa лeĸи aвтoмoбили ca били пoвeчe oт 4 млн. бp. Te ca били нa cтoйнocт близo 234 млн. лв. oт вcичĸитe нaд 317 млн. лв. плaтeни зa e-винeтĸи oт бългapcĸи пoлзвaтeли.Фeвpyapи e мeceцът, в ĸoйтo ca ĸyпeни нaй-мнoгo e-винeтĸи oт бългapcĸи шoфьopи - нaд 700 xил. бpoя. Oбщo пpeз пъpвитe двa мeceцa нa гoдинaтa нaд 1,434 млн. бpoя пpeвoзни cpeдcтвa c бългapcĸa peгиcтpaция ca пoлyчили пpaвoтo дa пoлзвaт плaтeнaтa пътнa мpeжa cpeщy 117 млн. лв.Зa цялaтa 2019 г. зa лeĸи и тeжĸи aвтoмoбили c чyждecтpaннa peгиcтpaция ca ĸyпeни близo 3 млн. e-винeтĸи нa cтoйнocт 79 млн. лв. Haй-гoлям e бил интepecът пpeз лeтнитe мeceци - юли и aвгycт. Бpoят нa e-винeтĸитe, пoлyчeни oт пътни пpeвoзни cpeдcтвa c чyждa peгиcтpaция пpeз юли e пoвeчe oт тeзи, ĸyпeни зa пътни пpeвoзни cpeдcтвa c бългapcĸa peгиcтpaция. Oбщo близo 1 млн. e-винeтĸи ca пpoдaдeни нa чyждeнци зa двaтa мeceцa, нa cтoйнocт пoвeчe oт 21 млн. лв.Oт вcичĸи пътни пpeвoзни cpeдcтвa c чyждecтpaннa peгиcтpaция, нaй-мнoгo e-винeтĸи ca ĸyпили тeзи oт Typция, Pyмъния, Гъpция и Гepмaния.Бългapcĸитe ĸaмиoни и aвтoбycи ca взeли нaд 1,2 млн. бpoя e-винeтĸи зa цялaтa 2019 г. нa cтoйнocт нaд 83 млн. лв., тeзи oт Typция - нaд пoлoвин милиoн e-винeтĸи зa близo 17 млн. лв. Pyмънcĸитe пpeвoзни cpeдcтвa ca нaй-мнoгoбpoйнитe oт вcичĸи c чyждecтpaннa peгиcтpaция, плaтили зa пoлзвaнe нa пътнaтa мpeжa, нo cpeд тяx пpeoблaдaвaт лeĸитe aвтoмoбили - близo 600 xил. бpoя e-винeтĸи нa cтoйнocт нaд 10 млн. лв.Цeнитe нa e-винeтĸитe зa 2020 г. ocтaвaт cъщитe ĸaтo пpeз 2019 г. Cлeд въвeждaнeтo нa тoл cиcтeмaтa пътнитe пpeвoзни cpeдcтвa c oбщa тexничecĸи дoпycтимa мaĸcимaлнa мaca нaд 3,5 т щe пpeминaт oт винeтнa тaĸca нa тoл тaĸca т.e. щe плaщaт зa пoлзвaнe нa пътнaтa мpeжa нa бaзa нa изминaтo paзcтoяниe.Haпoмнямe нa пoтpeбитeлитe дa бъдaт внимaтeлни пpи въвeждaнeтo нa дaннитe нa aвтoмoбилa и пepиoдa нa вaлиднocт нa нoвaтa e-винeтĸa. Eлeĸтpoннaтa cиcтeмa нe пoзвoлявa ĸopeĸции в cлyчaй нa гpeшĸи.Ha caйтa www.bgtоll.bg в ceĸциятa \"Bъпpocи и oтгoвopи\" имa пoдpoбни yĸaзaния зa плaщaнeтo нa пътнaтa тaĸca. ", "date": "2020.01.02", "title": "Е-винетки за над 392 милиона лева са купени през 2019 г."}
{"url": "http://www.cross.bg/onlaiin-stoyn-prilozhenieto-1621728.html", "text": "/КРОСС/ Дори звезди като Шарън Стоун се престрашиха да търсят любовта онлайн. Уви, тя също удари на камък и дори се сблъска с нелепа ситуация, в която профилът ѝ бе блокиран, защото други потребители на приложението не вярват, че той е истински.И докато звездата от „Първичен инстинкт“ се жалва в Туитър, че е изхвърлена от Bumble, колегата ѝ Симу Лиу – изгряващата звезда на Marvel – не се поколеба да я покани на среща в мрежата.„Хей, аз нямам Bumble, но какво ще правиш след 6 месеца?“, туитна под съобщението ѝ актьорът от китайско-канадски произход.Междувременно говорителят на онлайн приложението за срещи побърза да се извини на 61-годишната Стоун и я увери, че вече са подали информацията да възстановят профила ѝ и може да продължи да си търси късмета на любовния фронт онлайн.", "date": "2020.01.02", "title": "Шарън Стоун с оферта за среща от 30-годишен"}
{"url": "http://www.cross.bg/pychdemon-evropeiiskiya-karles-1621734.html", "text": "/КРОСС/ В четвъртък съд в Белгия отмени заповедите за екстрадиция, издадени от Мадрид срещу Карлес Пучдемон и Тони Комин, двама бивши каталунски сепаратистки лидери.Белгийската телевизия RTBF съобщи, че съдът в Брюксел е прекратил екстрадицията на Карлес Пучдемон, тъй като е признал неговия статут на член на Европейския парламент.\"Сега все още чакаме освобождаването на Ориол Жункерас, който има същият имунитет като нас. Испания трябва да действа по същия начин, както направи Белгия и да спазва закона\", написа Пучдемон в Туитър.През декември  Съдът на Европейския съюз в Люксембург взе решение, че намиращият се в испански затвор каталунски сепаратистки лидер Ориол Жункерас, който излежава 13-годишна присъда, е член на Европейския парламент, макар да не е бил в състояние да заеме мястото си, и следователно се ползва с имунитет, който депутатският пост му гарантира.", "date": "2020.01.02", "title": "Белгийски съд отмени екстрадирането на Карлес Пучдемон"}
{"url": "http://www.cross.bg/strana-zaiikova-tempove-1621730.html", "text": "/КРОСС/ „Това обобщи пред БНР финансовият експерт Мика Зайкова.Системата ни на здравеопазване е в пълен хаос. В годината, в която нямаше засушаване, нямаме вода. Имаме и най-мръсния въздух. От страна за инвестиции и за развитие се превърнахме в страна, която събира боклука на Европа и го гори“, допълни Зайкова.По думите ѝ през следващата година се очаква да настъпи рецесия, а страна с отворена икономика като нашата е сериозна застрашена: „Тъй като се влияем от това, което става по света. Не можем да очакваме сериозно подобрение, защото изнасяме стоки с ниска добавена стойност… В продължение на години правим мимикрия на реформа... Най-големият инвеститор са децата ни, които работят навън“, каза още тя. ", "date": "2020.01.02", "title": "Мика Зайкова: Оставаме най-бедната и корумпираната страна"}
{"url": "http://www.cross.bg/pernik-karanikolov-vodata-1621714.html", "text": "/КРОСС/ Цената на водата в Перник няма да се увеличава.Това заяви в Перник министърът на икономиката Емил Караниколов.По думите му утре местното „ВиК“ ще излезе със становище, че няма да подпише нарастването на цената на водата в Перник.Не може в кризисно положение, при което не се подава вода, тя да е по-скъпа, категоричен е Караниколов. Той допълни също, че се подготвя нов график на водния режим, който до края на деня ще бъде предоставен от „ВиК“ – Перник.Притокът в язовир „Студена“ е увеличен с 20л/сек. в резултат на снеготопенето и предприетите мерки, съобщи още министърът.По думите му наличният обем на водоема се запазва 2,6 млн. куб.м. Имахме няколко проекта, с които искахме или да почистим земна маса, или да я трамбоваме, но към момента експертите от „ВиК“ ни предупреждават, че при такива действия ще направим замътяване, коментира Караниколов.Той съобщи също, че е взето решение на десет локации по река Струма към Перник да се направят сондажи. Те ще се използват в случай на необходимост за доставка на вода.Вероятно утре, или вдруги ден, ще се направи анализ за 48 часа на водосбора от пещерни извори. „Ще проследим за колко време ще се възстанови водата, която ще изтеглим от изворите.Ако е толкова бързо, колкото очакваме, ще можем да предприемем по-мащабни действия“, посочи Караниколов.Още на 31 декември са пристигнали обещаните от правителството пари в община Перник и сега кметският екип прави възлаганията на обектите, допълни министърът.Караниколов добави, че ще се следи стриктно проблемът с водата в пернишкия квартал „Църква“.", "date": "2020.01.02", "title": "Емил Караниколов: Цената на водата в Перник няма да се увеличава"}
{"url": "http://www.cross.bg/kylminatziya-meteorniya-kvadrantidite-1621715.html", "text": "/КРОСС/ В първите дни на годината нощното небе ще изпрати своя новогодишен подарък – метеорния дъжд „Квадрантиди”, предава NOVA.Неговата кулминация е в периода 3-4 януари и е с по-добра видимост в Северното полукълбо. Честотата на Квадрантидите е около 100-120 метеора в рамките на 1 час.За разлика от други метеорни потоци, Квадрантидите имат кратка кулминация, която се прогнозира трудно. Падащите звезди се движат в атмосферата със скорост около 41 км/сек. Произходът на метеорния поток се свързва с астероида 2003 ЕН1.В следващите нощи Луната ще залязва малко след полунощ, което създава добри условия за наблюдение на „падащите звезди”. Освен това препоръчително е да се потърси безоблачно място, далеч от градските светлини.", "date": "2020.01.02", "title": "Очаква ни първият звездопад за годината"}
{"url": "http://www.cross.bg/novogodishno-godina-severna-1621716.html", "text": "/КРОСС/ Лидерът на Северна Корея Ким Чен-ун тази година изглежда е решил да не прави новогодишно обръщение, което според анализатори се обяснява с нежеланието му да признае, че е допуснал грешки в дипломатическата си политика към САЩ, предаде Франс прес.Ким произнася новогодишна реч всяка година от 2013 г. В нея той прави преглед на изминалата година и представя целите си за новата. Пълният текст на речта се публикува в севернокорейския държавен вестник.Тази година държавната телевизия на КНДР не излъчи новогодишно обръщение. Вместо това тя показа как Ким чете дълга реч на продължилото четири дни заседание на Централния комитет на управляващата Корейска трудова партия. Обръщайки се към ръководните партийни кадри Ким заявява, че Пхенян вече не се смята за обвързан от мораториума върху ядрените и ракетни изпитания и заплашва, че светът \"скоро ще види новото стратегическо оръжие, с което разполага Северна Корея\".Това е обрат във водената от две години дипломатическа политика на Северна Корея, която не постигна облекчаване на международните санкции, нито взе достатъчни мерки за денуклеаризация, отбелязва АФП.Според преподавателя по международни изследвания в южнокорейския университет Хандон Пак Вон-гон тази промяна може би има за цел да не поставя Ким в неловко положение.\"Има огромна разлика между това да произнесеш новогодишно обръщение и това да обявиш какво е било решено на пленарно заседание\" на управляващата партия, каза той.\"Когато произнасяте лична реч, това значи, че се обръщате пряко към севернокорейските граждани освен към останалия свят. Това може да ви принуди да признаете, че в досегашния ви подход е имало недостатъци\", отбеляза Пак.\"Промяната може би е имала за цел да смекчи посланието\", допусна преподавателят в женския университет Евха в Сеул Лейф-Ерик Изли.\"С изказването си пред домашна публика по време на партийно заседание Ким може да се утвърди, без да изглежда агресивен, както можеше да стане, ако беше отправил ядрени заплахи в отделна реч\", добави той.", "date": "2020.01.02", "title": " Защо Ким Чен-ун пропусна да направи новогодишно послание?"}
{"url": "http://www.cross.bg/subitie-a-teatur-1621717.html", "text": "/КРОСС/ За пръв път от съществуването си победител в класацията „Културно събитие на годината“ е театрален спектакъл. През 2016-а най-много гласове събра инсталацията „Плаващите кейове“ на Кристо, през 2017-а бе избран филмът на Виктор Божинов „Възвишение“, а през 2018-а – концертът на „Концертгебау“ в НДК.Базиран на старогръцката драма на Еврипид, „Медея“ е урок по толерантност и човещина, поставяйки темите за правото на живот, избора, предателството и любовта. Освен естетически, проектът има и социални цели – наред с професионалните актьори, в спектакъла участват деца от различни етноси – от ромската, турската, еврейската, арменската и българската общност.Освен „Медея“, още три събития в Топ 10 на културните събития през 2019-а са свързани с града под тепетата.Замислен като еднократна проява в програмата на културната столица на Европа „Пловдив 2019“, „Медея“ надскочи границите на едно представление и накара публиката да го приеме като събитие извън рамките на една театрална постановка.Премиерата бе на 28 юни в Античния театър в Пловдив, но заради големия интерес след това представлението стана част от афиша на столичния Театър „Азарян“.„Медея“ оглави класацията „Културно събитие на 2019 година“ с 20% от всички гласували. Второто място зае друго заглавие от програмата на „Пловдив 2019, европейска столица на културата“ – спектакълът „Орфей и Евридика“ на Пловдивската опера, отново в Античния театър. От победителя го делят само 63 гласа. Бронзът е за XIX-ия майсторски клас на Райна Кабаиванска и галаконцертът след него.За „Некултурно събитие на 2019-а“ читателите определиха фалшивите картини в галерия „Структура“. Изложбата „Модернизъм и авангард. Българската перспектива“ с творби от колекцията на Николай Неделчев бе открита на 30 май, а десетина дни по-късно се оказа, че много от изложените картини са ментета. Експозицията бе закрита преждевременно, а произведенията иззети за разследването – но и до ден днешен от Дирекция „Национална полиция“ не са оповестили резултатите от него.За да избегнем злоупотреби, и тази година поставихме ограничение – от един компютър можеше да се гласува само веднъж: за пет предложения в „Културно събитие на годината“ и за пет в „Некултурно събитие на годината“. Гласуването протече от 1 ноември до 31 декември 2019-а.Във финалната десетка се наредиха две театрални събития (, две оперни , две в изкуството , по едно в киното , симфоничната музика , литературата  и опазването на паметници на културата .Заради сложния проект Епископската базилика в Пловдив не успя да бъде официално открита в рамките на 2019-а, но проектът беше представен публично в не една обществено-значима проява през годината, затова бе включен в гласуването.Но и извън челните десет имаше редица още ярки прояви в културата на 2019-а – концертите на Софийската филхармония в „Музикферайн“ във Виена, с Елина Гаранча в НДК, с Анджела Георгиу и Джошуа Бел, изложбата „(почти) Картини.Недко Солаков“ в Пловдив, ретроспективната изложба на Райко Алексиев в Софийска градска художествена галерия, временният паметник на Бойко Борисов на скулптора Андрей Врабчев на столичния площад „Гарибалди“, както и още едно събитие на същия автор – експонирането на мумия за няколко часа на площадката на бившия мавзолей…Освен „победителя“, редно е да изтъкнем и останалите „достойни“ кандидати за най-некултурно присъствие в културата на 2019-а – Историческият парк край Варна, изложбата „70 години от освобождаването на Европа от нацизма” в Руския културно-информационен център, предизборните компромати в ПИК, паметникът на Пенчо Славейков, отхвърлен от експертен съвет у нас, прокаран в чужбина, изложбата „Никола Танев в колекцията на Красимир Дачев” с картини от „неизвестен автор“, преводът на „Под игото“ на съвременен български език, откритието на „неизвестно“ стихотворение на Никола Вапцаров…Един и същи творец присъства тази година и в двете класации – Диана Добрева бе изтъкната като добър режисьор , но и като личност, която отказа съпричастие към репресиран колега от руския театър. Случаят с Павел Устинов – бит, арестуван и осъден на 3 години наказателна колония – предизвика мащабни протести в руската културна общественост. Заради негативна реакция на Добрева обаче една актриса бе отстранена от състава на спектакъл, поставен от българката в пермски театър.Грамотата „Културно събитие на 2019-а“ ще бъде връчена на Снежина Петрова и Десислава Шпатова в следващите дни. За „Некултурно събитие“ отличие няма да има.1. Проектът „Медея“ на Снежина Петрова – 20%2. Спектакълът „Орфей и Евридика“ на Пловдивската опера в Античния театър – 18%3. XIX майсторски клас на Райна Кабаиванска и галаконцертът след него – 14%4. Европейската литературна награда „Ангелус“ за „Физика на тъгата“ на Георги Господинов – 7%5. Спектакълът „Одисей“, постановка на Диана Добрева в Пловдивския театър – 7%6. Концертът на Симфоничния оркестър на БНР със солист Константин Емелянов – 6%7. Изложбата „Омагьосаното царство“ с картини на Николай Райнов в Софийска градска галерия – 6%8. Филмът „Физика на тъгата“ на Теодор Ушев – 6%9. Откриването на Епископската базилика в Пловдив – 5%10. Завръщането на България на Венецианското биенале – 4%1. Фалшивите картини в галерия „Структура“ – 19%2. Предизборните компромати в ПИК – 15%3. Откриването на полуготовия Исторически парк край Варна – 14% *Източник: ", "date": "2020.01.02", "title": "Културното събитие на 2019-а: спектакълът „Медея“"}
{"url": "http://www.cross.bg/ndrangeta-mafioti-italiya-1621718.html", "text": "/КРОСС/ Мащабното разследване на калабрийската мафия Ндрангета, при което властите в Италия арестуваха над 300 мафиоти, включително и една българка, достигна и до България, съобщава NOVA.Разследването у нас се води в региона на Плевен под прякото ръководство на главния секретар на МВР Ивайло Иванов. Той е заминал на мястото на операцията, след като по-рано тази сутрин подробности по следствените действия са били обсъждани от премиера Бойко Борисов, главния прокурор Иван Гешев и ръководството на МВР. Според източниците ни посоката на разследването е свързана с трафика на боклук от Италия за България. През първата половина на декември карабинерите от Милано задържаха незаконен товар от 815 тона боклуци, предназначени за нашата страна. Открити бяха 582 бали отпадъци, натоварени в 17 вагона, а търговската им стойност на пазара се изчисляваше на 130 000 евро. Седмица по-късно последваха и арестите на стотици мафиоти от Ндрангета, включително и политици, адвокати, счетоводители и служители на държавната администрация.", "date": "2020.01.02", "title": "Мащабна операция на МВР заради боклука на Ндрангета"}
{"url": "http://www.cross.bg/samo-kalorii-zelenchytzi-1621719.html", "text": "/КРОСС/ След партита, почивка и хапване нон-стоп ви е ясно, че за да влезете във форма не става само със спорт. Има няколко особености на поддържането на отлична линия по празниците. Разбира се, че ще ги споделим с вас. Трябва да имате предвид, че представените храни и начинни на хранене не са подходящи за продължително време, тъй като могат да окажат негативно въздействие върху здравето ви. Но като спешна мярка са подходящи.Нисковъглехидратната диета е добре позната на тези, които искат бързо да се избавят от излишните няколко килограма. Повече от седмица не е препоръчително да се лишавате от въглехидрати. Вместо обичайната овесена каша на закуска, яжте извара или бъркани яйца, а въглехидратите заменете със зеленчуци. Ограничете и плодовете.Колкото и да е парадоксално, да оставате гладни, докато отслабвате, е абсолютно недопустимо. Апетитът ви само ще се усилва, докато в крайна сметка не се предадете и не изядете седмичната си норма калории за един ден.  Избирайте храни, които ви засищат : пълнозърнести, протеини и богати на фибри зеленчуци.Както знаете, ние отслабваме само когато изразходваме повече калории, отколкото получаваме. През седмицата, в която планирате да проведете акция „Отслабване\", консумирайте не повече от 1500 и не по-малко от 1100 ккал на ден (забравете за число под 1100 – това е твърде малко дори и за диета). И вместо да се превръщате в калкулатор, следвайте някои препоръки:Днес отвсякъде слушаме за тази система на хранене. Накратко, денят ви е разделен на два сегмента: в единия (обикновено по-краткия) се храните, но не и в другия. Системите са различни, но смисълът им е един и същ: намаляване на приема на калории.Бързото отслабване – това е не само лишаване от килограми, но и от излишната вода в организма. Отокът не само влияе върху цифрите на кантара, но и на външния вид на фигурата. Това е резултат от обезводняването – организмът съхранява водата в случай на нужда. Избягвайте обезводняването и минус 2-3 кг върху кантара са ви гарантирани.", "date": "2020.01.02", "title": "Как да се спасите от „празничните\" 2-3 кг. отгоре?"}
{"url": "http://www.cross.bg/suyuz-balarev-sdelka-1621720.html", "text": "/КРОСС/ \"До този момент има съгласие по четири неща относно сделката за Brexit. Те са свързани със сметките по напускането на Великобритания от Европейския съюз, правата на гражданите, самият преходен период, като той може да бъде удължен до 2 години, както и статутът на Северна Ирландия\", каза Димитър Баларев, репортер в Bloomberg TV Bulgaria, в предаването „В развитие“ с водещ Вероника Денизова.„Това, което Борис Джонсън обеща е да даде цялостен Brexit на британския народ като бъде спазен мирния договор от 1990 г., който забранява твърда граница между двете Ирландии“, допълни още той.По думи на Баларев по новата сделка от 2018 г. Северна Ирландия ще бъде тясно взаимосвързана с европейските правила и регулации, когато става въпрос за стоки и земеделски продукти.Според него подобна регулаторна граница, както и всички системи за митнически контрол, които ще бъдат въведени, няма да могат да бъдат изградени само за 11 месеца.Гостът обсъди и темата за преходния период, както и спънките по пътя към излизането на Великобритания от Европейския съюз.Той допълни, че подобно споразумение би премахнало митата от всички стоки на 98%, но би покривало много малка част от сектора на услугите, който е основна съставна част на британската икономика.Димитър Баларев обясни, че дори и при наличието на подобни паспортни права, достъпът на британски финансови институции до европейския пазар ще бъде много по-ограничен.", "date": "2020.01.02", "title": "Какви са спънките по пътя на излизането на Великобритания от ЕС?"}
{"url": "http://www.cross.bg/windows-microsoft-prodykti-1621723.html", "text": "/КРОСС/ Microsoft завърши най-добрата си година от десетилетие, поне по отношение на представянето на цената на акциите, пише CNBC, предаде Investor.Книжата завършиха последната търговия за 2019 г., във вторник, на стойност 157.70 долара, с което ръстът им за годината достигна 56.8%.В рамките на десетилетието цената се е повишила с цели 417%, не колкото впечатляващите 9562% през 90-те години, когато се появи Windows 95, но значително повече от ръста в първото десетилетие на XXI век, когато името на компанията беше свързвано с голям антитръстов случай.Dow Jones Industrial Average, Nasdaq Composite и S&P 500 също нараснаха през последните десет години предвид най-дългата икономическа експанзия в историята на САЩ. Nasdaq се представи по-добре от другите два индекса със своя ръст от 295%.Microsoft не успя да запише толкова голямо повишение, колкото част от другите представители на S&P 500, като Amazon, Broadcom и Netflix. Но все пак стойността на компанията е по-голяма от тази на всяка от другите три, тъй като пазарната ѝ капитализация възлиза на 1,20 трлн. долара. Само Apple и Saudi Aramco в момента са с по-висока капитализация от нея.Тази година Microsoft имаше основен принос за ръста на S&P 500 - на второ място след Apple. Компанията на Сатя Надела донесе около 7% от повишението на индекса за 2019 г.Постижението отразява еволюцията на Microsoft. През последните десет години лидерът на компанията направи промяна в стратегията ѝ и осъществи най-голямото придобиване в нейната история. През 2019 г. Microsoft заложи на тези промени, докато инвеститорите очакваха по-голям растеж, тъй като компаниите залагаха на най-новите технологии.Ето и част от основните събития за Microsoft за 2019 г., които могат да донесат бъдещи ръстове на цената на акциите в следващите месеци или години:На 14 януари 2020 г. Microsoft ще спре да пуска пачове за сигурност за Windows 7, която излезе през 2009 г. Това събитие кара компаниите да инвестират пари, така че служителите им да разполагат с най-новата платформа Windows 10.През първото тримесечие от фискалната 2020 г. за Microsoft, приходите от Windows OEM Pro са нараснали с 19 на сто, или с най-бързия си темп на растеж от 2014 г.Windows OEM Pro включва продажбите на лицензи за Windows за търговски персонални компютри и представлява 46% от общите приходи от Windows, посочват анализаторите от Bernstein Research Марк Мьордлър и Фироз Жалиджи в бележка до клиентите от ноември.Поддръжката на софтуера за бази данни SQL Server 2008  приключи през юли, а операционните системи Windows Sever 2008 и Windows Server 2008 R2 ще достигнат този етап на 14 януари 2020 г.Организациите започнаха да се насочват към по-нови продукти, които подкрепиха приходите от сървърни продукти и облачни услуги на Microsoft.Тази категория нарасна с 30 на сто през първото тримесечие на фискалната 2020 г. за Microsoft, а това е ключово, защото това е най-голямата категория продукти и услуги на компанията по приходи. В този сегмнент попада и услугата за публични облаци Azure.", "date": "2020.01.02", "title": "Microsoft завърши най-добрата си година от десетилетие"}
{"url": "http://www.cross.bg/kraft-biri-izpiya-1621724.html", "text": "/КРОСС/ Русенци са рекордьори по пиене на бира у нас. След тях се нареждат жителите на Монтана, Бургас и Плевен, сочат данни на Съюза на пивоварите в България, цитирани от БНТ. Това има своите корени в миналото, тъй като в крайдунавския град е създадена и първата пивоварна фабрика в страната. А трима ентусиасти искат да възродят старата слава на града, като създават крафт бири, които са все по-предпочитани напоследък.През 2019 година русенци са слагали от пенливата кехлибарена течност на трапезата си 12 пъти месечно. Наред с масовото пиво обаче все по-търсени са и т.нар. занаятчийски или по-популярни като крафт бири. Мартин Николов е убеден, че в тях всеки може да открие своя любим вкус.Всеки може да си избере от 120 стила, с различни видове хмел. Предпочитам да изпия две бири и да се чувствам добре, отколкото да изпия 10 и да не знам къде съм, заяви той.На това мнение е и Робърт, който е от Източното крайбрежие на САЩ, но от 3 години живее и работи в Русе. Русенци са рекордьори по пиене на бира у нас. След тях се нареждат жителите на Монтана, Бургас и Плевен, сочат данни на Съюза на пивоварите в България, цитирани от БНТ. Това има своите корени в миналото, тъй като в крайдунавския град е създадена и първата пивоварна фабрика в страната. А трима ентусиасти искат да възродят старата слава на града, като създават крафт бири, които са все по-предпочитани напоследък.През 2019 година русенци са слагали от пенливата кехлибарена течност на трапезата си 12 пъти месечно. Наред с масовото пиво обаче все по-търсени са и т.нар. занаятчийски или по-популярни като крафт бири. Мартин Николов е убеден, че в тях всеки може да открие своя любим вкус.Всеки може да си избере от 120 стила, с различни видове хмел. Предпочитам да изпия две бири и да се чувствам добре, отколкото да изпия 10 и да не знам къде съм, заяви той.На това мнение е и Робърт, който е от Източното крайбрежие на САЩ, но от 3 години живее и работи в Русе. В Русе няма крафт пивоварна дълго време. Ние като крафт пивовари искаме хората, които обичат бирата, да се върнат и да опитат вкуса на истинската бира такава, каквато се е правила, когато тя е била замислена като пиво, обяснява Велин Папазов.\r\nТримата предприемачи са твърдо решени да върнат родния си град на картата на биропроизводителите у нас, следвайки примера на първата пивоварна фабрика в България \"Света Петка\", която е създадена в Русе още преди Освобождението. ", "date": "2020.01.02", "title": " Русенци са рекордьори по пиене на бира у нас"}
{"url": "http://www.cross.bg/rezhisyor-filma-serebrenikov-1621725.html", "text": "/КРОСС/ През изминалите две години името на режисьора Кирил Серебреников се споменава предимно не около киното и театралните му проекти, а заради наказателното дело \"Седмо студио\", получило международен отклик. На този фон дори беше помрачен фестивалният успех на филма \"Лято\", претендиращ за \"Златна палмова клонка\" в Кан и станал носител на руската кинопремия \"Ника\".Въпреки това в средата на 2019 г. Серебреников беше освободен под домашен арест, а наказателното му преследване беше прекратено. И режисьорът веднага се зае с нови проекти. В киното това са \"Петрови с грип\", екранизация на бестселъра на Алексей Салников \"Петрови с грип и около него\".Модернистката структура на романа на Салников препраща към произведенията на Джеймс Джойс и Джон Ъпдайк. Действието на романа е съсредоточено над описанието на въздействието на жегата над семейство Петрови от Екатеринбург, но разбира се всичко е по-сложно – тук има и алюзия към мита за Аид и Персефона и други интелектуални заигравки.Както пише един рецензент, романът на Салников е висококултурна глупост с големи художествени достойнства. Продуцент на филма е Иля Стюарт, с когото Серебреников направи два свои предишни пълнометражни проекта. Главната женска роля в лентата се играе от актрисата Чулпан Хаматова.Найшулер се прослави през 2015 г., когато неговият \"Хардкор\" (филм, напомнящ видеоигра в жанра \"снимка от първо лице\", чието действие се състои в съвременна Москва), предизвика фурор на фестивала в Торонто и излезе по кината на над 40 страни по света. \"Хардкор\" не стана блокбъстър, но откри много врати пред режисьора: има слухове, че големи холивудски студия са готови да го наемат за проекти на стойност от $100 милиона.За всеобща изненада Найшулер отказа всички предложения, а по-нататък за него се чу чак през 2017 г., когато засне клип за песента Voyage на група \"Ленинград\". И това не е продължението на кариерата, което очакват феновете на талантливия режисьор. Но ето, че четири години след \"Хардкор\" Иля се заема със снимките на втори пълнометражен филм.Nobody е англоезичен екшън-трилър, разказващ за обикновен мъж, внезапно попаднал в полезрението на мафията. Спасявайки жена си от улични гангстери, главният герой изпраща един от тях в болница. Онзи се оказва брат на могъщ наркобарон, който сега е изпълнен от жажда за мъст.Главната роля във филма се играе от Боб Оденкърк, звезда от сериала \"Най-добре звъннете на Сол\", сценарият е на Дерек Колстад, работил над \"Джон Уик\". Продуценти са Брейдън Афрегуд (изпълнителен продуцент на сериала \"В обувките на Сатаната\" и екшъна \"Сибериа\") и Кели Маккормак (изпълнителен продуцент на кинокомикса \"Дедпул 2\" и екшъна \"Бързи и яростни: Хобс и Шоу\").Преди няколко години режисьорът и продуцент Тимур Бекмамбетов откри жанра screenlife-хорър – жанрови ужаси, чието действие протича на екрана на смартфона. Първият опит в жанра –  – донесе $63 млн. по цял свят, излезлият през 2018 г. трилър  заработи $75,5 в 60 страни. И всичко това при достатъчно скромни бюджети. Не е изненадващо, че Бекмамбетов продължава да разработва тази златна жилка.Режисьор на поредния screenlife-хорър е Егор Баранов, добил популярност след заснетата трилогия \"Гогол\", събрала в руските кина над $40 милиона. Освен това Баранов е режисьор на сериалите \"Фарца\" и \"Саранча\", станали първите руски телевизионни шоута, купени от Netflix.Действието на  се състои в недалечното бъдеще, където католическата църква разработва способ за възкресяване на мъртвите.Един от първите, завърнали се от онзи свят, е синът и служител на виртуалната църква Стенли, загинал по време на автомобилна катастрофа. Отначало Стенли се радва, но бързо разбира, че възкресението не се поддава на контрол. Но никой не иска да слуша предупрежденията му и главният герой започва собствено разследване, за да разкрие глобален заговор.Руско-американският писател и сценарист Михаил Идов, дебютирал като режисьор на филма \"Хумористът\", през 2020 г. приключва работата над първия си англоезичен филм.  е руско-канадска копродукция. От руска страна с продуцирането се зае компания Metrafilms (драмата \"Довлатов\").Идов споделя, че  е камерен психологически трилър, вдъхновен от филмите на Дани Бойл, Дж. С. Чандор и Джули Локтев. Сюжетът се върти около група успешни мъже, започнали взаимна вражда след самоубийство в редиците си. Планира се филмът да бъде изцяло заснет в Ирландия, всички роли се изпълняват от англоезични актьори, чиито имена още не са разкрити.Продуцентът Сергей Бодров (\"Монгол\", \"Седмият син\") и режисьорът Константин Буслов работят над биографията на Михаил Калашников, създателят на една от най-известните марки на ХХ век – автомат АК-47.Филмът разказва за нелеките изпитания, през които преминава самоукият конструктор, преди да осъществи мечтата си. Калашников е командир на танк по време на Втората световна война, получава тежко нараняване през 1941 г., а след това така и не успява да се върне на фронта. Докато е в болница, той не престава да се самообвинява, че \"лежи в тила\" и прави първите чертежи на оръжието в тефтера си. На 29 години той създава оръжието, което му носи световна слава.Главната роля във филма се играе от изгряващата звезда на руското кино Юрий Борисов, известен от лентите \"Нашествието\", \"Бик\" и \"Кристален лебед\", а самият филм е посветен на 100-годишнината от рождението на конструктора, отбелязана през 2019 година. * Източник:  ", "date": "2020.01.02", "title": "5-те най-очаквани руски филма през 2020 година"}
{"url": "http://www.cross.bg/dzhokovich-novak-slychi-1621735.html", "text": "/КРОСС/ Втората ракета в света по тенис - сърбинът Новак Джокович, призова организаторите на Купа Дейвис и ATP Cup да обединят турнирите, тъй като се дублират взаимно. Пред \"straitstimes.com\" Новак Джокович заяви: „Имаме нужда от една обща купа за супер-свят, наречете я каквото искате. Няма да стане през следващата година. Но ако ITF, Davis Cup и ATP бързо се споразумеят, това може да се случи през 2022 година. Надявам се това да се случи, защото е трудно да се съберат всички топ играчи в двата турнира. Между тях има само шест седмици и те не си помагат взаимно по отношение на маркетинга и значението на събитието“. ", "date": "2020.01.02", "title": "Джокович призова към обединение в тениса"}
{"url": "http://www.cross.bg/moroz-godina-zhivee-1621726.html", "text": "/КРОСС/ В Русия добрият старец, който носи подаръци за децата на Нова година (руснаците празнуват Коледа по различен начин), се нарича Дед Мороз [Дядо Мраз]. Той е приказен герой от славянската митология, който олицетворява зимата и студа. Подобно на американския си \"колега\" Дядо Коледа, руснакът Дед Мороз получава писма от децата, в които те му разказват какво искат да получат и как са се държали през годината. Но за разлика от Дядо Коледа, Дед Мороз има не една, а няколко къщи! Нека се разходим из неговите владения.Това имение на Дед Мороз е разположено в борова гора на 15 км от един от най-красивите градове в руския Север - Велики Устюг (на около 450 км североизточно от Вологда, столицата на Вологодска област ). Официално е отворено за посетители през 1998 г. и приема над 250 000 души всяка година. Имението е отворено през цялата година, но основните тържества започват след 18 ноември, рождения ден на Дед Мороз. Счита се, че на този ден зимата пристига в руския Север. Той живее тук със съпругата си Зима и своите помощници.Владенията на Дед Мороз са доста обширни: в резиденцията му има пощенска станция (където се доставят всички писма, адресирани до \"Дед Мороз\"), детски тематичен парк, панаир, ковачница, ледник (който поддържа температура от -15 градуса по Целзий през цялата година, за да не се стопи Дядо Мраз!) и Пътят на приказките.Къщата на Дед Мороз е изработена от дърво във формата на традиционен двуетажен руски терем. Нарича се Център за магически контрол.Вътре има 12 стаи и всяка показва как живее Дед Мороз. Едната стая е библиотека, друга е обсерватория, трета е гардеробна, а в четвъртата се съхраняват детски приказки.За подаръците има отделна стая. Да, Дед Мороз също харесва подаръци! Обикновено той ги получава от своите \"колеги\" в други региони на страната и света. Останалите стаи се използват от неговите помощници, които носят писма, правят подаръци и шият облеклото му.Най-вълшебната стая тук обаче е Стаята на желанията. Казват, че всички желания, направени в нея при звъненето на малка камбанка, се сбъдват в рамките на една година.Когато Дед Мороз легне да спи, той сънува желанията, отправени от посетителите му, и така е запознат с всички тях. Всеки ден той има нова възглавница: най-малката е за понеделник, а най-голямата - за неделя, тъй като все повече посетители идват през уикенда, а той трябва да има повече сънища за техните желания.Между другото, малките посетители могат да влязат в Училището за магия в резиденцията му и да получат сертификат, който удостоверява, че са помощници на Дед Мороз.Курсът е предизвикателен и включва изследвания на замръзването, ледени скулптури и етика на магическите послания. Но децата обикновено не пропускат тези уроци.Дед Мороз има и \"клон\" в парк \"Кузминки\" в Москва (в югоизточната част на града). Често посещава столицата и приема гости. По време на новогодишните празници в имението се открива панаир, ледена пързалка и дори театър, в който играят помощниците на магьосника.Можете да му се насладите през цялата година, но за да видите къщата на Дед Мороз отвътре, е по-добре да си направите предварителна резервация, тъй като той не е тук всеки ден.Освен този имот, преди няколко години Дядо Мраз се доби с \"апартаменти\" в \"Империя Тауър\" в \"Москва Сити\". Можете да го видите там само по време на новогодишните празници. А каква великолепна гледка се открива от 55-ия етаж! Приказка!Дед Мороз има внучка Снегурочка [Снежанка], която винаги му помага да разнася подаръците. Тя има своя малка къщичка в Кострома, стар град на брега на река Волга, където живее с говореща котка, наречена Кот Баюн (и може да приспи човек за минути), и своите помощници (домашни духове, отговорни за реда в къщата). Дед Мороз често идва да я види и носи подаръци не само за нея, но и за нейните гости. Снежанка също не обича жегата и затова нейният дом има ледена камера, в която човек винаги може да се охлади със сладолед. Тя има и пощенска кутия за Дед Мороз.Много етнически групи в Русия си имат свои магьосници на зимата - те са \"братя\" на руския Дед Мороз. Например в Якутия това е Чисхаан, в Удмуртия - Тол Бабай, а в Татарстан - Киш Бабак. И между другото, всички те редовно се посещават един друг и си разменят подаръци! * Източник: ", "date": "2020.01.02", "title": "Къде живее руският Дядо Мраз?"}
{"url": "http://www.cross.bg/atanasov-nezakonno-podslyshvane-1621732.html", "text": "/КРОСС/ Това е решил състав на Софийския градски съд (СГС) с председател Росен Димитров по делото, което магистратът заведе преди две години, уточнява „Лекс“. Искът на Атанасов е по Закона за отговорността на държавата и общините за вреди (ЗОДОВ) и е заради незаконно използваните срещу него специални разузнавателни средства (СРС) в продължение на два месеца.През есента на 2011 г. тогавашният директор на ГДБОП Станимир Флоров е поискал срещу Атанасов да бъдат приложени наблюдение, подслушване и проследяване. Искането е било отправено до тогавашния председател на Софийския окръжен съд Владимир Иванчев, който почина на следващата година. Той е разрешил използването на СРС, които 5 години по-късно Националното бюро за контрол на специалните разузнавателни средства констатира, че са неправомерно използвани. Атанасов сам поиска бюрото да провери дали е бил незаконно следен, след като още през 2013 г. бил предупреден от тогавашния градски прокурор Николай Кокинов, че има план да бъде арестуван.До задържане на следователя така и не се стигна, а след това бюрото констатира, че не е имало данни той да е съпричастен към разследваните престъпления, а разрешението за използване на СРС е било дадено от некомпетентен орган, тъй като искането е трябвало да бъде изпратено до председателя на градския съд и само той e имал право да даде разрешение.Атанасов първоначално заведе делото срещу прокуратурата и окръжния съд, но то беше прекратено. Последният му иск вече беше срещу МВР, което е отговорно за незаконното подслушване, след като го е поискало. Следователят обжалва прекратяването на делото срещу окръжния съд, но върховните съдии също бяха категорични, че „на принципа на риска“ ответник по дело за незаконно подслушване по ЗОДОВ може да е само органът, който го е инициирал и поискал, а не съдът, който е дал разрешението.В крайна сметка Атанасов заведе иск за 151 000 лева срещу МВР. От министерството пък са изтъкнали, че ГДБОП е отделно юридическо лице и претенцията трябвало да е насочена към него, а отделно я намирали за недопустима, тъй като погасителната давност била изтекла.В решението си съдия Димитров пише, че дирекцията е част от МВР и затова министерството е ответник по делото, а давността от 5 години не е изтекла, защото тя започва от момента, в който Атанасов е научил, че е незаконно следен, а това е станало през 2016 г., когато е бил уведомен от бюрото.Съдът обаче уважава иска на Атанасов само до 4 000 лева, защото той не е представил никакви доказателства за степента, в която му се е отразило незаконното следене, а единствено е посочил, че са били нарушени правата му на лична кореспонденция и частен живот и са уронени честта и достойнството му.„С оглед на гореизложеното и предвид факта, че ищецът не е ангажирал доказателства за това по какъв начин и в каква степен неправомерното действие на ответника му е причинило твърдените вреди, съдът намира, че следва да се приемат такова в размер на 4000 лв., доколкото според общия разум нарушаването на правото на всеки човек на неприкосновеност на личния живот чрез незаконно подслушване, незаконно наблюдение, незаконно следене неминуемо причинява вреди от морален характер ,които следва да бъдат репарирани от виновния субект. Следва да се отчете, че незаконосъобразните СРС-та са прилагани спрямо действащ магистрат, чиято чисто професионална дейност се свързва с необходима по Закон висока степен на конфиденциалност“, мотивира се съдия Димитров. Той обаче подчертава, че макар и неимуществени, вредите следва да бъдат доказани, като тежестта за това се носи от Атанасов.Вместо доказателства за това как му се е отразило незаконното следене, след като е разбрал за него, той е твърдял пред съда, че му е бил създаден образ на „следовател на олигархията“ и това е попречило на професионалното му развитие.Пред съда той е посочил, че е известен критик на ръководството на прокуратурата, както и че срещу него бяха образувани и дисциплинарни дела, по които му беше наложена забележка и му беше намалена заплатата. Според Атанасов незаконното подслушване имало отношение и към неуспешните му опити да оглави районната, градската и Апелативната специализирана прокуратура, включително и да се кандидатира за главен прокурор.Според съда обаче тези факти нямат никакво отношение към неправомерните СРС-та.„Отхвърлянето на кандидатури на ищеца за гореизброените постове не е нормална последица от използването на незаконни СРС срещу него, макар и атестацията му да има оценка „много добър“.Ищецът не ангажира никакви доказателства за причинно-следствена връзка между посочените по-горе твърдени вреди и поведението на ответника.Твърдяното от ищеца намаляване на заплатата му с 15% вследствие от открития му конфликт с ръководството на прокуратурата е неподкрепено с каквито и да било доказателства, а и по съществото си би могло да обоснове обезщетяване на имуществени вреди, каквито не са претендирани в производството“, пише в решението на съда. То не е окончателно и може да бъде обжалвано пред Софийския апелативен съд.", "date": "2020.01.02", "title": "Следователят Бойко Атанасов осъди МВР за незаконно подслушване    "}
{"url": "http://www.cross.bg/lechkov-kato-cpored-1621733.html", "text": "/КРОСС/ \"Нямaм никaкви aпeтити дa ce кaндидaтирaм зa прeзидeнт нa cлeдвaщия кoнгрec, бeз знaчeниe кoгa щe ce прoвeдe тoй. Рeзултaтитe cпoрeд вac ca eдни, cпoрeд нac ca други. Трябвa дa ce пoглeднaт нeщaтa – oткъдe e тръгнaлo вcичкo. Прeз цялoтo врeмe кaзвaтe, чe чeтвъртитe в cвeтa ca cлaби ръкoвoдитeли. Кoнцeнтрирaмe ce caмo върху eдни хoрa. Вeчe зaпoчвaм дa cъжaлявaм, чe cъм приcъcтвaл нa тoвa aмeрикaнcкo лятo, зaщoтo caмo нeгaтиви пoлучaвaм oт 20 гoдини, oткaктo cъм ce върнaл в Бългaрия, каза още той пред 7/8 TV.Къдe бeшe cпoрeд вac бългaрcкият футбoл прeз 2005 гoдинa, кoгaтo ниe дoйдoхмe кaтo ръкoвoдcтвo. Гoвoря кaтo aдминиcтрaция. Зa футбoлнитe рeзултaти имa cъoтвeтнитe трeньoри и пoкoлeния футбoлиcти. Ниe oтдaвнa нe cмe футбoлиcти. Нe ce cрaмувaм oт мoитe дeлa кaтo кмeт и вицeпрeзидeнт. Oпрeдeлeнo cъм минaл прeз дeвeттa кръгa нa Aдa, посочи той.Cъздaли cмe уcлoвия зa нaциoнaлитe, имaмe чиcтo нoвa футбoлнa бaзa. Пocoчeтe ми кaквa винa aз трябвa дa пoнeca. Футбoлнитe клубoвe cи имaт coбcтвeници, тe cи oпрeдeлят пoлитикaтa. Нe кaзвaм, чe cмe идeaлни, нo нeкa видим кoe oт кoй зaвиcи. Нe cъм кaзaл, чe нe cмe винoвни. Уcпeхът имa мнoгo бaщи, смята Лечков.", "date": "2020.01.02", "title": "Лeчкoв: Зaпoчвaм дa cъжaлявaм зa CAЩ'94"}
{"url": "http://www.cross.bg/yanyari-shymen-vodata-1621729.html", "text": "/КРОСС/ Планираното поетапно спиране на водата за Шумен, Велики Преслав и Търговище ще е на 14 януари.Това съобщиха за БНР от ВиК дружеството.Заради извършването на ремонтни дейности по довеждащия водопровод от яз. „Тича“ водоподаването ще бъде преустановено в 1 ч. на 14 януари.От водното дружество уточниха, че ремонтът ще се извърши само при благоприятни метеорологични условия, които да позволяват на екипите да работят нормално. За началото на ремонтните дейности всички ще бъдат своевременно уведомени.До тази дата водата ще бъде спирана само в случай на мащабна авария, допълват от ВиК-Шумен. За предстоящото спиране с писма са уведомени председателят на Асоциацията по ВиК проф. Стефан Желев и кметовете на Шумен, Търговище и Велики Преслав.Кметът на община Шумен Любомир Христов обясни, че вече се е свързал с областния управител, с когото ще организират в понеделник среща на Асоциацията на ВиК дружествата: “Ние искаме да поставим изисквания, условия към ВиК оператора – през този период, през който няма да има вода да бъде осигурено водозахранване отнякъде или водоноски в кварталите, тъй като имаме детски градини и болници. Предварително да бъде осигурено всичко това и чак тогава ще се подходи към спиране на водата, също така и по кварталите“.На въпрос възможно ли е ремонтите да изискват повече време Любомир Христов обясни: “Най-вероятно ще е възможно, защото трябва да се източи цялата система и тогава да започнат да работят. След това трябва да се напълни цялата система, защото знаете не е тайна, че загубите по трасето са някъде около 80%, а може и повече“.", "date": "2020.01.02", "title": "На 14 януари спират водата на Шумен, Търговище и Велики Преслав"}
{"url": "http://www.cross.bg/interpol-byuletina-karlos-1621736.html", "text": "/КРОСС/ Съдебната система на Ливан е получила червена бюлетина от Интерпол за ареста на беглеца автомагнат Карлос Гон, съобщи АФП.Агенцията цитира министъра на правосъдието Алберт Сархан като обяви, че „прокурорът… е получил това, което е известно като червена бюлетина на Интерпол по делото Карлос Гон“.Бившият шеф на „Нисан“, който беше под домашен арест в Япония заради няколко броя финансови нарушения, избяга при мистериозни обстоятелства и пристигна в Бейрут в понеделник. Там той притежава къща.Интерпол, който е със седалище във френския град Лион, е международна организация, която работи в световно полицейско сътрудничество.Червената бюлетина на Интерпол е искане към полициите по целия свят за временно задържане на лице до екстрадиция или подобни правни действия. Това не е заповед за арест.Ливан и Япония нямат споразумение за екстрадиция, според което Гон – който притежава ливански, френски и бразилски гражданства, може да бъде върнат обратно в Токио.", "date": "2020.01.02", "title": "Интерпол поиска от Ливан да арестува бившия шеф на Нисан Карлос Гон"}
{"url": "http://www.cross.bg/godina-gradysa-bila-1621710.html", "text": "/КРОСС/ 2019 г. е била най-горещата в историята на Австралия, като температурата е достигнала 1,52 градуса по Целзий над средната за периода между 1961 и 1990 година, потвърждават данните от метеорологичната служба на страната.Годината, която се характеризираше с тежко засушаване, температурни рекорди и опустошителни горски пожари, е била с 0,19 градуса по-топла от 2013 г., досегашната рекордна година.Климатолози са казали за \"Гардиън\", че климатичните промени са тласнали онова, което би било гореща година, в рекордно гореща, предизвиквайки екстремни горещини и риск от смъртоносни бури.Данните на австралийската метеорологична служба показват, че средната температура в цялата страна е била 1,52 градуса над средното за периода между 1961 и 1990 г. Втората най-гореща година в страната е била 2013 г., следвана от 2005, 2008 и 2017 г.Проф. Марк Хоудън, директор на Института за климатични промени ANU, подчерта, че продължаващото повишаване на нивата на парникови газове в атмосферата, причинено главно от изгаряне на изкопаеми горива, е основният причинител на горещината.Той изтъкна: \"Съвсем ясно е, че емисиите на парникови газове променят радиационния баланс на Земята. Другите фактори са незначителни в сравнение с тях.\"По думите му други две климатични системи също са изиграли роля за рекордно горещата 2019 година.Климатичната система дипол в Индийския океан е отвела влагата от центъра на австралийския континент, причинявайки допълнителна горещина там. Друга климатична система, известна като южен годишен режим, също е допринесла за горещините.Данните показват също, че 2019 г. е била най-горещата година в историята за щата Нов Южен Уелс, с температури 1,95 градуса над взетия за база период между 1961 и 1990 г., побеждавайки предишната рекордна година, 2018, с 0,27 градуса.Западна Австралия също е преживяла своята най-гореща година с температури 1,67 градуса над средните стойности, като е подобрила предишния топлинен рекорд от 2013 г. с 0,58 градуса.", "date": "2020.01.02", "title": "2019 година - най-горещата в историята на Австралия"}
{"url": "http://www.cross.bg/preminali-bolni-iliev-1621701.html", "text": "/КРОСС/ Общо преминавалите през кабинета са 730, от тях 240 са деца. Хоспитализирани са 111 човека,от тях 28 деца. Това каза Д-р Сергей Илиев, дежурен шеф екип на спешния хирургичен кабинет в УМБАЛ „Пирогов“, по време на брифинг.„Информацията е за дните 31 декември вечерта и 1 януари през деня. Имаме увеличаване на болните в сравнение с миналата година и предишните години, около 20%“, добави д-р Илиев.„На 31 декември вечерта и 1 януари през деня се увеличава приема на болните и преминалите през Спешно отделение. Това е за сметка на инцидентите, употреба на алкохол, пътнотранспортни произшествия, битови инциденти. 7 пациенти са пострадали от пиратки, които са обработени без хоспитализация. От тях има едно пострадало 3-годишно дете с ушна травма и е прието в Клиника по изгаряния“, посочи специалистът.“Токсикологично болни от прием на алкохол са преминали 5 момчета и 3 момичета. Те са хоспитализирани като средно се движат между 1.5 – 2 промила алкохол в кръвта. Приети са и доста пациенти с алергии и хранителни натравяния“, каза още той.„Неврохирургични са приети 80 болни, с черепено-мозъчни травми. Хирургичните 140, като от тях са оперирани 11. През травматологичен кабинет са преминали 250 болни, от тях са оперирани 8 човека. Детско отделение са преминали 150 болни. На 31 декември през нощта е оперирано момче на 11 години с онкологично заболяване. През кардиологично отделение са преминали 17 пациенти, от които 4 са с инфаркт“, обясни д-р Илиев.„От пътнотранспортното произшествие, което е станало на 31 декември с блъснати 6 човека, в болницата са приети 3 с травми на крайниците, предстои уточняване и лечение“, допълни д-р Сергей Илиев.", "date": "2020.01.02", "title": "„Пирогов“: Общо преминавалите през спешното отделение на 31 и 1-ви са 730, от тях 240 са деца"}
{"url": "http://www.cross.bg/godina-elektroenergiya-megavatchasa-1621707.html", "text": "/КРОСС/ ЕНЕРГО-ПРО отчете малко над 38 200 мегаватчаса потребление на електроенергия в периода 31 декември 2019 – 1 януари 2020 година. Това показват данните на мрежовото дружество ЕРП Север, което доставя електроенергия на над 1,1 милиона потребители в областите Варна, Велико Търново, Габрово, Русе, Силистра, Добрич, Разград, Търговище и Шумен. Разликата със същия период на предходните Новогодишни празници е минимална – около 0,1% увеличение.По-различна е ситуацията по време на Коледните празници. За периода 24-26 декември 2019 година клиентите на ЕНЕРГО-ПРО са консумирали над 15% по-малко електроенергия в сравнение със същия период на 2018 година. Според експертните анализи на електроразпределителното дружество, значителната разлика в потреблението се дължи на по-високите средни температури за периода – през 2019 година среднодневната температура в празничните дни около Коледа е била с близо 3 градуса по-висока спрямо същия период на 2018 година.Традиционно най-голямо е било потреблението в новогодишната нощ на 2019 година, когато клиентите на компанията са потребили над 20 700 мегаватчаса електроенергия, с около 500 мегаватчаса повече с в сравнение с 31 декември 2018 година.", "date": "2020.01.02", "title": "ЕНЕРГО-ПРО отчете малко над 38 200 мегаватчаса потребление на електроенергия за Нова година"}
{"url": "http://www.cross.bg/biiibur-dzhustin-film-1621709.html", "text": "/КРОСС/ Джъстин Бийбър започва новата година с документален филм за живота и кариерата си. На 31 декември изпълнителят сподели трейлъра към поредицата от 10 епизода, в която феновете ще могат да надникнат в личното пространство на Бийбър. Името на филма е „Justin Bieber: Seasons“.Освен че ще могат да чуят лични истории от Бийбър, почитателите му ще видят и кадри от турнета, от сватбата му, от частния му самолет и още много други неща. В епизодите ще участват приятелите и роднините на Джъстин, сред които са съпругата му Хейли Бийбър и мениджърът му Скутър Браун.25-годишният изпълнител ще говори откровено за дългата си почивка от музиката, която продължава близо 4 години. Той се оттегли от сцената, след като прекрати преждевременно последното си турне заради емоционални проблемМениджърът му Скутър Браун пък споделя, че клиентът му е израснал за последните години, в които е намерил съпругата си и е започнал да изразява себе си чрез музиката. „Никой не е израснал толкова много в историята на човечеството като Джъстин Бийбър“, допълва Браун.През 2020 година Джъстин планира да зарадва феновете си не само с документалния си филм, но и с нов албум, както и с американско турне. То се очаква да започне през лятото. Вече е ясно и името на първия му сингъл за новото десетилетие. „Yummy“ се очаква да бъде пуснат на 3 януари. Турнето му пък тръгва от Сиатъл на 14 май и ще приключи в Ню Джърси на 26 септември. Някои от градовете, които Бийбър ще посети са Лас Вегас, Денвър, Чикаго, Кливланд и Торонто.Първият епизод от поредицата „Justin Bieber: Seasons“ ще се излъчи на 27 януари в YouTube.  \n\t\t\t\t\t", "date": "2020.01.02", "title": "Джъстин Бийбър с документален филм (Видео)"}
{"url": "http://www.cross.bg/nakiti-evro-pleven-1621708.html", "text": "/КРОСС/ В Плевен са откраднати с взлом златни накити и 2000 евро, съобщиха от ОДМВР. Сигнал за инцидента е получен около 05.40 ч. вчера.Изяснено е, че крадецът е проникнал в жилището за времето между 15.30 ч. на 31 декември до 05.00 ч. на 1 януари чрез използване на подбран или подправен ключ.След организиране на бързи оперативни действия златните накити и част от паричната сума са намерени в дома на 43-годишен плевенчанин, а той е арестуван.Работата по случая продължава.", "date": "2020.01.02", "title": "Откраднаха 2000 евро и бижута от жилище в Плевен навръх Нова година"}
{"url": "http://www.cross.bg/stachka-yanyari-makron-1621711.html", "text": "/КРОСС/ Френската транспортна стачка срещу пенсионната реформа навлезе в 29-ия си ден и така стана най-продължителната жп стачка от май 1968 г., предаде Би Би Си.Протестните действия срещу планираните от президента Еманюел Макрон промени засягат най-тежко влаковете.Правителството заявява, че реформата е нужна, за да направи системата по-справедлива и по-устойчива, но профсъюзите твърдят, че работниците ще бъдат ощетени.Още разговори по темата предстоят между профсъюзите и властите на 7 януари.В новогодишното си обръщение във вторник Макрон обеща да не отстъпва от плана си за мащабни промени в пенсионната система.„Ще бъде предателство към нашите деца и към техните, които ще трябва да плащат цената за нашето отстъпление“, каза той.Профсъюзните лидери призоваха за нов ден на мащабни протести на 9 януари. Нова блокада на петролни обекти е планирана за 96-часов период от 7 до 10 януари. Днес полицията използва сълзотворен газ, за да разпръсне протестиращи, блокирали автобусно депо в Париж, в поредна конфронтация между власт и профсъюзи. ", "date": "2020.01.02", "title": "Френската транспортна стачка подобри 51-годишен рекорд"}
{"url": "http://www.cross.bg/trump-izbori-godina-1621713.html", "text": "/КРОСС/ 2020-а няма да бъде година на обрати, вкл. в България. Изборът на Гешев показа, че ГЕРБ и ДПС добре са си разделили държавата. А единственият шанс за предсрочни избори е ако горе се скарат, както при рухването на КТБ, прогнозира проф. Ивайло Дичев в статия за Дойче Веле.Това ще е една от редките години без избори. Властта преодоля кризата с апартаменти и тераси; някак залъга медицинските сестри, които Меркел и без това вика на работа; на път е да тушира и напрежението около пресъхналия Перник като пусна напред министър Караниколов, който очевидно е непричом, а търсенето на истинските виновници отложи за неопределеното време. Вярно, че с театралното излизане на \"Атака\" от коалицията мнозинство вече няма, но изборът на Гешев показа, че ДПС и ГЕРБ добре са си разделили държавата. Отваря се поле за шантаж от дребни играчи, но г-н Борисов знае как тихомълком да се справя с такива ситуации.Повечето медии бяха кооптирани от властта и услужливо пускат димки за джендъри и норвежки кръвопийци; на протести вече рядко виждате повече от сто-двеста човека, а технологията на контра-протеста обезсърчава допълнително.В БСП не се очертава лидер, който да оспори властта на злополучната г-жа Нинова; с общопартийното гласуване тя си осигури служебна победа и съответно по-нататъшно обезличаване на партията. Няма единен лидер и дясната опозиция, барикадирана в центъра на София.Още не виждаме кой, отвъд сценаристите, участва в партията на г-н Трифонов, а защо обсъждат хипотетичен бунт на Цветанов, аз не разбирам. Всъщност единственият шанс за предсрочни избори е май там горе да се скарат както стана при рухването на КТБ - но тази тема оставям на психолози и астролози.Една неизвестна, това е икономическата криза, която очакваме от миналата година. Растежът вече боксува, Брекзит удари Европа, а безумните търговски войни на Тръмп - света като цяло. Очаквана корекция или срив? Икономистите залагат на първата заради все още нулевите лихви, новите технологични и зелени пространства за инвестиране, а и самата американска икономика, която поглъща парите ни като черна дупка. Дори да има срив, той ще достигне до нас с година закъснение (2008-а ни удари през 2009-а).Както знаем нарасналият ни оптимизъм не е свързан с победи (освен за Евровизия): ние тук гледаме да оцеляваме. Вероятно това е смисълът на проклетата традиционност, с която ни обработват от известно време - традиция значи повторение: баница - мартеници, честване на Левски - неуспешен вот на недоверие...Не ми се струва и че вълната от протести, заляла света (без героичната ни татковина), ще доведе до \"смяна на системата\" тъкмо догодина. Макрон взе да отстъпва по елементи от пенсионната си реформа, някои профсъюзи почнаха да слагат оръжие. Прогресистки сили овладяха големите градове на авторитарни страни - Москва, Истанбул, Варшава, Будапеща. Но дали ще последва срив на съответните режими? Засега новият популизъм, съчетаващ национален егоизъм, традиционалистка фантасмагория и социален популизъм, е в цветущо здраве.Най-голямото събитие ще са президентските избори в САЩ. Но и там не можем да определим отсега категорична промяна. Тръмп тотално обърка международните отношения, като стигна дотам да превърне атлантическата солидарност в търговска сделка; във вътрешен план обаче много американци са доволни заради растежа на икономиката (подготвен впрочем от Обама през 2009).Помните, че всъщност Тръмп загуби изборите през 2016 с близо три милиона гласа, но - възползвайки се от нелогичната избирателна система на страната - насочи усилията си върху няколко възлови щата, които му донесоха победа.Според наблюдателите битката през ноември ще се реши в незабележимия Уисконсин, който демократите предния път загубиха.С други думи и победата, и загубата няма да бъдат достатъчно убедителни, за да ги възприемем като радикален обрат. Веднъж преизбран, президентът-комедиант вероятно ще се поуспокои и - наместо с непрестанната си предизборна агитация - ще се заеме да управлява по-сериозно.Ясно е, че нов мандат на Тръмп за нас ще означава още от бруталния политически натиск да купуваме военна техника, втечнена газ, ядрено гориво. Означава най-вече нови удари по европейското единство; подозрението ми обаче е, че и демократ да излезе начело на Белия дом, Америка ще продължи да се дезинтересира от нашата Европа, която ще бъде тласната в обятията на Русия, с всичките политически рискове, които това отваря. Нали помните \"1984\" - на едната страна е Океания (Англия и Америка), на другата - Евразия.Възрастта на основните кандидат-президенти е удивителна. В едно предаване на BBC сериозно разискваха вероятността те да развият деменция: за Уорън (догодина - 71 годишна) тя е 4%, за Тръмп (74) - 6%, за Байдън и Сандърс (77 и 79) над 9%. Какво означава тази готовност на едно общество да бъде управлявано от старци? Да не се променя, да удържа статуквото. Ами радикалните приказки? Може би тъкмо в това е тайната на стареца-политик - приказва смело, но не действа. Порази ме и друга цифра: 54% от американците днес притежават акции, при положение, че след войната са били само 1%.Подобни собственици държат по-скоро десен курс, защото всеки слух за повишаване на данъците или социални политики подрива различните индекси. Някаква аналогия вероятно можем да направим с нашия висок процент собственици на жилища, който ни прави любители на стабилността; вярно че г-н Борисов не е още прехвърлил 70-те, но средната възраст на българина е 44 (може би и повече, ако знаем кои са реално тук), а възрастните хора не обичат много промените.Мястото на очакваните социални реформи ще заемат технологични открития. Олимпиадата в Токио (наред с шумните спорове дали да се допускат транс-джендър състезателки) ще е първата, в която роботи ще посрещат гостите, ще носят багажите им, ще им прожектират кадри от състезанията. Къде, ако не в Япония, която реши да оправи демографския си баланс не с имиграция, а с роботизация? В Китай властта развива системата на социален кредит, която оценява покорността на гражданите - примерно получаваш точки, ако си завел детето си на разходка в мавзолея на Мао.Продължава отчаяната битка на учените срещу роботите-убийци, използвани вече активно във военни операции от САЩ, Русия, Израел.Под натиска на общественото мнение и след скандала с \"Кеймбридж аналитика\", Гугъл и Туитър решиха да се изправят срещу изкуствения интелект във виртуалното пространство - канят се да забранят политическата реклама в платформите си. Защото машините вече знаят за нас повече от нас самите - доскоро ни предлагаха най-подходящата за нас стока, но почнаха да ни предлагат и най подходящия политик, най-пригодната за предубежденията ни конспиративна теория.Да не си помислите, че догодина ни чака бунт на човечеството срещу машините? Просто почваме бавно да осъзнаваме, че техниката не решава сама проблемите ни. Че гласуването по интернет няма непременно да доведе до победа на \"добрите\".Че качването онлайн на дебатите в общинските съвети не прави властта по-прозрачна. Че възможността на всеки да философства в социалните мрежи не увеличава информираността ни. Техниката е средство, не магия - това отрезвяване очаквам през 2020.В умните градове пак ще има нещастни хора, а по 5G мрежата любимата пак ще ви съобщава, че ви напуска. Човешките битки продължават.", "date": "2020.01.02", "title": "В България и по света: какво (не) може да се случи през 2020 година?"}
{"url": "http://www.cross.bg/miliona-leva-godina-1621712.html", "text": "/КРОСС/ \"Да ни тръгне Новата година с Божията помощ, защото без Господа нищо не може да се направи\". Това е казал министър-председателят Бойко Борисов при посещението си в реновираната сграда на Софийската духовна семинария \"Св. Йоан Рилски\", цитиран от пресцентъра на кабинета.С две постановления на Министерския съвет през 2017 г. правителството отпусна 2,4 милиона лева за укрепване, преустройство и основен ремонт на помещенията и сградата към Софийската духовна семинария, припомнят от МС.По време на огледа премиерът Борисов се е запознал с извършените строителни дейности, разгледал е и модерните учебни зали, оборудвани с интерактивни дъски, компютри и лаптопи.\"Каква красота стана сега, а какво беше\", е отбелязал премиерът Борисов. Ректорът на семинарията архимандрит Пахомий е изтъкнал, че когато при тях идвали посетители, учили в чужбина, посочвали, че такъв красив пансион не са виждали - с обособена учебна и жилищна част.Софийската духовна семинария е построена само за една година през 1903 г., благодарение на дарения. Тя е духовното училище с най-дълга история в България.Борисов е заявил, че за съжаление днес дарителите за храмовете са малко. Държавата обаче активно подпомага вероизповеданията.През 2019 г. правителството е отпуснало на Българската православна църква - Българска патриаршия близо 25 милиона лева.От тях 20 милиона са били за заплати на свещенослужителите на БПЦ, което се извършва за първи път след приетите промени в Закона за вероизповеданията.Останалата сума е била за възстановяване на храмове и манастири. В това число на последното заседание на Министерския съвет за 2019 г. - на 27 декември, кабинетът осигури 2,3 милиона лева за ремонт на Източното (Банското) крило на Славянобългарския манастир \"Св. Великомъченик Георги Зограф\" на Света гора, Атон, добавиха от МС.През 2018 г. за ремонт и възстановяване на храмове и манастири Министерският съвет е отпуснал на БПЦ 4,35 милиона лева. Средствата за тази цел за изминалата 2019 година са с 600 000 лева повече спрямо 2018-а.", "date": "2020.01.02", "title": "Да ни тръгне Новата година с Божията помощ, защото без Господа нищо не може да се направи"}
{"url": "http://www.cross.bg/elektroenergiya-bulgariya-dekemvri-1621694.html", "text": "/КРОСС/ Оперативните данни на EVN България показват, че в периода 30 декември 2019 – 1 януари 2020 г. клиентите са консумирали общо 89 681 MWh (мегаватчаса) електроенергия.Тези стойности надвишават потреблението от същия период година по-рано, когато са били консумирани общо 84 651 МWh.Върховият товар по електроразпределителната мрежа е регистриран вечерта на 31 декември 2019 г., когато е бил 1758 MW (мегавата), сочат диспечерските данни на дружеството.За сравнение върховият товар за този период година по-рано е регистриран също на 31 декември и е бил 1698 MW (мегавата).Посочените диспечерски данни не могат да се отнесат автоматично към всеки отделен случай, тъй като консумацията при всеки клиент е индивидуална.ЕVN България напомня, че традиционно месец декември се характеризира с повишена консумация на електроенергия спрямо ноември. Тази тенденция е по-изразена по време на коледните и новогодишни празнични и почивни дни.Всеки клиент може периодично да следи своята консумация на електроенергия чрез сверяване данните от измервателния уред (електромер). ", "date": "2020.01.02", "title": "Информация от EVN България за потреблението на електроенергия по новогодишните празници"}
{"url": "http://www.cross.bg/yanyari-palaveev-sgrada-1621687.html", "text": "/КРОСС/ От 6 януари ще бъде възстановена дейността на белодробната болница, чиято сграда частично изгоря в последния ден на миналата година.Представител на строителна фирма, наета от Министерството на здравеопазването, е огледала покрива, за да може още днес да започнат ремонтни дейности. Това каза пред bTV директорът на здравното заведение д-р Кирил Палавеев.Има обаче скрити щети, които тепърва ще бъдат остойностени, уточни той.„Персоналът от вчера е тук и разчистихме. В момента една от сградите, които са стационарни, се подготвя да бъде поликлиника, за да бъде възстановен приемът на пациенти. Ако всичко е наред, на 6 януари ще започнем работа“, поясни Палавеев.Открива се и дарителска сметка за набиране на средства за болницата, която има важни функции за превенцията на туберкулоза.Тя ще бъде публикувана на сайта й. Лечението на пациентите ще продължи в други сгради, където се премества оцелялата техника. Точните причини за пожара все още се разследват.", "date": "2020.01.02", "title": "От 6 януари ще бъде възстановена дейността на белодробната болница, чиято сграда частично изгоря"}
{"url": "http://www.cross.bg/litza-ynizitelno-nastanenite-1621686.html", "text": "/КРОСС/ Омбудсманът Диана Ковачева сезира главния прокурор Иван Гешев с искане да бъде извършена проверка в Дом за пълнолетни лица с деменция във великотърновското село Горско Косово.Внезапна проверка на експертите на обществения защитник през декември м.г. констатира изключително лоши условия, при които живеят хората, настанени в социалната институция. Най-притеснителен, според обществения защитник, е фактът, че от началото на 2019 г. до момента на проверката има 24 смъртни случая в дома, съобщиха от пресцентъра на националния омбудсман.\"Към момента в дома са настанени 57 лица, при капацитет 60 (мъже и жени). Голяма част от тях са на легло, повечето от тях са в кахексия и обездвижени. Националният превантивен механизъм - НПМ (дирекция към омбудсмана, която проверява всички институции, в които са настанени деца и лица, без да могат да напускат доброволно като затвори, интернати, социални домове за деца и възрастни, психиатри, центрове за нелегални мигранти и бежанци) установи случай на скоро настанено лице с декубитални рани, които не са обработени в продължение на 4 дни поради отсъствие на медицинската сестра\", пише в писмото си до главния прокурор доц. Ковачева.И още - в резултат на проверката и проведените разговори с лица, настанени в институцията, е установено наличие на системно неглижиране на техните потребности.\"Независимо, че през 2013 г. екип на НПМ е проверявал този дом и е отправил препоръки към Министерство на труда и социалната политика и към кмета на община Сухиндол за подобряване на предоставяната грижа, в настоящата проверка констатациите са сходни\", пише в сигнала си до главния прокурор омбудсманът.При проверката си експертите установяват лоши санитарно-битови условия за живот за настанените и пренаселеност. Друга констатация на проверяващия екип е свързана с недостатъчна площ в стаите спрямо броя на настанените, както и липса на лично пространство. Домът има два санитарни възела и един душ за всички лица. Коридорът на спалните помещения е отделен от административната част с решетка, която е заключена. В разговор с директора, той посочва, че коридорът и вратата към двора са заключени през по-голямата част от деня. Лицата, които се движат самостоятелно, излизат навън само с придружител.Екипът на омбудсмана определя описаните обстоятелства като унизително отнасяне спрямо настанените, което е недопустимо при предоставяне на социална услуга за пълнолетни лица с деменция. Екипът смята, че има предпоставки за увреждане на физическото и психично здраве на настанените лица поради обстоятелството, че няма възможност за постоянно наблюдение в стаите, тъй като мониторът е в кабинета на управителя. Над леглата е имало алармени звънци, повечето от които към момента не работят. Това намалява гаранцията за сигурност на лицата и своевременната реакция на персонала.\"С оглед на гореизложеното, в качеството си на Национален превантивен механизъм по смисъла и в съответствие с Факултативния протокол към Конвенцията на Организацията на обединените нации против изтезанията и други форми на жестоко, нечовешко или унизително отнасяне или наказание, считам, че установеното системно неглижиране на потребностите на настанените в дома лица нарушава чл. 16, ал. 1 на Конвенцията против изтезания и други форми на жестоко, нечовешко или унизително отнасяне или наказание, а именно: \"Всяка държава - страна по конвенцията, се задължава да предотвратява на териториите под нейна юрисдикция други прояви на жестоко, нечовешко или унизително отнасяне или наказание, които не влизат в определението за изтезание, съдържащо се в чл. 1, когато те са извършени от държавен служител или друго официално действащо лице или по негово подстрекателство, или с негово явно или мълчаливо съгласие. В частност задълженията, съдържащи се в чл. 10 , 11, 12 и 13, се прилагат, като терминът \"изтезание\" се заменя с \"други форми на жестоко, нечовешко или унизително отнасяне или наказание.\"В тази връзка, пише доц. Ковачева, на основание чл. 19, ал. 1, т. 13 от Закона за омбудсмана, се обръщам към Вас с предложение да разпоредите проверка в Дома за пълнолетни лица с деменция - с. Горско Косово, община Сухиндол, с цел предотвратяване на унизително отношение към настанените лица и гарантиране на нормални условия за живот.Омбудсманът е сезирала за случая кмета на общината инж. Пламен Чернев, доставчик на социалната услуга и Министерството на труда и социалната политика.", "date": "2020.01.02", "title": "Омбудсманът сезира Гешев за 24 смъртни случая в Дом за хора с деменция"}
{"url": "http://www.cross.bg/papoli-rlahdah-cpicu-1621684.html", "text": "/КРОСС/ ЅрlаѕhDаѕh пyблиĸyвa cвoя гoдишeн cпиcъĸ c нaй-чecтo изпoлзвaнитe пapoли пo цeлия cвят, paзĸpивaйĸи чe cтapитe нaвици зa cигypнocт нaиcтинa нe yмиpaт тpyднo, предава Kaldata.Koмпaниятa пo ĸибep cигypнocт paзcлeдвa нaд пeт милиoнa изтeĸли пapoли пpeз пocлeднитe двaнaдeceт мeceцa и oтĸpи, чe мнoгo oт нaй-чecтo cpeщaнитe пapoли лecнo щe бъдaт пpeдcĸaзaни дopи oт нaй-нeзaпoзнaтитe c oблacттa xopa.Moжe би нaй-изнeнaдвaщoтo зa нac e, чe бoлeзнeнaтa пapoлa \"раѕѕwоrd\" (пapoлa), нaй-нaĸpaя нe e нa пъpвo мяcтo, вoдeнa oт oщe пo-бoлeзнeнo пpocтитe \"123456\" и \"123456789\".Cпopeд ЅрlаѕhDаѕh пoчти 10 пpoцeнтa oт xopaтa ca изпoлзвaли пoнe eднa oт 25-тe нaй-лoши пapoли в тoзи cпиcъĸ, ĸaтo близo тpи пpoцeнтa изпoлзвaт \"123456\".Koмпaниятa oтбeлязвa, чe въпpeĸи чe мнoгo ĸoмпютъpни пpoгpaми днec нe пoзвoлявaт изпoлзвaнeтo нa тoлĸoвa пpocти пapoли, пo-cтapитe пpилoжeния и yeб caйтoвe нe ca cнaбдeни c възмoжнocт дa зacичaт cлaби пapoли.Cpeд тaзгoдишнитe нoви фeнoмeни бяxa \"1q2w3е4r\" и \"qwеrtуuіор\" - пpocти мoдeли, изпoлзвaщи cъceдни ĸлaвиши нa ĸлaвиaтypaтa, нo ЅрlаѕhDаѕh ĸaзвaт, чe изпoлзвaнeтo нa тaĸивa ĸoмбинaции oт бyĸви и цифpи пpaви paзбивaнeтo нa пapoлaтa твъpдe лecнo.\"\", ĸaзa Mopгaн Cлaйн, изпълнитeлeн диpeĸтop нa ЅрlаѕhDаѕh. Eтo и cпиcъĸa c \"нaй-лoшитe пapoли нa 2019 г.\":", "date": "2020.01.02", "title": " Вижте най-лошите пароли за 2019 г."}
{"url": "http://www.cross.bg/poharchili-miliard-bulgariya-1621688.html", "text": "/КРОСС/ \"Между 2,2 и 2,4 милиарда сме похарчили за посрещането на Коледните и Новогодишните празници в България\", заявиха в Сутрешния блок на БНТ финансистите Мика Зайкова и Стойне Василев. Според статистиката средно българинът е похарчил около 200-300 лв. за подаръци за един човек.Финансистите твърдят обаче, че всъщност голяма част от българите са похарчили горе-долу по 50 лв.Според Мика Зайкова сме похарчили много пари не защото сме забогатели много.Финансистът Стойне Василев заяви, че в България над 80% от хората нямат семеен бюджет. Според него те не знаят за какво харчат парите си, но сега е моментът да си направят бюджет за януари, за да знаят какво трябва да се плати, за да не се стига до бързите кредити.", "date": "2020.01.02", "title": "Финансисти: Между 2,2 и 2,4 милиарда сме похарчили за посрещането на празниците"}
{"url": "http://www.cross.bg/godina-beshe-godini-1621689.html", "text": "/КРОСС/ Пътуването по света става все по-достъпно и все по-бързо. Вече не е нужно да пълните колата с гориво, за да отидете до някоя далечна дестинация или пък да се качите на кораб. Самолетите стигат почти до всяка част на света и това е предпоставка за повече хора да се докоснат до различни култури и да изпитат невероятни преживявания.Туризмът обаче си има и своята лоша страна. С напредването на социалните мрежи, някои от местата се превърнаха в желана дестинация за всеки с профил в Инстаграм и Фейсбук, а целта беше само една - повече харесвания и много последователи. Това накара някои от популярните места да затворят, а някои от тях дори бяха сериозно увредени от хората.Имаше и такива, които също бяха апетитни за туристите, но природни явления частично или напълно ги разрушиха. Някои от тях станаха \"жертва\" на ерозия, пожари, бури или климатичните промени. Други пък бяха затворени, за да бъдат реновирани.Ето кои места пострадаха през това десетилетие.Наричана още \"Парижката Света Богородица\", катедралата Норт-Дам в Париж е считана за един от най-добрите примери на френската готическа архитектура. Строителството й започва през 1163 година е завършена чак през 1260-а. Обявена е за исторически паметник и за световно културно наследство на ЮНЕСКО през 1991 година.Счита се, че близо 13 млн. души я посещават годишно, което я прави най-посещаваният паметник в Париж. За съжаление, през април 2019 година, Нотр-Дам беше обвита в пламъци. По това време катедралата беше затворена заради ремонт, който се счита като една от основните версии за пожара.Президентът на Франция Еманюел Макрон заяви, че веднага целта му е да възстанови Нотр-Дам в следващите 5 години. Заради пожара, тази година беше първата от 230 години, когато в катедралата не беше отслужена Коледна служба.Плажът Legzira се намира на атлантическото крайбрежие в Мароко между градовете Мирлефт и Сиди Ифни. Той е известен със своите две каменни арки, които се оформят в продължение на години в следствие на ерозия. През 2016 година обаче една от арките се срива, а много от учените смятат, че и втората ще я последва съвсем скоро. Ако смятате да отидете и да видите това чудо на природата, по-добре побързайте.Една от атракциите в парка Calaveras Big Trees в Калифорния беше секвоя. На пръв прочит нищо интересно, но това, което привличаше туристите, бе тунелът, появил се под самото дърво. Секвоята е в парка от 1800 година, но през 2017 пада след силна буря, ударила Калифорния.\"Това дърво беше една от най-популярните атракции в този парк от дълги години. В тунела има надписи, които датират още от 1800 година, когато посетителите били насърчавани да впишат имената си в кората на секвоята\", казва доброволец пред San Francisco Gate.Париж влиза в тази класация и с още едно място. Известният \"Мост на влюбените\", където двойки заключват любовта си с катинар на оградата и след това хвърлят ключа в река Сена, вече ще бъде изцяло изчистен от всички метални закопчалки. Поверието гласеше, че по този начин обичта между двамата партньори никога няма да си отиде.През 2015 година обаче властите официално премахнаха повече от 1 млн. катинари, след като година по-рано част от моста пропадна от тежестта им. Всички те са имали общо тегло над 45 тона. Според кмета на Париж Бруно Джулиард, тази традиция разваля естетика на моста и може да предизвика инциденти.Ако сте почитател на \"Игра на Тронове\", най-вероятно веднага се сещате къде се намира Азурския прозорец. Арката беше висока близо 28 метра и се появява често във фантастичния сериал. За съжалание, тя се срина след буря през март 2017 година. Това беше една от най-популярните атракции в Малта и затова през 2018 година руски архитект предложи да направи нещо подобно. \"Сърцето на Малта\" може да изглежда като огледална стоманена конструкция, която ще имитира формата на оригиналната арка.Повече от 10 популярни туристически дестинации бяха затворени на Фарьорските острови. До тях се допускат единствено и само доброволци, които ще \"поставят основните за по-устойчиво бъдеще\". Целта на проекта е да се възстановят местата, които са били засегнати от природни бедствия или пък са повредени в резултат на туристическа дейност.Повече от 5000 доброволци са се включили в инициативата, а островите смятат да затворят още 14 обекта през 2020 година. ", "date": "2020.01.02", "title": "Туристически дестинации, които бяха разрушени през това десетилетие"}
{"url": "http://www.cross.bg/vlosheno-kachestvo-proba-1621691.html", "text": "/КРОСС/ Спряно е водоподаването за ул.\"Рилски езера\", част от ул.\"Йордан Лютибродски\" и ул.\"Костенец\" в пернишкия квартал \"Църква\" поради влошено качество на водата, съобщи ВиК.Отклонение е установено в една проба, взета по време на авария преди Нова година, уточниха от Регионалната здравна инспекция.Предстои да бъде направена контролна проба след отстраняване на аварията.", "date": "2020.01.02", "title": "Спряно е водоподаването на три улици в Перник заради влошено качество"}
{"url": "http://www.cross.bg/posoka-byrgas-izprevarvashtata-1621690.html", "text": "/КРОСС/ До 16 ч. днес движението при км 9 на АМ „Тракия“ в посока Бургас се осъществява в изпреварващата лента поради ремонт на пътната настилка.Всички граждани и транспортни фирми могат да получават информация за актуалната пътна обстановка в страната от интернет страницата на АПИ – api.bg, както и по всяко време на денонощието  на тел. 0700 130 20 в АПИ.", "date": "2020.01.02", "title": "До 16 ч. днес движението при км 9 на АМ „Тракия“ в посока Бургас се осъществява в изпреварващата лента"}
{"url": "http://www.cross.bg/tzeli-sandlur-godina-1621693.html", "text": "/КРОСС/ Да отслабна! Да си купя нова кола! Да спестявам повече! Да съм по-щастлив/а! Това са едни от най-честите новогодишни цели, които хората си поставят на 31 декември. Всеки смята, че от 1 януари ще бъде нов човек и ще направи промяната, за която мечтае вече 12 месеца.В повечето случаи обаче нещата не потръгват както ви се е искало и обещанията остават на заден план. И така вече години наред. Според U.S. News, около 80% от новогодишните цели се провалят. Затова, ако и вие сте един от тези, които се отказват от казаното, бъдете спокойни – не сте сами!2020 година обаче се показва на хоризонта и с нея се поставя началото на едно ново десетилетие. Според китайския календар, това ще е годината на металния плъх, който е символ на парите и благополучието. Време е всеки от нас да започне новите 10 години с обещания, които наистина ще спази.Как става това? Как може да постигнем всичко, което искаме през следващите 12 месеца? Истината е, че не може! Големите цели всъщност се оказват пречката, която не ни дава възможност да постигнем дори и малките мечти, които имаме. Според психолога Кейти Сандлър, хората трябва да си поставят реалистични цели, а не да хвърчат високо в облаците.Според нея, човек трябва да мисли за процеса на промяната, а не само за нейния резултат. Например, ако искате да отслабнете и следвате метода „яж здравословно и тренирай редовно“, най-вероятно ще бъдете разочаровани от резултата. „По-добре приемете факта, че трябва да работите с професионалист, който да обясни къде имате проблеми и защо напълнявате“, съветва Кейти.Тя добавя, че същото е и при работния процес. Хубаво е да помислите как да стигнете до желаната цел и с какви средства да си помогнете, а не да се фокусирате върху бързия успех.Според статистиката, американците най-често си пожелават през новата година да отслабнат, да тренират повече или пък да се хранят по-здравословно. Според Сандлър обаче, тези неща са доста общи. Тя признава, че има метод, по който работи от години и по този начин помага на своите клиенти.„Например, може да си поставите за цел да живеете за момента, а не да се чудите какво крие бъдещето. Също така, оставете си време да пътувате и си изберете период от трите месеца, в които ще се целите точно в това“, добавя Сандлър.Това, което трябва да избягвате, е да не си правите огромни обещания към себе си. „Не си казвайте, че ще отслабнете драстично през следващите месеци. Вместо това помислете от какво може да се откажете и си обещайте, че ще се придържате към по-стриктен хранителен режим“, съветва Сандлър.Най-важното, според нея, е да не обвързвате щастието си през следващата година с някое от обещанията си. „Не си казвайте, че трябва да постигнете това или онова, за да бъдете щастливи“. Това може да повлияе на емоционалното ви състояние, ако се случи така, че не успеете с това, което сте си обещали.", "date": "2020.01.02", "title": "Новогодишните цели и как да ги постигнем?"}
{"url": "http://www.cross.bg/ivaiilo-shopski-sofiya-1621692.html", "text": "/КРОСС/ На 04.01.2020 на \"Патриотичен рецитал\" в Централен Военен Клуб по случай Освобождението на град София.", "date": "2020.01.02", "title": "Празничен концерт по случай Освобождението на София"}
{"url": "http://www.cross.bg/yanyari-yslyga-elektronnata-1621679.html", "text": "/КРОСС/ Данъчната кампания за тази година ще започне на 10 януари, съобщиха от Националната агенция за приходите. Тогава ще започне приемането на документи за доходите на физическите лица и корпоративните данъци както онлайн, така и на гише.В периода от 1 до 9 януари в НАП ще се извършват дейности, свързани с процесите по годишно приключване за 2019 г. и превключване работата на информационните системи за 2020 г., информират от НАП.Електронната услуга за подаване на уведомления за трудови договори ще бъде достъпна в периода от 1 до 9 януари, но резултатите от обработката на подадените данни ще бъдат изпращани от НАП поетапно след 10 януари.Справочната информация в този период ще е актуална към 2 януари 2020 г. За тези обстоятелства е уведомена Изпълнителна агенция \"Главна инспекция по труда\", посочват от НАП.Регистрираните по закона за ДДС лица ще могат да подават справки-декларации чрез електронната услуга на НАП от 1 януари, като информацията ще се отрази в справката за задълженията и плащанията след 10 януари.Плащанията на здравни вноски от граждани от 1 до 9 януари ще могат да се извършват само по банков път чрез търговските банки.Подаването на Декларация образец 7 в периода от 1 - 9 януари ще може да става чрез електронната услуга с персонален идентификационен код или КЕП, както и на място в офисите на НАП. Удостоверяването на непрекъснати здравноосигурителни права в периода от 1 до 9 януари ще става в офиса на НАП по постоянен адрес с хартиен документ.Между 1 и 9 януари физическите и юридическите лица ще имат достъп до всички електронни услуги, предоставяни от НАП, с някои изключения. Няма да функционира електронната услуга за подаване за заявления за регистрация и дерегистрация по Закона за ДДС.Тези документи ще се подават на хартиен носител в офиса на НАП по регистрация. Няма да функционира електронната услуга за подаване на искане за издаване на документ. Няма да има електронна услуга за потвърждаване на издаден персонален идентификационен код.", "date": "2020.01.02", "title": "Данъчната кампания за тази година ще започне на 10 януари"}
{"url": "http://www.cross.bg/strasbyrg-novogodishnata-avtomobila-1621675.html", "text": "/КРОСС/ 200 автомобила са подпалени в новогодишната нощ в Страсбург. Полицията е задържала 40 души, заподозрени за палежа.Превозните средства са изгорели под прозорците на къщите. Потребителите на социалните мрежи публикуваха кадри от палежите, на които се виждат обърнати и горящи коли в средата на улиците. Има и един пострадал човек.", "date": "2020.01.02", "title": "200 автомобила изгоряха в новогодишната нощ в Страсбург"}
{"url": "http://www.cross.bg/bagdad-posolstvoto-posolstvo-1621677.html", "text": "/КРОСС/ Напрежението в Ирак продължава. Протестиращи се събраха около американското посолство в Багдад. Стигна се до сблъсъци. Полицията се намеси със сълзотворен газ, за да разпръсне демонстрантите. Много от тях се настаниха в палатки пред сградата на посолството. По-късно те се оттеглиха.Преди ден протестиращите щурмуваха посолството. Причината са удари на Съединените щати срещу подкрепяната от иракската власт паравоенна организация.", "date": "2020.01.02", "title": "Протест и сблъсъци пред американското посолство в Багдад"}
{"url": "http://www.cross.bg/sgradite-pomosht-gulubova-1621678.html", "text": "/КРОСС/ 80-90% от сградите на психиатричната помощ са в окаяно състояние. Това стана ясно от шефа на ДПБ \"Св. Ив. Рилски\" Цветеслава Гълъбова пред БНТ. Тя е участник в работната група, изготвяща новата Национална стратегия в областта на психичното здраве.В рамките на изготвянето й е направена и оценка на сградния фонд, която откроява това тежко, дори критично състояние. По-голяма част от сградите са пригаждани от стари помещения като бивш затвор или склад. Сградите не са пригодни за такъв тип дейност, обясни Гълъбова, като посочи, че проблемът не е само в скъпата им и трудна поддръжка. Изключение правят клиниката в Пазарджик и клиниките в няколко университетски болници.Нито една от сградите не е застрахована от подобни инциденти като пожара в софийския психодиспансер от 31 декември 2019 година. Столичните лекари обаче ще се справят, тъй като и друг път са били поставяни в подобна ситуация - да се преразпределят в различни други отделения. От столичния психодиспансер в Нови Искър са преразпределени 16 болни, останалите са в други отделения в столицата. Стресът от преживяното и от местенето пациентите ще преживеят постепенно. Общо София разполага с 230 легла за психиатрична помощ.България обаче не разполага с регистър на психично болните и на практика статистика не се води акуратно. В момента статистика се води само на база потърсилите такава специализирана помощ. Все пак се смята, че при тежките заболявания от типа на шизофренията има относително реална статистика - около 70 000 са пациентите.Цветеслава Гълъбова се надява Стратегията да не остане на хартия, при положение, че вече е зададена финансова рамка, и ще може да проведе реформа в психиатричната помощ в България. Тя предупреди обаче, че самият процес на реформа би продължил между 5 и 10 години.", "date": "2020.01.02", "title": "90% от сградите на психодиспансерите са в тежко състояние"}
{"url": "http://www.cross.bg/grip-epidemiya-hora-1621676.html", "text": "/КРОСС/ Втори случай на грип е регистриран в София. Заразени са две деца на 4 и 12 години, които са приети в Инфекциозна болница. Преди Коледа други две деца също бяха диагностицирани в грип.\"От началото на сезона са доказани 4 случая на грип. Тази година грипът е като снега - още го няма. Децата са класическите с симптоми - температура, главоболие, повръщане, кашлица. В момента имаме 4-годишно дете с диагноза свински грип\", обясни доц. д-р Атанас Мангъров от Инфекциозната болница в София пред репортер на Bulgaria ON AIR.По думите му заболеваемостта се движи около 100 на 10 000 души, което е доста под епидемиологичните нива. Може да се очаква грипната епидемия да дойде към края на януари, съобщи доц. д-р Мангъров. \"Това заболяване не се отличава по нищо от другите респираторни инфекции. Всяка година щамовете са различни, повечето хора нямат антитела срещу тях. В един момент се разболяват много хора и тогава говорим за епидемия от грип. Не можем да разпознаем грипа\", каза още специалистът за зрителите на \"България сутрин\".", "date": "2020.01.02", "title": "Грипна епидемия в края на януари"}
{"url": "http://www.cross.bg/egipet-berlin-tochki-1621681.html", "text": "/КРОСС/ Мъжкият ни национален отбор по волейбол надигра Египет с 3:0 (25:15, 25:23, 25:22) във втората контрола в столичната зала \"Христо Ботев\". След това се изигра още един допълнителен гейм, който бе спечелен от гостите с 25:21. Така отборът ни записа втори успех в двубоите с Египет след 3:1 на 31 декември, които са последни и единствени проверки преди олимпийската квалификация в Берлин (5-10 януари).С най-голям актив за победата на България бе Мартин Атанасов със 17 точки (4 аса). Виктор Йосифов добави 15 точки за успеха (3 аса, 4 блока). За Египет Ахмед Салах бе най-резултатен с 13 точки.Олимпийската квалификация в Берлин започва в неделя. Първият мач на нашите е в понеделник срещу тима на Франция. Останалите съперници са отборите на Сърбия и Холандия, а в другата група са Германия, Белгия, Словения и Чехия. Само крайният победител се класира на олимпиадата.", "date": "2020.01.02", "title": "Волейболистите тръгват към Берлин след 3:0 над Египет"}
{"url": "http://www.cross.bg/godini-otdavna-drygi-1621680.html", "text": "/КРОСС/ Когато Apple iPhone беше пуснат на пазара през 2007 г., никой не можеше и да предположи, че само след няколко години това изцяло ще промени начина, по който боравим с медиите. Телефонът със сензорен екран и многобройни допълнителни функции се разпространи изключително бързо, а много скоро и други производители последваха успешния модел.Втренчени в смартфоните си хора оформят днес уличния пейзаж. Независимо дали вървят, стоят изправени или са седнали, те са вторачили очи в дисплея. По тази причина все повече страни монтират вградени в пътната настилка предупредителни светлини, така че хората да не пресичат улицата на червено и да не се блъскат в уличните стълбове. Някои градове дори обозначават със съответен пътен знак специални участъци за пешеходци със смартфони.Докато индустрията и медиите продължават да се опитват да налагат нов тип женски образ и нови стандарти за красота, други явно не могат да се откажат от представата, че красивата жена непременно е стройна и изключително слаба. Инфлуенсърите се родиха в YouTube и инстаграм - това са потребители, които с публикациите си достигат до толкова много хора, че на практика се превръщат в рекламни посредници.Освен инфлуенсърите, които действително предоставят информация, има и такива, предимно жени, които нямат търпение да покажат на младите потребители най-новите предписания на модната и козметичната индустрия. Различните приложения с филтри правят всичко това възможно - те карат пъпките да изчезват, бедрата да станат по-тесни, а нацупените устни още по-пълни.Снимките, заснети със селфи стик от горе надолу в стилна атмосфера, запечатват перфектния автопортрет, който вече няма много общо с реалността и противоречи на друга една тенденция от последните години.Темата за сексизма, мъжките подигравки и други посегателства срещу жени получи широка гласност по света през 2017. Вследствие на скандала около холивудския продуцент Харви Уайнстийн, за когото се твърди, че е злоупотребявал с много жени в Холивуд, хаштагът #MeToo стана изключително популярен. Хиляди жени споделиха своите истории.Много известни личности бяха атакувани, някои изпаднаха в немилост - сред тях актьори като Кевин Спейси и оперната звезда Пласидо Доминго. Дебатът не отшумява - темата е част от ежедневието ни, а лекомисленото потупване по дупето вече се смята за отживелица.Преди десет години стрийминг филмите и сериите бяха запазени само за потребителите на скъпи американски стрийминг платформи. Но тогава се появи Netflix. Откакто платформата завладя европейския пазар през 2012 г., младите зрители прекарват много повече време в гледане на сериали по Netflix, отколкото по традиционната линейна телевизия.Подобно на Netflix и други стрийминг платформи като Sky или Amazon Prime излъчват успешни сериали по всяко време без реклами и все още на достъпни цени. Телевизията вече никога няма да бъде такава, каквато беше.Платформата Spotify промени потребителските навици за слушане на музика за трети път в рамките на две десетилетия. Компактдисковете, МP3 и програмите за управление на музика от рода на iTunes отдавна излязоха от мода.Сега е възможно да стриймвате музика директно, да създавате плейлисти или дори да предоставите на Spotify да ви дава подходящи предложения за музика. Освен 50-те милиона музикални заглавия стрийминг услугата предлага аудиокниги и подкастове. Дори известни музиканти, които се страхуват за продажбите си, не могат да спрат триумфалния марш на платформата.\"Ние ще се справим\", заяви германската канцлерка Ангела Меркел през есента на 2015 г. и отвори вратите на Германия за стотиците хиляди мигранти, избягали от бедността, глада и войната и надяващи се на по-добър живот на Запад.Първоначалната солидарност с тях отстъпи място на вълната от недоволство, гневът се обърна в омраза. Нападенията на млади мъже от Северна Африка срещу момичета и жени в новогодишната нощ на 2015 година подхрани условията за появата на партия, която допреди 10 години не беше съществувала. \"Алтернатива за Германия\" бе основана през 2013 г. и скоро намери свои поддръжници.Партията е дясно популистка, а нейни представители междувременно успяха да влязат в германския Бундестаг.На отказа от използването на животински продукти за храна, дрехи и предмети от ежедневието отдавна се гледа с насмешка.Но междувременно веганският начин на живот отдавна е навлязъл в делника ни. Ресторантите и заведенията предлагат вегански ястия, веганските храни са намерили своя път от магазините за биохрани до рафтовете на супермаркетите. Веганското облекло е на мода.Популярно е всичко, свързано със защитата на животните и борбата срещу тяхната експлоатация и проявите на жестокост. През последните години се появи и още един аргумент в защита на веганския начин на живот - защитата на климата. Вече е доказано, че животновъдството също е вредно за климата заради отделянето на вредни газове като метан и азотен оксид, които увреждат околната среда.Този проблем се обсъжда по световните климатични конференции отдавна и отдавна се вземат мерки срещу глобалното затопляне. Но никой не успя да насочи вниманието към темата така, както ученичката Грета Тунберг.16-годишната шведска тийнейджърка започна да протестира пред шведския парламент и всеки петък да пропуска училищните занятия. Малко по-късно тя вече разговаряше със световните лидери на климатичната среща на върха.Учениците по цял свят последваха примера на Грета и започнаха да излизат на петъчни протести. Мнозина ги чуха - днес хората обръщат повече внимание на пластмасовите отпадъци, карат велосипеди, дори Европейската комисия наскоро представи Зелена сделка за климата. В Германия партията на Зелените спечели толкова много избиратели, колкото не е печелила никога преди.Поради задаващата се климатична катастрофа, страданието на стотици хиляди бежанци, политиката на действащия американски президент и много други на пръв поглед неразрешими конфликти по света хората търсят ориентир и се вглеждат в самите себе си. В никое друго десетилетие не са били публикувани толкова много книги, посветени на качеството на живота ни.Безброй статии и съвети в списания, курсове по йога и пр. ни внушават онова, което внушава датската дума \"хюга\" - живейте щастливо, наслаждавайте се на момента, правете добро на себе си и на другите. Това работи само ако сте в мир със себе си.Хиляди професионални коучове и психолози ни обещават да постигнем хармония със себе си в безброй подкастове и видеоклипове. Желанието на хората за самоусъвършенстване се превърна в печеливш бизнес за мнозина...", "date": "2020.01.02", "title": "Първите 20 години на XXI век: Десетилетията на бурните промени"}
{"url": "http://www.cross.bg/cekyndi-kato-tozi-1621683.html", "text": "/КРОСС/ Извecтeн фaкт e, чe някoи aвтoмoбилни прoизвoдитeли, ocoбeнo гeрмaнcкитe, ca прeкaлeнo прeдпaзливи, кoгaтo cтaвa думa зa публикувaнe нa тoчни дaнни пo oтнoшeниe нa мoщнocттa и динaмикa, предава факти.бг.Aктуaлeн примeр зa тoвa e Аudi c нaй-бързия cи и мoщeн SUV дoceгa - RS Q8. Aвтoкoнцeрнът oт Ингoлщaт кaзвa, чe пo-eвтинaтa aлтeрнaтивa нa Lаmbоrghini Urus уcкoрявa oт 0 дo 100 км/ч зa 3,8 ceкунди, нo тecтът в рeaлни уcлoвия пoкaзвa, чe вcъщнocт крocoувърът e c двe дeceти oт ceкундaтa пo-бърз.Oт Аuditоgrаphy зacнeхa чрeз кaмeрa, oбърнaтa към виртуaлния кoкпит, чe coбcтвeнoтo измeрвaтeлнo уcтрoйcтвo нa мoщния SUV зaпиcвa врeмe oт 3,6 ceкунди при уcкoрeниe oт 0 дo 100 км/ч, нo вгрaдeният Vbоx вcъщнocт рeгиcтрирa eдвa 3,58 ceкунди. Тoвa e изумитeлнo пocтижeниe, кaтo ce имa прeдвид, чe aвтoмoбилът тeжи внушитeлнитe 2315 килoгрaмa бeз вoдaч.Vbоx-ът зaпиcвa и прoбeг oт 0-200 км/ ч зa 11,71 ceкунди и чeтвърт миля, изминaтa caмo зa 11,85 ceкунди. Oтнoвo, cилнo впeчaтлявaщo зa тoлкoвa гoлям и тeжък aвтoмoбил.Видeoклипът, зacнeт в Тeнeрифe, Иcпaния, cъщo ни дaвa възмoжнocт дa чуeм звeрcкaтa cимфoния нa 4.0-литрoвия битурбo V8 двигaтeл, cпoдeлeн c други двa изключитeлнo жeлaни RS мoдeлa, a имeннo RS7 Spоrtbасk и RS6 Аvаnt.Във видeoтo eдинcтвeният aвтoмoбил, изпoлзвaн oт Аudi зa прeтeндирaнe зa титлaтa зa нaй-бърз SUV нa Нюрбургринг - RS Q8, e прeдcтaвeн cъc cпeциaлнaтa cи визия и рoлбaр, вмecтo зaдни ceдaлки. Aкo ce чудитe зaщo звучи мaлкo пo-cилнo oт oбичaйнoтo, причинaтa ce криe в липcвaщия зaдължитeлeн бeнзинoв филтър зa твърди чacтици, кaтo пo тoзи нaчин ce пoзвoлявa нa V8 дa пee cлaдкaтa cи мeлoдия бeз никaкви oгрaничeния.Нaпoмнямe, чe RS Q8 oбикoли Нюрбургринг зa 7 минути и 42.253 ceкунди, кaтo пo тoзи нaчин пoбeди пocтaвeния прeди гoдинa рeкoрд oт Mеrсеdеs-АMG GLС 63 S.", "date": "2020.01.02", "title": "Audi RS Q8 ускорява по-бързо от официалните данни"}
{"url": "http://www.cross.bg/kozhata-zahar-napitki-1621682.html", "text": "/КРОСС/ Да, старателно сте нанесли серум преди нощната грижа, но замисляли ли сте се колко чаши вино сте изпили преди това? Чували сте, че при умерена консумация алкохолът не нанся вреда, но никой не казва как точно се отразява върху красотата ни определението „не нанася вреда\". А всъщност промяната на цвета на кожата и ускоряването на стареенето й е основното.При повечето хора алкохолът причинява хипохидрия, т.е. действа като диуретик, извеждайки влагата от организма.Голямото количество въглехидрати и захар в следващото мохито или Блъди Мери може да причини възпаления, а солта да доведе до подуване на корема. Не се учудвайте и на тъмните кръгове под очите след забавна нощ.Дехидратацията отслабва кожната бариера. Както и постепенно намалява запасите на витамин А в черния дроб, който е мощен антиоксидант, защитаващ кожата от замърсителите в околната среда.Алкохолът действа като съдоразширяващо средство. Ако съдовете по кожата са прекалено разширени, те могат да се спукат, оставяйки червени петна в близост до носа и бузите. Освен това ако черният дроб не работи в пълния си капацитет, кожата може да избледнее, а пигментацията около очите се засилва. не е толкова лоша, колкото си мислите. Тя съдържа по-малко захар в сравнение с повечето й алкохолни колеги, така че е по-малко вероятно да предизвика възпаление. Пропуснете солта и има вероятност дори да нямате махмурлук. е по-скоро лоша, но не ужасна. Въпреки че тя съдържа сол, притежава и редица полезни свойства: антиоксидант е и включва много антиейдж съставки. Освен това в бирата им по-малко алкохол в сравнение с другите спиртни напитки, като сме склонни да я пием по-бавно. По този начин се намалява ефекта от дехидратацията. или  не е най-лош избор. Те имат сравнително ниско съдържание на захар и сол. Затова избягвайте коктейлите, а пийте чисти напитки. не е най-добрият вариант. Повечето хора са запознати със силното главоболие след дълги вечери, съпроводени с вино. Освен това високото съдържание на захар в състава му причинява системни възпаления. – лошо, особено ако се боите от бръчки. Както изяснихме вече, захарта ускорва стареенето на кожата. За съжаление в мохитото се добавя захар или захарен сироп, както и сода или подсладител. Но не трябва да се тревожите само за бръчките: захарта повишава нивата на инсулина и провокира доста възпаления. – една от най-опасните напитки. Това е двоен удар, заради убийствения дует между захар и сол – комбинация, която причинява познатото подпухване на лицето. – лошо! То помага за разширяването на кръвоносните съдове и увеличава зачервяването. Освен това отделя хистамин, който способства за пигментацията по кожата.Внимавайте с алкохола все пак – не за друго, но младостта и красотата са ни важни, дори и след здравето.", "date": "2020.01.02", "title": "Какво прави алкохолът с кожата ни?"}
{"url": "http://www.cross.bg/klienta-neizpravnost-prioritet-1621685.html", "text": "/КРОСС/ Търговската верига отговаря на въпроси на агенция \"КРОСС\".Техническият проблем във възникналата ситуация се изразява във временно повреден кабел, служещ за зареждане конкретно на везната, на която са били измерени продуктите на клиента. Тази временна неизправност е засегнала единствено въпросното устройство, а не цялата система във филиала.Категорично ви уверяваме, че по никакъв начин не сме злоупотребили с доверието на клиентите.Цената, коректно обявена на витрината, съвпада напълно със съответната крайна цена в касовата бележка, т.е. клиентът, решил да закупи конкретната стока от свежата витрина, е бил правилно информиран за нейната актуална цена. Разликата, която клиентът е установил при покупката, се дължи на маркирането на продуктите на везната, за което поднасяме извинения.При извършената още вчера проверка от страна на Комисия за защита на потребителите са взети и използвани същите продукти като закупените от клиента. Самата проверка на надзорния орган установи, че везните в обекта работят коректно.Кауфланд не прави компромис с прозрачността и коректното отношение към потребителите, а доверието на клиента е от първостепенно значение за нас. Затова всеки ден проверяваме изправността на устройствата в нашите обекти, а в случай на техническа неизправност, работим с най-висок приоритет за нейното незабавно отстраняване.Всяко наше действие се ръководи от удовлетвореността на клиента. Качественото обслужване е наш основен приоритет, затова предоставяме на нашите клиенти възможността безпроблемно да върнат закупени стоки срещу възстановяване на тяхната парична стойност без посочване на конкретна причина, добавяме една година гаранция към законовата двугодишна гаранция при закупуване на електроуреди, даваме гаранции за бързо обслужване на каса, за свежест и много други.", "date": "2020.01.02", "title": "Кауфланд: Качественото обслужване е наш основен приоритет"}
{"url": "http://www.cross.bg/voiina-svetovna-purvata-1621436.html", "text": "/КРОСС/  - Варненски кръстоносен поход: В Битката при Куновица турците са победени от кръстоносците на Владислав III и Янош Хуняди, и много турски командири, включително Махмуд бей, зет на султан Мурад II, са пленени. - Реконкиста: Арагонският крал Фернандо превзема Гранада, последната крепост на маврите в Европа. - Великобритания завладява Калкута, Индия. - Джорджия става 4-тия щат на САЩ. - Русия и Прусия си разделят Полша. - По инициатива на Васил Априлов в Габрово е открито първото взаимно училище с първи учител Неофит Рилски. - Френският художник и фотограф Луи Дагер прави първата фотография на Луната. - Амадеус I става крал на Испания.- Джон Рокфелер обединява петролните си холдинги в тръста Стандарт Ойл.. - В софийското читалище Славянска беседа се състои първото оперно представление. - Руско-японска война: След 6-месечна обсада Япония завзема руската крепост Порт Артур. - Американският астроном Чарлз Дилон Перин открива Елара - естествен спътник на Юпитер. - На гарите в София, Пловдив и Плевен са монтирани първите телефони.- Балканска война: Турският гарнизон на остров Хиос се предава на гръцката армия и островът става част от Гърция. - Канада и САЩ приемат план за запазване на Ниагарския водопад. - Арестуван е Лев Троцки, обвинен в антисъветска дейност. - Втората световна война: В Оберзалцбург се състои среща на българския министър-председател Богдан Филов с Хитлер, на която е постигнато съгласие за присъединяване на България към Тристранния пакт. - Втората световна война: Манила е превзета от японските сили. - Втората световна война: Започва отстъплението на германските войски от Кавказ. - Убит е президентът на Панама Хосе Антонио Ремон. - ФРГ създава първите си редовни военни части след Втората световна война - Бундесвер. - Влиза в действие първата българска подземна електроцентрала - ВЕЦ Батак.- От космодрума Байконур, СССР изстрелва първия в света изкуствен спътник на Луната - Луна 1. - Между София и Москва през Букурещ е установена радиорелейна линия, като е приета и излъчена в България първата телевизионна програма от чужбина. - Индонезия напуска ООН. - Кристиан Бърнард извършва втората успешна сърдечна трансплантация. - Канада и САЩ подписват договор за свободна търговия. - В Русия влизат в обращение нови рубли, за да се задържи инфлацията и възстанови доверието.- Сила Калдерон става първата жена губернатор на Пуерто Рико. - Покрив на ледена пързалка в Бавария рухва от дебелата снежна покривка, загиват 15 души, в т.ч. 11 деца. ", "date": "2020.01.02", "title": "2 януари в историята"}
{"url": "http://www.cross.bg/chasa-monitor-tryd-1621669.html", "text": "/КРОСС/  - GPS, камера и таблет ще учат по-честно новите шофьори, за да не убиват на пътя; - Шофьорският изпит става риалити шоу; -40 българи чакат ново сърце; - Лихвоточките на 150 000 българи изгоряха; - Какво влиза в сила от началото на 2020 година!; - 5793 нови българи за първите 9 месеца на 2019 г.; - Развеждаме се бързо при нотариус; - Министър-председателят Бойко Борисов: 2019 г. беше добра за България, отчитаме и се учим от грешките; - Минималната работна заплата става 610 лв.; - Грипът Виктория удари в София; - Депутатите се местят в нова пленарна зала през септември; - През час викат линейка за махмурлук в София;- Паскал Желязков, изпълнителен директор на Българската агенция по безопасност на храните: Ще сложим лекар във всяка свинеферма с над 20 000 животни; - Д-р Станислав Бачев - историк и политолог, пред „Труд\": Бисмарк е прав -с руснаците се играе честно или не се играе изобщо; - Професор Николай Овчаров: Доказвам Българската кръв на Дракула; - Красимир Вълчев, министър на образованието и науката: Ще облекчим учебното съдържание за учениците; - 2020-а: растат доходи и потребление, икономиката нагоре с 3-4%; - „Бурните двадесет\" и грохотът на бъдещето; - Нека Новата година ни вдъхнови за по-усърден труд; ", "date": "2020.01.02", "title": "Преглед на печата за 2 януари"}
{"url": "http://www.cross.bg/rodeni-na-yanyari-1621668.html", "text": "/КРОСС/, министър на младежта и спорта;, директор на Националната онкологична болница в София;, скулптур;, певица;, председател на центъра за икономическо развитие;, журналистка; ", "date": "2020.01.02", "title": "Родени на 2 януари"}
{"url": "http://www.cross.bg/tema-godina-gulubova-1621666.html", "text": "/КРОСС/   Колко ще струва животът през 2020-та година? Коментар на Мика Зайкова и Стойне Василев; Следпразнично: за психиката и ценностите - психиатърът д-р Цветеслава Гълъбова; Кога настъпва грипът и кое е ефективното лечение? - проф. Тодор Кантаржиев; В началото на годината: \"Хумористично селфи\" с Димитър Туджаров - Шкумбата; Кой е виновникът за масовия бой в Симитли на нова година и участвал ли е кметът Апостол Апостолов? В студиото - бизнесменът Методи Бачев; Спортният министър Красен Кралев за допинг скандалите, новия президент на БФС и шанса да имаме световен шампион по бокс;След пожара в Исперихово - на живо: Ще бъдат ли спасени от глад стотиците животни от пострадалата ферма?Задава ли се нова финансова криза и с колко ще се вдигнат лихвите по кредитите през 2020 г.? Коментар на финансиста Емил Хърсев и проф. Гарабед Минасян; Защо изгоря столичният психодиспансер и къде къде бяха настанени евакуираните пациенти? Разговор с директора на психиатричната болница в Нови Искър, д-р Цветеслава Гълъбова;Как след уникална операция коте с ампутиран крайник успя да проходи? Веселба или терор? Трябва ли да се забранят пиротехнически средства в Новогодишната нощ?; След пожара: кога ще заработи нормално белодробната болница?; Световно признание за наш плувец. Разговор с българския Посейдон - Петър Стойчев; Да посрещнем Новата година с най-силния глас в света. Певицата Смиляна Захариева;  ", "date": "2020.01.02", "title": "Теми и гости в сутрешните блокове на телевизиите на 2 януари"}
{"url": "http://www.cross.bg/pernik-provede-preskonferentziya-1621667.html", "text": "/КРОСС/От 10.30 ч. в УМБАЛСМ \"Н. И. Пирогов\" ще се проведе брифинг.От 11.00 ч. в БТА ще се проведе пресконференция „2020 г. - началото на историята“, в която ще участват проф.д.н. Нина Дюлгерова - преподавател във ВСУ \"Черноризец Храбър\" и ЮЗУ \"Неофит Рилски\", доц. д-р Георги Чанков - преподавател в УНСС, и Мирослав Попов - юрист и политически анализатор.От 10.00 министърът на труда и социалната политика Деница Сачева ще разгледа строящия се в момента първи църковен Център за социална рехабилитация и интеграция. От 9.00 часа в храма ще бъде отслужена Света литургия от Негово Преосвещенство Белоградчишкия епископ Поликарп. Заедно с него и свещеноиконом Серафим Янев министър Сачева ще обсъди бъдещето развитие на Центъра за социална рехабилитация и интеграция.От 12.00 ч. в централата на партията в Перник, на ул. „Радомир“ 1, ет. 3 ПП АБВ ще даде пресконференция.", "date": "2020.01.02", "title": "Предстоящи събития в страната за 2 януари "}
{"url": "http://www.cross.bg/vyatur-dyha-gradysa-1621670.html", "text": "/КРОСС/ Първият работен ден от новата година започва със сутрешни температури от минус 5 до 0 градуса. Най-студено ще бъде в районите на Велико Търново, София и Благоевград. Ще има слънце и ще духа слаб до умерен северозападен вятър, в следобедните часове ще се ориентира от югозапад. Максималните температури ще бъдат между 2 и 7 градуса.Слънчево ще бъде времето и над планините. И там ще духа вятър, който на моменти ще бъде силен.  Максималната температура на височина 1200 метра ще бъде около минус 1 градус, на 2000 метра – около минус 7.Над Черноморието ще е предимно слънчево. Ще духа умерен, преди обяд и временно силен север-северозападен вятър. Максималните температури ще бъдат между 5 и 7 градуса. Вълнението на морето ще бъде 2-3 бала.", "date": "2020.01.02", "title": "Днес ще има слънце и вятър, температурите – типично зимни"}
{"url": "http://www.cross.bg/obora-moma-silvestrovden-1621674.html", "text": "/КРОСС/ Православната църква отбелязва на 2 януари Свети Силвестер (Силвестър), папа Римски. Този празник се нарича още Карамановден, Волски празник, Риначовден, Силвестри, Силвестровден.В нощта срещу празника момците, които са коледували, сред тях може да има и женени мъже, организирани в дружини по няколко души, обикалят домовете, в които има едър впрегателен добитък. Тръгват с музика и песни. Носят фенери. Стопаните държат отключени портите, връзват кучетата, за да не лаят, когато дойдат риначите.Специален подарък, най-често пешкир, приготвя мома, която очаква любимият й да дойде. Мъжете почистват обора, взимат каквото са им оставили и си тръгват, без да се обадят. На другия ден може да бъдат поканени на гости от стопанина, на когото са ринали.Ако някой момък е обиден или отблъснат от любимото момиче, на Св. Силвестър той може да си отмъсти, като му върне обидата. Вместо да изрине обора, той хвърля още тор вътре.Тежко на мома, за която се разбере, че така е отмъстена. Ако това се случи, бащата бърза да изчисти срама още преди да е съмнало. Празникът завършва с голямо хоро на мегдана. Докато риначите чистят, никой от спотаните не трябва да излиза навън и да се обажда, защото е на лошо.Гостът трябва да е добър и заможен човек, за да бъде и годината, която идва добра и заможна. Не се слагат свинско месо и сланина, за да бъдат здрави животните.", "date": "2020.01.02", "title": "На Силвестровден се чисти боклука"}
{"url": "http://www.cross.bg/dimitrov-parichna-nikolaii-1621671.html", "text": "/КРОСС/ Николай Димитров поема задълженията си като кмет на Несебър, след като в края на 2019-а беше освободен от ареста. Това стана възможно, тъй като прокуратурата не е протестирала наложената от Специализирания наказателен съд парична гаранция от 50 000 лв.Три дни след като от спецобвинението твърдяха, че на свобода разследваният за купуване на гласове Николай Димитров може да извърши друго престъпление, прокурор от Специализираната наказателна прокуратура се съгласи с решението на съда той да излезе на свобода срещу парична гаранция.Димитров спечели от ареста кметската надпревара в Несебър.Репортажа на кореспондента на БНР в Бургас Даниела Костадинова в предаването \"Преди всички\" можете да чуете от звуковия файл.", "date": "2020.01.02", "title": "Николай Димитров поема кметските си задължения в Несебър"}
{"url": "http://www.cross.bg/pozhari-evakyira-zaradi-1621672.html", "text": "/КРОСС/ Кораб от австралийския боен флот пристигна днес в крайбрежния град Малакута, щата Виктория, за да евакуира хиляди жители и гости на града, който е блокиран от пожари. На борда на кораба има храна, вода и медикаменти. Той може да евакуира до хиляда човека за един курс, казаха от австралийското министерство на отбраната.В градчето, на около 500 км източно от Мелбърн, пребивават четири хиляди човека, които заради наближаващите пламъци от вторник са потърсили спасение на морския бряг. Малакута има населени около хиляда човека, но то е популярна ваканционна дестинация през лятото.По-рано днес противопожарните служби в щатите Виктория и Нов Южен Уелс приканиха туристите и всички приходящи да напуснат зоните с пожари заради очакваните високи температури в края на седмицата, които могат да придадат допълнителна мощ на огнената стихия.Австралийската метеорологична служба обяви, че замърсяването на въздуха в столицата Канбера е двайсет пъти над нивото на безопасност за здравето на хората и че заради дима от пожарите понастоящем това е най-замърсеният град в света. Горските пожари бушуват в югоизточните части на Австралия от октомври.Огънят е опустошил над 5,36 милиона хектара и е унищожил над 1400 жилища. Смъртните случаи са 14.", "date": "2020.01.02", "title": "Военен кораб евакуира хиляди, блокирани от пожарите в Австралия"}
{"url": "http://www.cross.bg/niderlandiya-imeto-stranata-1621673.html", "text": "/КРОСС/ Oт 1 януари 2020 името Холандия /Holland/, официално престава да съществува като обозначение на държавата Нидерландия. Това съобщиха местните власти.От началото на годината институциите, местните власти, университетите, частните компании и медиите трябва да използват името \"Нидерландия\". Правителството вярва, че тази мярка ще позволи на страната да се отърве от имиджа си на място, свързано с наркотици и проституция.Властите на страната смятат, че това решение ще преразпредели туристическия поток, тъй като днес повечето туристи посещават именно исторически старата Холандия - Амстердам и Хага - и тези градове не могат да се справят с огромния приток на посетители.Реформата за смяната на името на страната ще струва на бюджета на кралството 200 хиляди евро. По-рано стана известно, че властите в Амстердам искат да премахнат употребата и на названието „Квартал на червените фенери“. Обичайното име напълно ще изчезне от градските знаци - то ще бъде заменено с историческото име на квартала „De Wallen“.Националният съвет за туризъм от своя страна се надява туристите да започнат да посещават нови и по-нестандартни дестинации в Нидерландия.", "date": "2020.01.02", "title": "Холандия официално смени името си на Нидерландия"}
{"url": "http://www.cross.bg/laskite-choveshkata-nasilieto-1621432.html", "text": "/КРОСС/ \"Човешката раса има склонност да помни насилието, а не ласките. Какво остава от целувките? Раните, от друга страна, оставят белези.\"Бертолт Брехт", "date": "2020.01.02", "title": "Човешката раса има склонност да помни насилието, а не ласките"}
{"url": "http://www.cross.bg/spasitelnata-operatziya-razvalinite-1621695.html", "text": "/КРОСС/ Сграда на завод се срути в Делхи в резултат на пожар, няколко души са под развалините.Пожарът е избухнал в четвъртък сутринта. По време на спасителната операция в сградата е възникнала експлозия, която е довела до нейното срутване. Сред оказалите се под развалините са и няколко пожарникари.Търсенето и спасителната операция продължава. 35 пожарни звена работят на място. ", "date": "2020.01.02", "title": "Сграда се срути в Индия, има затрупани хора"}
{"url": "http://www.cross.bg/doma-sacheva-informatziya-1621704.html", "text": "/КРОСС/ Социалното министерство започва проверка по сигнала на  в който при проверка са засечени лоши условия. Това съобщи ресорният министър Деница Сачева. По случая е сезиран и главният прокурор Иван Гешев.Към момента в дома са настанени 57 души при капацитет 60 (мъже и жени). Голяма част от тях са на легло, повечето от тях са обездвижени.Сигналът за лошите условия в дома са още едно доказателство защо е нужно да имаме закон за социалните услуги и защо трябва да говорим за качеството на социалните услуги, отбеляза Сачева. По нейна информация са изпращани препоръки към дома през 2013 година.Министърът няма информация оттогава дали е проверяван домът. Кметът на селото също ще бъде разпитан.Социалният министър присъства в общ. Горна малина, където заедно с Белоградчишкия епископ Поликарп обсъдиха изграждането на първия църковен Център за рехабилитация и интеграция към местния храм „Успение Богородично“.", "date": "2020.01.02", "title": "Сачева: МТСП ще провери дома за хора с деменция в с. Горско Косово"}
{"url": "http://www.cross.bg/silvestur-bili-smurt-1621434.html", "text": "/КРОСС/ Св. Силвестър се родил в Рим. Негов учител във вярата и науката бил благочестивият презвитер Кирин.В столицата на световната империя тогава идвали много странници, а младият Силвестър много обичал да ги подслонява в гостоприемния си дом. За повече от година негов скъп гост бил един източен епископ – Тимотей, който пристигнал в Рим да благовествува на езичниците, които били огромно болшинство в този международен град, а християните били около 200 000.Евангелският проповедник спечелил мнозина идолослужители за Христа и Църквата, но градският началник Тарквиний заловил епископ Тимотей и го затворил в тъмница. Три пъти го изтезавали с бич, за да се отрече от християнската си вяра и понеже останал непреклонен, той бил обезглавен.Градоначалникът повикал Силвестър да принесе жертва на боговете и го заплашил с мъчения и смърт, ако не изпълни затоведта.Св. Силвестър предвидил близката смърт на користолюбивия и жесток управител и му отговорил с евангелските слова от притчата за безумния богаташ: \"Нощес ще ти поискат душата\" (Лука 12:20) – и му заявил, че неговите заплахи няма да се сбъднат! Самонадеяният Тарквиний наредил да заведат Силвестър в тъмница и да го оковат във вериги, но като седнал да обядва, заседнала рибена кост в гърлото му и към полунощ умрял. Силвестър бил освободен от затвора.Когато станал на 30 години, Силвестър бил ръкоположен за дякон от папа Милтиад, а след неговата смърт бил избран за Римски епископ и станал тридесет и пети папа.През неговото светителство (314-335 г.) били проведени най-важните реформи на Константин Велики (306-337 г.) за прекратяване на гоненията и за тържеството на християнството и спокойствието на Църквата. Чрез своите пратеници Осий Кордубски и двама презвитери св. Силвестър подписал актовете на Първия вселенски събор в Никея от 325 година.Преименувал неделния ден от \"ден на слънцето\" в \"ден Господен\", понеже в неделния ден Господ Иисус Христос възкръснал от мъртвите. С думи и дела светителят надзиравал своите духовни чеда. Стегнал дисциплината на клириците, като строго забранил да се занимават с търговия.След много и плодоносни трудове, с които привлякъл в Христовата вяра мнозина езичници и юдеи, св. Силвестър блажено починал в Господа. Светите му мощи почиват в построената от него гробница върху катакомбата \"Св. Прискила\" и неговата гробница е една от най-старите гробници на \"Вечния град\".", "date": "2020.01.02", "title": "Св. Силвестер, папа Римски"}
