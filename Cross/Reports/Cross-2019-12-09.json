{"url": "http://www.cross.bg/reforma-stefanov-sistema-1619909.html", "text": "/КРОСС/ Една реформа в пенсионната система без хоризонт от 30-40 години може да доведе до забуксуване на самата система. Проблемите в България са свързани с късия времеви хоризонт и липсата на достатъчно спестявания у нас. Това коментира проф. д-р Любомир Стефанов, преподавател в УНСС, в предаването \"В развитие\" с водещ Делян Петришки.Впечатление на госта прави отношението на младите хора в България към пенсионната реформа.\"Премахването на дефицит би се случило трудно при нас по исторически причини - отлагане на реформа в пенсионното осигуряване, късно възстановяване на фондовия принцип на осигуряването, което ни лиши от възможността да се натрупат резерви в добрите години\", посочи гостът.Според проф. д-р Любомир Стефанов в нашата страна значителен е и проблемът и със сивата икономика.\"В някои държави се появяват компоненти, при които част от вноската в публичната осигурителна система започва да се отделя във ваша сметка, от която в бъдеще получавате добавки\", подчерта професор д-р Стефанов.\"По-смелата и правилната стъпка е да вдигнем обхвата на втория стълб\", изтъкна гостът.Любомир Стефанов би увеличил данъчната преференция за третия стълб. По думите му е важна и диференциацията между приноса на отделния човек и на държавата.Стефанов призова всички да следят какво се случват в пенсионните партиди и адмирира предоставяне на възможности на хората да инвестират с данъчни преференции.", "date": "2019.12.09", "title": "По-добрата пенсионна реформа е с хоризонт от поне 30-40 г. и повече спестявания"}
{"url": "http://www.cross.bg/danuk-tyrtziya-plashtat-1619908.html", "text": "/КРОСС/ Туристите в Турция ще плащат допълнителен данък от 2 % за настаняване в хотел в Турция. Разпоредбата е част от закона, подписан от президента, публикуван в официалния правителствен бюлетин Resmi Gazete.Информационният портал Diken съобщава, че за първия етап – от 1 април до края на 2020 г., данъкът ще бъде в размер на 1%. Хотелите ще трябва да го отразяват в сметките на клиентите, заедно с другите данъци. Президентът има правомощия чрез отделен указ да го намали наполовина или да го удвои.Данъкът ще се прилага във всички помещения за настаняване, включително хотели, мотели, апартаменти, къщи за гости и къмпинги. Законът ще се прилага и в съоръженията в хотелите: увеселителни паркове, аквапаркове, ресторанти и други подобни. Освободени от данък са студентските общежития, пансиони и къщи за отдих за учащи се.", "date": "2019.12.09", "title": "Туристи ще плащат данък за хотелски престой в Турция"}
{"url": "http://www.cross.bg/huawei-senzor-informatziya-1619910.html", "text": "/КРОСС/ Нова информация идваща от вътрешни източници разкрива какво да очакваме от бъдещия флагман на китайската марка Huawei. Смартфонът Huawei P40 Pro ще има 6.5-инчов 2K OLED дисплей тип водопад. Последното означава, че дизайнът на предницата ще наподобява Huawei Mate 30 Pro, който впечатли със своя стръмно извит екран. При него защитата от счупване се осигуряваше от върховия Corning Gorilla Glass 6.Знае се, че 98% от предната част ще бъде заета от дисплея, което означава, че едва ли ще видим някакъв нотч - селфи камерите ще са или интегрирани в екрана или скрити в корпуса на телефона, като според изтекло изображение на концепцията зад флагмана ще видим първия вариант. Последната информация, засягаща дисплея е, че той ще има 120Hz честота на опресняване.Що се отнася до камерата, то основната ще е петорна и с технология от Leica. Главният сензор ще е с 64 мегапиксела и оптична стабилизация (Sony IMX686). Той ще е комбиниран с 20MP ултра широкоъгълна камера, 12 MP ( Periscope) телеобектив, Макро камера и ToF сензор за дълбочина.Флагманът би трябвало да може да прави ултра слоу-моушън видеа с 7680 кадъра в секунда, но все още няма ясното относно това. Със сигурност видеата ще са 4К и по-добри от всякога, заради 7-нанометровият 8-ядрен процесорът Kirin 990.Huawei P40 Pro ще разполага с иновативна батерия 5500 mAh и ще използва новоразработено 50W зареждане, което отнема само 45 минути до пълен заряд.Всъщност, според слуховете, през 2020 г. Huawei ще представи първия смартфон с графенова технология на батерията. Предполага се, че именно това ще бъде Huawei P40 Pro.Що се отнася до селфитата, то предната камера ще е двойна, а конфигурацията ѝ ще е като на Nova6 5G - стандартен 32-мегапикселов сензор + 8-мегапикселов широкоъгълен сензор. И двете камери ще могат да правят 4К видеа.Операционната система ще бъде Android 10 с фирмената обвивка EMUI10.Очаква се смартфонът да е водоустойчив и да издържа поне половин час, потопен на 2 метра дълбочина. Устройството ще се продава в България, като се очаква цените му да бъдат доста атрактивни.", "date": "2019.12.09", "title": "Нова информация за Huawei P40 Pro"}
{"url": "http://www.cross.bg/dokato-iztochvali-garata-1619912.html", "text": "/КРОСС/ Крадци са арестувани, докато източвали дизелово гориво от влакови цистерни на жп гарата в Белозем. Това съобщиха от пресцентъра на ОД на МВР-Пловдив, предаде ДарикНюз.   ", "date": "2019.12.09", "title": "Източиха 35 литра гориво от влакови цистерни в Белозем понеделник"}
{"url": "http://www.cross.bg/praznitzi-koga-koga-1619906.html", "text": "/КРОСС/ Останаха по-малко от 20 дни до края на 2019 г. и много хора си правят още отсега сметките кога ще почиват. През следващата високосна 2020 г. със сигурност ще имаме тежки делници, но няма да останем и без празници.Най-натовареният месец ще е юли с 23 работни дни, а най-свободният е май само с 18, изчислява \"Труд\".За тези, които са на нормална работна седмица - ще има 16 дни официални празници и 100 се падат уикенд.Официалните празници са всъщност 12 дни, но 4 от тях съвпадат със събота или неделя, което означава, че по закон първият ден от работната седмица след тях е почивен. Сред тях са 24 май – Денят на българската просвета и култура и на славянската писменост, както и Съединението на България на 6 септември.Великден ще бъде между 17 до 20 април, което се пада от петък до понеделник.", "date": "2019.12.09", "title": "Кога ще почиваме през 2020 г.?"}
{"url": "http://www.cross.bg/panteona-vuzrozhdentzite-ryse-1619914.html", "text": "/КРОСС/ Работник е пострадал при пожар, възникнал по време на строително-ремонтни дейности в Пантеона на възрожденците в Русе. Огънят лумнал в ранния следобед, след като работниците от фирмата, която извършва ремонта на Пантеона на възрожденците, слезли от строителната площадка, за да обядват. Когато видели пламъците, се опитали да ги загасят, но не успели. В резултат на техните усилия обаче един от работниците е бил обгазен и е откаран в Университетската болница \"Канев\". В потушаването на пожара се включиха два пожарни автомобила и една автомеханична стълба. Огнеборците обясниха, че огънят не е засегнал конструкцията на Пантеона.В момента този обект на Историческия музей в Русе се ремонтира по европейски проект на стойност 1 212 746 евро и до края на април по график трябва да е завършен.", "date": "2019.12.09", "title": "Горя куполът на Пантеона на възрожденците в Русе"}
{"url": "http://www.cross.bg/zadrustvaniya-reforma-premierut-1619913.html", "text": "/КРОСС/ Общо 600 километра достигнаха тази сутрин задръстванията в час пик в Париж и околността. Днес е петият ден от ефективната стачка срещу пенсионната реформа на френското правителство. Едва 20 процента от влаковете изпълняват курсовете си през днешния ден. Заради това огромна част от парижани са потеглили тази сутрин с автомобилите си, което пък е станало причина за огромни задръствания.Ръководството на жп компанията предупреди, че очаква днешният транспортен хаос да продължи и утре, а може би и в сряда.Правителството реши да разреши за ползване от автомобили за споделено пътуване автобусните ленти по автомагистрали A1, A6a, A10 и A12.Президентът Еманюел Макрон и премиерът Едуар Филип свикаха обяд с ресорните министри и ръководители на парламентарното мнозинство. В сряда премиерът трябва да представи цялостния проект за реформата. Двамата засега са категорични за твърдата воля на правителството да въведе универсалната пенсионна система.Анализатори коментираха, че се организират и провеждат стачки срещу реформа, чиито детайли дори още не са обявени, което говори за това колко изнервено е френското общество.Западни издания писаха, че демонстрациите са безпрецедентни, тъй като нито един сегмент от обществото не е останал незасегнат от протестната вълна.", "date": "2019.12.09", "title": "600 км задръствания заради стачката във Франция"}
{"url": "http://www.cross.bg/inter-grypata-tochki-1619915.html", "text": "/КРОСС/ Носетилят на \"Златната топка\" Лионел Меси и Жерар Пике не попаднаха в групата на Барселона за гостуването на Интер в Шампионската лига утре в мач от последния кръг.Старши треньорът Ернесто Валверде е решил да им даде почивка, след като каталунците вече си осигуриха първото място в група \"F\" предсрочно.За Милано ще пътуват 20 футболисти, като сред не е и Сержи Роберто. В другата среща от групата Борусия (Дортмунд) приема Славия (Прага).Барса е водач с 11 точки, Интер и Борусия са с по 7 и водят битка за второто място, даващо право на участие на осминафиналите. Чешкият шампион е последен в класирането с 2 точки.", "date": "2019.12.09", "title": " Барселона гостува на Интер без Меси и Пике"}
{"url": "http://www.cross.bg/drob-cherniya-byalo-1619898.html", "text": "/КРОСС/ Да се говори за здравна тема, като проблемите на черния дроб, по интересен и провокиращ промяна начин, не е лека задача – с нея се заеха дамите от  – Елена Розберг, Ива Дойчинова и Евелина Павлова.С ясната цел да поставят темата за грижата за този орган в дневния ред на българина, те поканиха шест популярни и обичани личности, с които говорят „Черно на бяло“ за навиците, стереотипите в нашето общество и пътя към промяната.Защо точно черният дроб? Кампанията е провокирана от плашеща статистика, която сочи, че 80% от хората, които не са правили никакви изследвания за състоянието на органа,  са склонни да проведат такива и в бъдеще. 58% от българите не са изследвали черния си дроб, а 68.7% посочват липсата на конкретни оплаквания като причина за това.Малко хора знаят, че. Появата на оплаквания е сигнал за значително напреднал процес на заболяване.В същия момент най-големият вътрешен орган преработва (и съответно се уврежда от) всичко, което влиза в човешкия организъм. Изпълнява над 500 есенциални функции в организма и може да се регенерира. Грижата за черния дроб започва с вниманието каква и колко храна консумиране, дали спортуваме и употребяваме алкохол и лекарства. Това най-често означава промяна в начина ни на живот, което се оказва и най-трудната задача. Ива, Елена и Евелина предлагат различен прочит, защото промяната често идва заради примера на личности, на които се възхищаваме. Така с  те разговарят за премереността и хранителния режим, а  споделя своя поглед по темата за алкохола и актьорските среди. В интервютата “Черно на бяло“ се включва и талантливата , като отдаден професионалист и родител, който често се разкъсва в забързаното си ежедневие. Прекрасен пример за промяната в начина на живот дава Митко Кърнев от една от найуспешните български групи Д2, а психотелесният терапевт Мадлен Алгафари разказва какво е влиянието на мислите върху здравето и защо е важна грижата за душевното и физическото състояние на човек. За финал дамите разговарят „Черно на бяло“ с чаровния парапланерист Веселин Овчаров, който зад дълбоките си сини очи крие много сериозна история, свързана с черния си дроб.Интервютата „Черно на бяло“ ни докосват до личния свят на тези обичани лица, за да ни накарат да се замислим какво иска да ни каже нашият черен дроб. Видеата, както и целите аудио интервюта ще бъдат споделени се споделят на tripleeye.bg, в подкаст, както и в каналите на Triple E.Y.E Project в YouTube и .", "date": "2019.12.09", "title": "Черният дроб не боли, но говори"}
{"url": "http://www.cross.bg/hibridi-choveshki-ycheni-1619896.html", "text": "/КРОСС/ В Китай се родиха първите хибриди между прасе и маймуна, като от осем екземпляра са оживели само два, пише в. \"Метро\".При провеждането на експеримента в четвъртия ден на зачатието в 4 хиляди свински ембриона били въведени изкуствено отгледани клетки от маймуни. От родените десет екземпляра, осем починали в лабораторията след първата седмица и само два оживели.Китайските изследователи от института \"Танг Хай\" в Пекин се надяват, че генетичният експеримент ще даде възможност за отглеждане на човешки органи вътре в животни за трансплантация. Резултатите за сега дават надежда на изследователите - в сърцата, черните и белите дробове на прасенцата е имало ДНК от дългоопашати макаци.Новата цел на китайските учени е да създадат напълно здраво животно, което да бъде дълголетно, а органите му да са съставени почти изцяло от клетки на примати.Това не е първият път, когато хибридните животни са били отглеждани в лаборатория. През 2010 г. екип от учени от университета Станфорд в Калифорния създаде мишка с панкреас на плъх.През 2017 г. изследователи от Института Салк в Калифорния създадоха човешко-свински химери. Една на всяка 100 000 клетка бе човешка.Етични съображения обаче доведоха до прекратяването на експеримента и унищожаването на ембрионите.От Института Салк се опасяваха, че мозъка на прасетата хибриди може да бъде \"твърде човешки\". Поради тази причина китайските учени са създали хибриди между маймуни и прасета.Пред биолозите стои проблемът по направата на всички органи в животните \"човешки\", без мозъкът. В противен случай, получените хибриди биха прекрачили етичните граници, категорични са учените.", "date": "2019.12.09", "title": "Роди се първият хибрид между прасе и маймуна"}
{"url": "http://www.cross.bg/kryizni-hora-putyvaniya-1619894.html", "text": "/КРОСС/ Ноември и декември са месеците, през които резервациите за круизни пътувания са най-изгодни, казват туроператорите. Ранните записвания дават възможност за избор на най-добрите места на корабите.Пътуванията започват от края на зимата и продължават до късната есен. Туроператорите предлагат голямо разнообразие от варианти за морски пътешествия.През последните няколко години круизните пътувания изключително бързо набират популярност и са единственият вид туристически продукт, който расте с двуцифрени темпове, каза Борис Боев – продуктов мениджър на фирма, специализирана в предлагането на подобни ваканции. Според него пазарът е много далеч от насищане, но няма точни данни колко хора, излизайки от България, пътуват на круиз.„По различни данни преценяваме, че около 10 до 15 хил. българи през миналата година са били на криуз, като това не означава, че това са хора, живеещи в България“, посочи той в интервю за предаването „Преди всички“ на програма „Хоризонт“. По думите му този продукт има много голям потенциал, като и непрекъснато се обогатява.Диана Благоева, която е управител на друга компания за круизни пътешествия, посочи маршрутите, към които са предпочитанията: Средиземно море, Норвежки фиорди, балтийски столици, гръцки острови, Карибите. По думите ѝ най-търсени са круизите със 7 нощувки.  Ивелин Кирилов, който пътува от 8 години на големи круизни кораби, като и работи на тях, разказа пред „Хоризонт“ за впечатленията си:„Това е едно предизвикателство. За мен е едно удоволствие, изживяване. Това е моят живот. Запознах се с много нови хора, посетих много нови места. Изградих свои принципи и навици\".Той призова хората да пътуват: \"Това е една емоция, която не може да се опише, тя трябва да се почувства\".", "date": "2019.12.09", "title": "Резервациите за круизни пътувания са най-изгодни през ноември и декември"}
{"url": "http://www.cross.bg/stoyanka-mytafova-teatur-1619873.html", "text": "/КРОСС/ Почитатели, близки и приятели се стекоха във фоайето на Сатиричния театър, за да кажат последно сбогом на великата актриса Стоянка Мутафова, Поклонението пред нейната памет е навръх рождения ден на Ламбо, когото загубихме преди седмица.Да почетат паметта на великата актриса днес дойдоха председателя на комисията по култура и медии Вежди Рашидов, министърът на културата Боил Банов, кметът на София Йорданка Фандъкова, певецът Васил Найденов, актьорите Любо Нейков, Калин Сърменов, Татяна Лолова, Христо Мутафчиев, Астор, Ирен Кривошиева и много други.„Тя не е човекът, за който трябва да правим тъжните физиономии. Ходих при нея по болниците, цялата беше окичена със системи и скочи от леглото, прегръща ме, пълна с енергия и жизнена жена“, каза Вежди Рашидов.За него най-тъжно е, че с нея една епоха си отива.„Не можеш да прежалиш големия талант. Просто тя напълни една епоха от моето детство – и Ламбо, и Стояна, Калоянчев, Парцалев...Епохата си отиде, това е по-тъжното. Светла й памет на Стояна, малко са тия хора, огън до края, в съзнание, усмихната. Но едновременно в живота тя беше един самотен и тъжен човек. Имаше в „Драгалевци“ едно мъничко бунгало и там я виждах отвреме навреме. Винаги хората, които забавляват обществото, в живота са много тъжни. А творецът е по принцип самотник“, завърши Рашидов.„Неслучайно хората я обичат до ден днешен и ще я обичат още години наред. Има защо. Тази енергия не всеки притежава“, сподели и Васил Найденов.„Стоянка е жива. Стоянка е театърът. Стоянка е жизнелюбието и ние ще я обичаме, докато ни има”, каза емоционално актрисата Татяна Лолова.Директорът на Сатиричния театър Калин Сърменов разказа, че никога не е чул Мутафова да се оплаква, излизала на сцената, а след това нямало спиране.„Стояна е един от светлите примери. Имаме нужда от това. Мощните, емоционалните взривове, които природата и света ни дават, като Стояна, те са за това - да дойдат и да ни научат. Според мен това е някаква мисия, нейната. Тя оставяше след себе си хора с паднали мандибули от възхищение. Наистина си отива едно поколение, което няма да се повтори. Но ние трябва да го помним и да го превърнем в пример, имаме нужда от това“, посочи Сърменов.„Последното нещо, за което си говорихме, беше да я попитам как е. Тя каза, че е добре и че продължава. Това ми каза и аз й повярвах. За съжаление съболезнованията са към целия български народ. Защото със Стоянка Мутафова си отива една наистина голяма епоха в българския театър, а и в световния театър“, разказа за последния си досег с голямата актриса и Христо Мутафчиев.Според Астор пък най-хубавата магия ще бъде никога хората да не забравят Стоянка Мутафова.„Най-обичаната българска актриса!“, възкликна илюзионистът.Любимата на поколения българи актриса ни напусна на 6 декември на 97-годишна възраст.Стоянка Мутафова имаше сериозни проблеми със здравословното състояние в последните 5 месеца, които наложиха спешното й хоспитализиране в Правителствената болница. На 15 ноември тя беше преместена в Реанимацията на ВМА, където лекарите я включиха на командно дишане и се бориха с всички сили, за да спасят живота й.Днес близки, почитатели, колеги, общественици и политици се сбогуват с легендарната Стояна, както обичаха да я наричат колегите й.Поклонението ще продължи до 16:00 часа във фоайето на Сатиричния театър. ", "date": "2019.12.09", "title": "На поклонението на великата Мутафова в Сатирата: Стоянка е жива, Стоянка е театърът (Обновена) (Снимки)"}
{"url": "http://www.cross.bg/kresna-raiiona-stara-1619899.html", "text": "/КРОСС/ Възстановено е движението по път I-1  Благоевград – Кресна в района на Стара Кресна.", "date": "2019.12.09", "title": "Възстановено е движението по път I-1 Благоевград – Кресна в района на Стара Кресна"}
{"url": "http://www.cross.bg/timburleiik-beshe-semeiistvoto-1619900.html", "text": "/КРОСС/ Джъстин Тимбърлейк проговори за слуховете в изневяра, които се въртят из интернет през последните няколко седмици. Актьорът беше забелязан в компанията на своята колежка Алиша Уейнрайт, с която снима филма „Palmer“. В социалните мрежи излязоха снимки как двамата се държат за ръце, което беше чудесна предпоставка да започнат догадки дали няма проблеми между Тимбърлейк и съпругата му Джесика Бил.Дълго време нямаше официално съобщение от нито една от трите страни, но сега вече актьорът и изпълнител реши да проговори. Той сподели съобщение в Инстаграм, в което отговаря на всичко, което се пише за него в медиите.„Стоя колкото се може по-надалеч от клюките, но за семейството ми, чувствам, че е редно да изкажа мнение по скорошните слухове, които нараняват хората, които обичам“, започва Тимбърлейк. Той продължава своето изявление и обяснява, че по време на случката, когато беше забелязан да си държи ръцете с Уейнрайт, е бил пиян, но нищо не се е случило между двамата. ", "date": "2019.12.09", "title": "Тимбърлейк гузен: Извинявам се на жена си и семейството си"}
{"url": "http://www.cross.bg/trump-chen-yn-nyama-1619901.html", "text": "/КРОСС/ Северна корея днес отново обиди американския президент Доналд Тръмп, като го нарече \"безразсъден и непостоянен старец\", след като той написа в Туитър, че севернокорейският лидер Ким Чен-ун иска да загърби специалните отношения между двамата и да повлияе на американските избори, като предприеме враждебни действия.Високопоставен представител на Пхенян, Ким Йон-чхол, бивш преговарящ за ядрената програма на Пхенян, заяви в декларация, цитирана от официалната агенция КЦТА, че страната му няма да се огъне пред американския натиск, понеже няма какво да губи, и обвини администрацията на Тпръмп, че се опитва да печели време преди изтичането на едногодишния краен срок, поставен от Ким Чин-ун пред Вашингтон да спаси от провал ядрените преговори.В неделя Тръмп заяви в туит, че \"Ким Чен-ун е прекалено умен и има прекалено много да губи, всъщност всичко, ако действа по враждебен начин. Северна Корея, под ръководството на Ким Чен-ун, има огромен икономически потенциал, но трябва да се денуклеаризира, както обеща\". Тръмп добави, че Ким не би искал да \"развали специалните си отношения с президента на САЩ, нито да се намесва в американските президентски избори през ноември\".Днес Ким Йон-чхол отвърна, че севернокорейският лидер Ким Чен-ун може да промени мнението си за президента на САЩ, ако той продължава да прави \"неуместни и опасни\" изказвания. По думите му \"туитовете на Тръмп ясно показват, че той е раздразнителен стар човек, лишен от търпение. Щом като е такъв безразсъден и непостоянен стар човек, може да дойде време, когато няма да можем да го наречем другояче освен \"изкуфял старец\". Има твърде много неща, които (Тръмп) не знае за Северна Корея. Ние нямаме какво повече да губим. Макар че САЩ могат да вземат още много от нас, те никога няма да могат да ни отнемат силното чувство за самоуважение, мощ и омраза към САЩ\".Изявлението бе направено броени дни след подобната заплаха, отправена от първия заместник-външен министър Чхуе Сон-хюи, че Пхенян ще поднови обидите срещу Тръмп, след като президентът намекна на срещата на върха на НАТО, че е възможна военна акция среку Севера, и отново спомена прякора \"човека -ракета\" по адрес на Ким Чен-ун.", "date": "2019.12.09", "title": "Северна Корея: Тръмп е безразсъден и непостоянен старец"}
{"url": "http://www.cross.bg/pozhar-nalozhi-evakyatziya-na-bolnitza-v-plovdiv-1619902.html", "text": "/КРОСС/ Пожар избухна в помощно помещение в поликлиниката към УМБАЛ \"Св. Георги\" в Пловдив, съобщава bTV.Сигнал за инцидента е бил подаден около 11.15 часа. На място са пристигнали четири противопожарни екипа.Наложило се е хората да бъдат евакуирани. Няма пострадали.Причините за пожара се разследват.", "date": "2019.12.09", "title": "Пожар наложи евакуация на болница в Пловдив"}
{"url": "http://www.cross.bg/ranen-myunhen-gara-1619886.html", "text": "/КРОСС/ Полицай е бил атакуван с нож на Централната гара в Мюнхен. Нападателят е 23-годишен немски гражданин.Служителят на реда е бил нападнат в гръб. Той е сериозно ранен и е откаран в болница.", "date": "2019.12.09", "title": "Атака с нож на централната гара в Мюнхен, ранен е полицай"}
{"url": "http://www.cross.bg/rysiya-yada-doping-1619887.html", "text": "/КРОСС/ Световната антидопингова агенция (УАДА) извади Русия  от световния спорт в следващите 4 години.Това означава, че флагът и химнът на Русия няма да бъдат разрешени на събития като Олимпиадата в Токио 2020 и Световната купа по футбол 2022 в Катар.Но спортистите, които могат да докажат, че не са спечелени от допинг скандала, ще могат да се състезават под неутрален флаг.Изпълнителният комитет на Wada взе единодушното решение на среща в Лозана, Швейцария.Той идва, след като руската Антидопингова агенция (Русада) бе обявена за несъответстваща за манипулиране на лабораторни данни, предадени на разследващите през януари 2019 г.Причина за тежкото наказание е установяването на масово фалшифициране на данни и допинг проби от страна на РУСАДА, което разследващата комисия установи след дълго разследване.В края на миналата седмица президентът на Международния олимпийски комитет Томас Бах заяви, че МОК ще се съобрази с решението на УАДА, каквото и да бъде то, което означава, че Русия действително ще бъда наказана за Олимпиадите в Токио и Пекин.Все пак всички руски спортисти, които докажат, че не са имали взаимоотношения с РУСАДА, да бъдат допуснати до участие на Игрите, но най-вероятно под неутрален флаг. Със сигурност на Олимпиадата няма да бъдат допуснати официални представители на Русия, нито пък страната ще може да бъде домакин на каквото и да е международни спортни състезания.„Руските спортисти ще трябва да докажат, че не са имали нищо общо с несъответствието на данните на РУСАДА, не са били замесени в допинг схемите, описани в доклада МакЛарън, и че техни проби не са били засегнати от манипулациите“, заяви говорителят на УАДА Джеймс Фицджералд след заседанието в Лозана.Препоръката на специалната комисия за наказанието бе направена, след като беше анализирана информацията от замесената в прикриване на систематична употреба на допинг лаборатория в Москва, предоставена на УАДА през януари.Едно от изискванията на УАДА за премахване на наказанията на Русия, което беше решено през септември 2018 г., беше лабораторията в Москва да предостави всичката налична информация, без да я редактира.Преди възстановяването на правата, руската антидопингова агенция РУСАДА беше наказана в продължение на 3 години, заради разкрита схема за прикриване на допингирани атлети.В изявление УАДА каза, че предоставената им от руснаците информация за московската лаборатория не е била „нито пълна, нито автентична“. Световната централа твърди, че руснаците са премахнали стотици доказателства за нарушения и са изтрили множество файлове.", "date": "2019.12.09", "title": "Русия с 4-годишна забрана: Няма да участва в световни първенства"}
{"url": "http://www.cross.bg/finlandiya-marin-stachka-1619885.html", "text": "/КРОСС/ Ротационният председател на Европейския съюз - Финландия, е на път да преодолее правителствената криза, в която изпадна преди дни с неочакваната оставка на премиера Анти Рине.Оглавяващата правителството Социалдемократическа партия направи първата стъпка като номинира за поста настоящия министър на транспорта и комуникациите Санна Марин (34 г.).Рине бе принуден да подаде оставка миналия вторник, след като една от петте формации в коалицията - партията \"Център\", оттегли публично доверието си в него заради стачката в пощенските служби и националния авиопревозвач.Марин се наложи над вътрешнопартийния си конкурент Анти Линтман със само 32 на 29 гласа. Следващото и решително препятствие е вотът в парламента, който трябва да се състои утре.Коалиционните партньори на социалдемократите вече потвърдиха желанието си да работят за осъществяване на управленската програма, договорена след изборите през април.Ако дадат доверието си на Марин, тя ще стане най-младият премиер на Финландия.Застаряването на финландците и свързаните с това предизвикателства пред фискалния и социалния баланс ще са основното ѝ предизвикателство, сочи агенция Блумбърг.Междувременно масова стачка с участието на 100 000 души е планирана за днес в разгара на правителствената криза във Финландия.В протеста ще се включат работници от технологични, химически и дървообработващи предприятия от цялата страна, съобщи Индустриалният съюз в страната. Протестът ще засегне и две от големите рафинерии във Финландия.До организирането на стачка се стигна, след като работодатели и профсъюзи не постигнаха споразумение за повишаване на заплатите в индустриалния сектор. Работодателите са склонни да увеличат заплатите с 0,5%, докато работниците настояват за  2,5-3%.Според финландската агенция STT икономическите загуби от стачката могат да достигнат до 400 милиона евро.", "date": "2019.12.09", "title": "Финландия избира най-младия си премиер на фона на стачка"}
{"url": "http://www.cross.bg/rashidov-byudzhet-medii-1619888.html", "text": "/КРОСС/ По медийния закон много отдавна няма никакви поправки - от социализма досега. Това заяви председателят на ресорната комисия в парламента Вежди Рашидов пред БНТ.Той бе категоричен, че има належаща нужда от нов закон, който да гарантира свободата на медиите. Закони не се правят \"против\", а се правят \"за\", поясни Рашидов.По негови думи медиите не разбират, че свободата на словото не е тяхна запазена марка, а е право на всеки човек и всеки трябва да се възползва от тази свобода. Той се обяви против идеята, че \"медиите са свещена крава и за нея трябва специална свобода\".Важното е да разберем къде е разликата между свободата и свободията, каза още Рашидов относно въпроса с фалшивите новини. Той изрази безпокойство, че в днешно време хората не могат да разпознават истинската от фалшивата новина, което води до загуба на интерес към медиите.21-и век стана опасен век, категоричен бе той.Запитан как трябва да се финансират обществените медии, Рашидов подчерта, че те за разлика от мастните разполагат с бюджет, докато частните лежат изцяло върху реклама. Според него рекламите трябва да се редуцират в определен процент, макар и да не отпадат напълно.Рашидов изрази мнение, че мандатите на генералните директори на БНТ и БНР са малки - 3 години не били достатъчни за реформи. Той настоя те да бъдат увеличени на 5 години, както е в случая с БТА.Според него генералните директори на обществените медии трябва да бъдат гласувани от Народното събрание, а СЕМ да бъде контролен орган, тъй като той нямал лостове, с които да ги регулира.\"Обществената медия е държавна, с държавен бюджет. Разбира се, че си има работодател, не може дайте ни бюджет и ще правим каквото си искаме\", коментира той.Според Рашидов бюджетът на БНР и БНТ не е достатъчен. Той обаче изрази увереност, че когато бъдат направени реформите, правителството ще отпусне много по-голям бюджет.Трябва да се почне с повече средства към обществените медии, за да започне обратният процес на стопяване на дефицита, обобщи Рашидов.", "date": "2019.12.09", "title": "Медиите не са свещена крава"}
{"url": "http://www.cross.bg/s-tehnika-moiseev-1619889.html", "text": "/КРОСС/ През следващите години всички арктически дивизии на Северния флот на Русия ще бъдат оборудвани със зенитно-ракетни комплекси С-400. Това съобщи командирът на Северния флот вицеадмирал Александър Моисеев, който е носител на почетното звание \"Герой на Русия\".Това щяло да позволи създаването на противовъздушен купол над руската част на Арктика: благодарение на това Арктика щяла да бъде защитена от всякакви средства за нападение от въздуха, независимо дали става дума за авиация, крилати или балистични ракети.\"Извършва се оборудване и преоборудване на зенитните ракетни и радиотехнически войски с нова техника. През тази година на въоръжение в зенитния ракетен полк, дислоциран в Нова земя, постъпиха и вече изпълняват бойни дежурства противоракетни системи С-400\", уточни Моисеев.Като цяло, говорейки за нова техника и въоръжение, Моисеев отбелязал, че техният дял средно бил около 60 процента, а за определени позиции, като например бронетанкова техника, значително изпреварва тези показатели.През септември стана ясно, че полкът в Нова земя за първи път е бил оборудван със зенитно-ракетния комплекс С-400. Това подразделение е застъпило на бойно дежурство през 2015 г., но преди това на въоръжение бяха противоракетните системи от предишно поколение С-300.Зенитно-ракетният комплекс С-400 е предназначен за унищожаване на всички съвременни и перспективни средства за въздушно-космическо нападение в обхват от няколкостотин километра.", "date": "2019.12.09", "title": "Русия разгръща противовъздушен купол над Арктика"}
{"url": "http://www.cross.bg/deteto-mezhdychasie-vednaga-1619890.html", "text": "/КРОСС/ Ученичка от 7-и клас във врачанското СУ “Христо Ботев“ е починала по време на междучасие. Момичето колабирало около 9 ч. между първия и втория учебен час.От учебното заведение веднага се обадили на спешна помощ и се опитали да стабилизират детето, но без успех. Когато медиците пристигнали, детето вече нямало пулс. Полицията веднага започна разследване на обстоятелства, довели до смъртта на ученичката.„Взети са своевременно всички необходими мерки от наша страна – се казва още в съобщението. – Уведомени са институциите, провеждат се разговори от специалисти. Психолози работят с учениците.”", "date": "2019.12.09", "title": "Ученичка колабира и почина в междучасие"}
{"url": "http://www.cross.bg/kyka-genya-elha-1619892.html", "text": "/КРОСС/ В италианския град Генуа бе издигната рекордна коледна елха, изплетена на една кука. Инициативата е на полякинята Ядвига Пахолец, която живее от над 40 години в града. Вдъхновена от възможността да се направи нещо необикновено  без да се посяга на дървета и гори и да се популяризира един от оригиналните почти централни квартали на Генуа, тя решава да изплете коледна елха на една кука. Ето какво уточни Ядвига Пахолец  за слушателите на БНР:„Елхата е висока 12 метра. Съставена е от 4500 разноцветни квадрати от по 15 сантиметра всеки. Изработихме ги общо 30 жени от квартала Сан Фрутуозо. Най-трудното бе да ги сглобим, защото бяхме само трима души. Важното е, че успяхме“.Госпожа Ядвига уточни, че благодарение на всичко това, елхата влиза в рекордите на Гинес. За реализацията на проекта, който включва и метална конструкция върху която я постави специализиран екип, приносът на  общината е от 10,000 евро. Друга куриозна подробност е, че след края на Коледните и Новогодишни празници, елхата ще бъде дарена на общинския приют за кучета. Дотогава, тя ще радва децата и възрастните в градината на  площад „Мартинец”, където освен детски кът има и зимна пързалка. Инициативата за екологични коледни елхи, изплетени на една кука, в Италия е дело на селището Тривенто от област Молизе и се появи през миналата година. Тя допадна много и намери отклик сега в над 30 италиански градове, в Белгия и Бразилия.", "date": "2019.12.09", "title": "В Генуа се появи 12-метрова елха, изплетена на една кука"}
{"url": "http://www.cross.bg/prokyror-zlatanova-glaven-1619893.html", "text": "/КРОСС/ „Това е претупване на въпроса. Просто искаме да се отървем в събота срещу неделя от едно главоболие, което ни пречи. Това главоболие се нарича върховенство на правото. Не е редно такъв въпрос да се решава на коляно. Това е повърхностно, защото няма анализ, няма посочени мнения на юристи, на професори, на практици, на представители на доктрината, на конституционалисти“, коментира пред БНР Зинаида Златанова, бивш правосъден министър и бивш ръководител на представителството на Европейската комисия в България, по повод предложението на управляващата партия абсолютно независим прокурор да контролира работата на главния прокурор.Според Златанова има опасност с предлагането на механизъм за независимо разследване на главния прокурор да не отговорим на Конституцията и на Венецианската комисия.В предаването „12+3“ тя подчерта, че процедурата за избор на този „контрольор“ изглежда, че ще e по-облекчена от тази за самия главен прокурор. За Златанова това е неправилно и попита – ще има ли състезателност при избора на „контрольора“?„Другият голям проблем, който трябва да се преодолее е, че нямаме европейския опит… Когато в една демократична държава, каквато е България, процедурите за назначаване на главен прокурор са тежки и бавни, то е защото това е човек, който трябва да бъде подбран така, че да не го подозираме в някакви намерения за извършване на тежки престъпления. Тази презумпция, че този, който стане главен прокурор, от първия си ден на поста ще започне да обмисля как да извършва умишлени престъпления, показва степента на правосъзнание в управляващите, в обществото. Това е недоверие“.", "date": "2019.12.09", "title": "Зинаида Златанова: Предложението за независимо разследване на главния прокурор е повърхностно"}
{"url": "http://www.cross.bg/bulgariya-stroitelna-firma-1619884.html", "text": "/КРОСС/ Несъобразени изкопни работи на строителна фирма в понеделник сутринта скъсаха кабел 10 киловолта, собственост на ЧЕЗ Разпределение България, в резултат на което за 40 минути без електрозахранване останаха 3300 клиенти на дружеството в столичния кв. „Лозенец“.ЧЕЗ Разпределение България призовава фирмите да координират с компанията поне две седмици предварително къде и кога ще извършват изкопни дейности. Това може да става на телефон 0700 10 010 или на имейл .", "date": "2019.12.09", "title": "3300 домакинства и фирми в столичния кв. „Лозенец“ останаха без ток заради строителна фирма"}
{"url": "http://www.cross.bg/marihyana-vychich-obvineniya-1619874.html", "text": "/КРОСС/Твърди се, че двамата са свързани с плантация за марихуана във фермата „Йованица“ във Войводина. Делото ще бъде заведено от неговия политически съюзник, за да помогне да се изчисти името на президента на страната.Самият Вучич съобщи за наказателните обвинения срещу себе си, заявявайки, че ще бъде съден от подпредседателя на неговата управляваща Сръбска прогресивна партия (СПП) - кметът на Нови Сад Милош Вучевич, за да разкрие истината за „Йованица“, в която заедно с био зеленчуци се отглежда и марихуана, като стартира разследване от прокуратурата и полицията.\"Вучевич ще повдигне обвинения срещу мен и Андрей заради „Йованица“, за да бъдем изслушани и да се направят изводи\", заяви Вучич в събота по време на презентация на руски хеликоптери на военното летище „Батайница‘, в отговор на обвиненията на опозицията.Предполагаемо обаждане на Колувия до брата на президента беше официално опровергано на пресконференция миналата седмица от министъра на полицията Небойша Стефанович.Предраг Колувия е собственик на фермата „Йовница“, получила държавни субсидии за отглеждане на биологична храна в стопанство край Стара Пазова, във Войводина.Полицията арестува Колувия на 14 ноември и при допълнителна проверка на фермата откри марихуана и лаборатория за наркотици, 800 кг изсушен канабис. ", "date": "2019.12.09", "title": "Повдигат обвинения на Вучич и брат му заради плантация за марихуана"}
{"url": "http://www.cross.bg/frantziya-tyrtziya-deportirani-1619875.html", "text": "/КРОСС/ По-рано министерството обяви началото на депортирането на бойци от ИД до техните страни на произход от 11 ноември. За това време граждани на САЩ, Германия, Великобритания и Австралия бяха депортирани от Турция.\"11 терористи от ИД бяха депортирани във Франция\", се казва в доклад.Броят на бойците на терористична групировка, депортирани от Турция, достигна 71.", "date": "2019.12.09", "title": "Турция върна на Франция 11 бойци от ИДИЛ"}
{"url": "http://www.cross.bg/vivakom-evro-dynarit-1619876.html", "text": "/КРОСС/ Коментар на Цветан Василен относно сделката:Тези дни в публичното пространство, в мащабна ПР акция на една, меко казано, криминална сделка, господата от Капитал дадоха думата на представители на купувача на Виваком (BC Partners, United Group) и на „продавача” Спас Русев.Засега, ще се въздържа от коментари за логиката на сделката за британско-американско-сръбския консорциум (между другото тя е все още под сериозен въпрос заради правни проблеми), но няма как да не взема отношение по самохвалните думи на мюрето-инвеститор.Случаят Виваком е емблематичен за престъплението, извършено от държавните институции спрямо КТБ, нейните кредитори и акционери.Преди всичко бих искал да отбележа, че Спас Русев отвори завесата на гигантската манипулация по отношение на Виваком.Вместо да си трае като си знае положението, той се похвали как великата инвестиция им била донесла печалба от почти 600 милиона евро, която била резултат от техните невероятни мениджърски способности. Ще оставя на страна опоскването на компанията чрез текущи договори и пр. от мениджмънта, официалните и скритите акционери (екип от разнородни интереси), ще оставя и фундаменталния принос към корпоративните финанси — Виваком купи майка си, за да обслужва кредитите на „инвеститорите“ и т.н.Бих искал да отделя внимание на най-важното от високопарните твърдения на подставеното лице на корпулентните. Постарах се да извадя официалните данни за преобразувана (adjusted) EBITDA, която е основен ценообразуващ фактор при оценка на телекоми.Обхванат е период от 2013 г. (тогава е последният одит на Виваком преди фалирането на КТБ) и 2018 г. (базата, по която е оценявана Виваком за тази сделка). Данните са в милиони евро.Ще оставя настрана липсата на логика за скока на EBITDA-та през 2018 г. — прилича на пудрене, на което са способни Deloitte и специалистката по препиране на пеевски дубайски далавери Силвия Пенева. По-важното е, че цитираната цена от Спас Русев от 1,3 милиарда евро прави мултипликатор 7 на годишната EBITDA на Виваком за 2018 г. Тогава, ако приложим същия мултипликатор (няма основание да не го направим, защото и през 2014 г. Виваком е пазарен лидер в България, а да не говорим за обстоятелствата, при които се реализира сегашната сделка), цената на Виваком в момента на затваряне на банката през 2014 г. би следвало да е между 1,16-1,2 милиарда евро. По този начин, нетната стойност на дела на двете фирми, финансирани от КТБ за придобиване на почти 77% от Виваком — Бромак Телеком Инвест и ТЦ-ИМЕ — при отчитане на съвкупния дълг на компанията и дълга на компанията-майка в Люксембург (основанието за кражбата на Виваком), би следвало да е надхвърлял към онзи момент 500 милиона евро. При това, сегашната оценка въобще не включва буквално подарения НУРТС, чиято реална стойност надхвърля 150 милиона евро (собствениците на НУРТС са обезщетени с 0), поради което сегашните гоподари на Виваком използват НУРТС за неприлични сделки с правителството във връзка с БНТ. Но и това е друга тема. Остава да виси въпросът: къде се изгуби стойността на Виваком, а и на останалите активи на КТБ, когато „мастити” одитори като Earnst & Young, Deloitte, PricewaterhouseCoopers и всякакви други компрометирани консултантски и пр. компании (Alix Partners, Baker Tilly) обявяваха „капиталовите дупки” на КТБ.Във всички случаи, небивалиците на подставеното лице Русев повдигат много актуални въпроси за КТБ, активите й и, разбира се, причините за нейното фалиране:, очевидно е, че КТБ е атакувана и фалирана заради активи като Виваком, НУРТС, Петрол, Дунарит, Авионамс и много други. Само изброените дотук надхвърлят 2,1 милиарда лева. Възможно е прокуратурата тогава да е била „заблудена” и да е станала неволен изпълнител на задачите на центъра около Пеевски. Възможно е, но не вярвам., точно прокуратурата е най-големият щит срещу разкриване на престъпленията, свързани с фалирането на КТБ и кражбата на активите й. Не че подценявам и правителствата от Орешарски до Борисов 3, нито пък парламента (да си спомним за комисията Десислава Атанасова), нито пък президентската институция (особено ролята на Росен Плевнелиев в седянките със Сотир Цацаров, решили съдбата на банката още през юни 2014 г.).Но все пак и Цацaров, и Гешев показаха на обществото, че когато искат — тоест, когато искат корпулентните — те са готови на всякакви подвизи, включително и да стимулират подправянето на СРС-та и документи. В случая с КТБ, те са се вдъхновили очевидно от филма „Ни чул, ни видял” с Луи дьо Фюнес. Затова няма ни вопъл, ни стон по отношение на многобройните сигнали за престъпления срещу активи на банката, извършени от Делян Пеевски и „главния свидетел” Бисер Лазов.Всъщност вопли може и да има, особено след като направиха и невъзможното да вкарат корпулентното ДП в картината в нескопосаното си желание да ме обвинят.Още по-голямо е гърченето, когато говорят за модели, Фирма, а трябва да изключат от тях активи като изброените по-горе, оценката на които надхвърля 4,5 милиарда лева.Имаше време, когато свинските парцали и клакьори присмехулно „анализираха” моите розови мокри сънища за стойността на тези активи. Сега, поне за Виваком (сделка) и Дунарит (оценка на самия новоизбран главен прокурор Иван Гешев), имам потвърждение за моите оценки. Специално благодаря на BC Partners/United Group и г-н Иван Гешев за тази подкрепа.Оценявам я! Следоватено, по тези обективни оценки само 2 от активите на банката са били равностойни на държавната помощ, щедро предоставена през 2014 г. на „добрата” Първа инвестиционна банка (ПИБ).Същата държавна помощ беше обезпечена с кредити в нарушение на европейската директива за държавна помощ. Да не забравяме, че от 2014 г. до 2018 г. ПИБ е провизирала над 1,5 милиарда лоши кредити, за които се предполага, че са съществували и през 2014 г.  , безусловно, хвалбите на мюрето за капиталовите им печалби повдигат и въпроса, какво основание имат многомилиардните претенции на КПКОНПИ към мене и семейството ми, с които статуквото толкова много се хвали.Защо от нас търсят Виваком, Авионамс и Дунарит? Печалбите и кражбите от Виваком/НУРТС отиват в българо-руския мафиотски консорциум. Авионамс е придобит от държавата и смешната цена, платена за него, потъна в масата на несъстоятелността на КТБ. За Дунарит рекетьорът Пеевски води пунически войни с Гебрев, който пък трябва да плати дълговете на Дунарит (вече изплатени от дейността на самата фирма) и фирмата-майка на Дунарит към КТБ. Затова борбата срещу липсата на върховенство на правото продължава! \n\t\t\t\t\t               ", "date": "2019.12.09", "title": "На лъжата краката са къси — казусът Виваком (Видео)"}
{"url": "http://www.cross.bg/izbori-byuletini-radev-1619891.html", "text": "/КРОСС/ Специално за недействителните бюлетини и проф. Михаил Константинов обясни много пъти, че проблем има в отбелязването на преференциите. Спасението тук е машинният вот. Това каза президентът Румен Радев по време на свикана от него среща с представители на ЦИК, отговорните институции и анализатори на изборния процес във връзка с провеждането и организацията на местните избори тази година.„Така, както банкоматът не те пуска да получиш исканата сума, без да минеш целия цикъл, така и машината предоставя логически механизъм, който не те пуска да отбележиш преференция, без да си отбелязал другото квадратче. От огромен интерес е какво означава недействителна бюлетина и от какво се поражда: невежество, незнание, погрешно задраскване или манипулация от страна на СИК. Защото в „Ютюб“ се въртят клипове, където се дават инструкции как да се произвеждат недействителни бюлетини там, където кандидатът или партията са неудобни“, отбеляза държавният глава.По думите му след провелите се местни избори трябва да се извлекат сериозни поуки и да се предприемат енергични действия, тъй като парламентарните избори съвсем не са далеч във времето.„Времето до следващите избори не е далеч предвид огромния обем от работа, която трябва да бъде свършена“, обясни той.Президентът определи броя на недействителни бюлетини за общински съветници като неприемлив.„Това не може да бъде процент за една нормална европейска държава“, добави Румен Радев.", "date": "2019.12.09", "title": "Радев: Спасението от недействителните бюлетини е в машинното гласуване"}
{"url": "http://www.cross.bg/godinata-chyvstva-meiibul-1619878.html", "text": "/КРОСС/ Коледните празници са времето за печене на сладки, украса, размяна на подаръци и още куп други прекрасни малки жестове, които превръщат последните дни от декември в най-страхотното време от годината. След като подобаващо отбелязахме 25-ата годишнина от излизането на \"All I Want For Christmas Is You\", насочваме погледа си към един проект, който успя да ни изненада, впечатли и накара да се замислим. Младата певица Мейбъл представи пред широката аудитория най-новия си сингъл \"Loneliest Time of Year\".На фона на всички други бляскави и красиви празнични хитове, британската певица с шведски корени избира да насочи вниманието си към всички онези хора, които не могат да си позволят скъпа вечеря, подаръци и дори нямат дом, в който да прекарат празниците, което кара изпълнителката да чувства, че коледните дни всъщност са най-самотното време от годината.Певицата затвърждава своята социална ангажираност и споделя, че трудно би могла да се чувства щастлива, като има предвид, че за някои хора празниците са просто поредните няколко дни.Видеото, което вече има над милион гледания в YouTube, можете да откриете тук, а ако сте любопитни да научите повече за Мейбъл, не пропускайте да се сдобиете с GRAZIA декември, където ви срещаме с нея и още три млади талантливи звезди. \n\t\t\t\t\t", "date": "2019.12.09", "title": "Една различна коледна песен (Видео)"}
{"url": "http://www.cross.bg/elhichki-zhivi-reprodyktivni-1619877.html", "text": "/КРОСС/ 38 ще бъдат пунктовете за продажба на живи елхички в цялата страна като част от благотворителната кампания „Посади надежда“, каза министърът на земеделието, храните и горите Десислава Танева.Днес бе даден старт на благотворителната кампания за закупуване на живи елхи под надслов „Посади надежда“. Това е третата кампания за закупуване на живи елхички, като през 2015 г. в името на каузата са били закупени елхи от 1 200 граждани, а през 2016 г. – от 3 000.Кампанията бе открита от земеделският министър Десислава Танева и българският еврокомисар Мария Габриел, според която кампанията дава силен сигнал в Европа за опазване на околната среда у нас.Земеделският министър съобщи, че със закупените живи елхички ще бъде направен нов парк, чието място тепърва ще се уточнява. Средствата от продажбата на елхички ще бъдат дарени в помощ на семейства с репродуктивни проблеми.145 000 двойки са с репродуктивни проблеми, съобщи на брифинга Радина Велчева, която е основател на Фондация „Искам бебе“. Тя благодари на държавата за подкрепата, която оказва в момента на семейства, които искат бебе. Хората с репродуктивни проблеми получават 20 милиона лева като помощ в битката им за дете.", "date": "2019.12.09", "title": "5 лв. от закупена жива елхичка отиват в помощ на двойки с репродуктивни проблеми"}
{"url": "http://www.cross.bg/datyna-katelan-mayritzio-1619880.html", "text": "/КРОСС/ „Гладният артист“ влязъл спокойно в галерията, отишъл до твобрата със заглавие „Комикът“ – банан, залепен с тиксо за стената, необезпокоявано свалил плода, обелил го и изял солидно парче от него, преди да бъде спрян от охраната. Дори поискал и получил салфетка от посетителите, които го снимали. написа Датуна в Инстаграм.Въпреки че е бил задържан и разпитан, срещу Датуна няма да бъдат предприети никакви действия от страна на полицията. Изяденият банан бил сменен с друг, а кураторът на изложбата заявил в официално изявление, че творбата не е разрушена, защото .Извършеното от Датуна е нагледен пример за разликата между инсталация и пърформанс в съвременното „изкуство“. Гладният артист се превърна в съавтор на Кателан. \n\t\t\t\t\t", "date": "2019.12.09", "title": "Мъж изяде банана, който се предлагаше за $150 хил. (Видео)"}
{"url": "http://www.cross.bg/godina-trenyor-rodzhur-1619879.html", "text": "/КРОСС/ Григор Димитров започва днес работа с Крис Гро. Специалистът е бивш наставник на Томи Хаас. Роденият в Германия, но живеещ в Сан Диего, треньор бе в екипа на Хаас в периода 2012-2013 година и после през 2015 г. Работил е още с Михаел Берер, Тейлър Фриц и Брадли Клан, съобщава tenniskafe.com.В последните четири години Крис е консултант към тенис федерацията на Съединените американски щати и се занимава с развитието на играчите.Треньорската кариера на Гро започва през 2010 година. Без съмнение, най-добра досега е колаборацията му с Томи Хаас. Германският тенисист в рамките на 11 месеца се изкачва от извън топ 200 до №11 в света в този период, като печели титлите в Хале (2012 г.), Мюнхен (2013 г.) и Виена (2013 г.) Записва и успехи над Новак Джокович и Роджър Федерер и печели наградата на АТР за завръщане на годината през 2012 г.Гро тренира и Тейлър Фриц, откакто американецът е 15-годишен. През 2015 година представителят на „Следващото поколение“ спечели US Open при младежите и игра финал на Ролан Гарос, докато германският треньор бе в отбора му. Впоследствие Фриц оглави ранглистата на ITF, а в рамките на следващите два сезона спечели и първите си титли от сериите „Чалънджър“.Гро е роден през 1981 година, завършил е университета в Сан Диего. На сингъл като играч е влизал в топ 1000, но от самото начало се фокусира върху треньорската си работа, като още през 2008 година, две години, преди да стане професионален АТР треньор, работи като наставник в университета, в който е завършил.Григор Димитров вече започна подготовката си. В последните месеци той нямаше треньор. Последно в щаба на българина бе Радек Щепанек. Първата ни ракета заяви на пресконференцията си в София, че продължава да получава съвети от Андре Агаси.Най-добрият резултат на Григор за годината дойде в турнир, в който той нямаше треньор в щаба си. На US Open беше без Андре Агаси и без Радек Щепанек, а дебютира на полуфинал в Ню Йорк. Тогава бившият №3 осъществи една от най-големите победи в кариерата си –  за първи път надигра Роджър Федерер от осем опита и напълно обърна картите.Треньорите на ГригорТази година по време на Mutua Madrid Open първата ни ракета официално се раздели с Дани Валверду, с когото работиха заедно в продължение на три години.Преди това Димитров работи с Франко Давид (ноември 2015 – юни 2016 година), Йохан Йортеген (август 2015 – ноември 2015 г.), Роджър Рашийд (октомври 2013 – юли 2015 г.), Микел Тилстрьом (ноември 2012 – октомври 2013 г.),  Патрик Муратоглу (август 2011 – ноември 2012 г.), Питър Макнамара (май 2010 – август 2011 г.), Петер Лундгрен (февруари 2009 – май 2010 г.)Най-доброто му класиране при наставниците преди Валверду бе №8 при Роджър Рашийд.", "date": "2019.12.09", "title": "Гришо ще работи с бивш треньор на Томи Хаас"}
{"url": "http://www.cross.bg/video-https-kadastralna-1619882.html", "text": "/КРОСС/ Кадастрално – административната информационна система на Агенцията по геодезия, картография и кадастър улеснява достъпа на потребителите до услуги на агенцията чрез видео уроци. Видео материалите са достъпни на страницата на електронен адрес -Видео уроците показват нагледно как се работи с портала и как могат да се заявяват и получават електронни услуги от АГКК.Демонстрира се нагледно как се прави регистрация в него, без която няма как да се използват останалите му функции –Онагледено е и как потребителят може да зареди авансово виртуалната си сметка, ако иска да подаде заявление за услуга, която се заплаща – например за издаване на скица на имот или схема на самостоятелен обект - Плащането по този начин е бързо и удобно, като спестява време за проверка на платежни нареждания, когато сумата за дадена услуга е изпратена по банков път.За да не се губи време в търсене тук може да се види, как най-бързо и лесно да се заяви скица без електронен подпис - . Описани са необходимите стъпки за извършване на регистрация на заявление за скицата.За заявяване на скица с електронен подпис, както и от нотариус също има подробни видео указания съответно на   и на Тъй като изгледът на самата кадастрална карта би могъл да затрудни потребителите, специален видео урок “Търсене на имоти по кадастрална карта” в продължение на 5 минути показва подробно начините на търсене на имоти по кадастрална карта - , кое меню за какво служи, по какви параметри може да се зададе търсене на имот и каква информация може да се извлече. Освен в Кадастрално-административната информационна система видео уроците са достъпни и в Youtube.", "date": "2019.12.09", "title": "Видео уроци улесняват достъпа на потребителите до документи на Агенцията по геодезия, картография и кадастър"}
{"url": "http://www.cross.bg/simfoniya-betoven-kompozitor-1619881.html", "text": "/КРОСС/ Върху проекта вече няколко месеца работи международен творчески екип от композитори, музиковеди и специалисти по информатика. Заложени са спецификите на музиката, създавана от Бетовен, за да бъдат възстановени с по-висока достоверност пропуснатите откъси от недовършената симфония, отбелязва неделното издание на „Франкфуртер Алгемайне Цайтунг“.казва Матиас Рьодер, директор на института „Караян“.Според Рьодер, засега ИИ е като малко дете, което изследва света на Бетовен.Немският композитор започва да пише своята Десета симфония още преди да завърши Деветата. По обичайния си маниер той нахвърля записките си за нея в различни работни тетрадки.Известни са над 50 отделни откъса от Десетата симфония, в които няма повече от 30 непрекъснати такта. Специалистите обаче смятат, че те дават достатъчна яснота за намеренията на композитора.През 80-те години на миналия век английският композитор Бари Купър е направил опит да възстанови недовършената симфония, но неговият вариант е бил приет скептично от музикалните специалисти.", "date": "2019.12.09", "title": "Изкуствен интелект ще довърши Десета симфония на Бетовен"}
{"url": "http://www.cross.bg/kresna-lenta-raiiona-1619883.html", "text": "/КРОСС/ Движението по път I-1 Благоевград – Кресна в района на Стара Кресна се осъществява в една лента. Товарните МПС изчакват на място, докато леките се пускат поетапно.", "date": "2019.12.09", "title": "Движението по път I-1 Благоевград – Кресна в района на Стара Кресна се осъществява в една лента"}
{"url": "http://www.cross.bg/florentziya-kilometra-shteti-1619867.html", "text": "/КРОСС/ Земетресение с магнитуд 4,8 удари покрайнините на Флоренция в Северна Италия, съобщи Европейският средиземноморски сеизмологичен център. Земетресението е регистрирано в 04:37 ч. местно време на 26 километра северно от Флоренция на дълбочина около 9 километра.Въпреки че гражданите са усетили тремора, няма пострадали или сериозни щети, съобщават италианските медии.Затворени са училищата във Вернио, провинция Прато, а общинските власти са наредили проверка за евентуални щети на сградите.", "date": "2019.12.09", "title": "Земетресение от 4,8 по Рихтер в покрайнините на Флоренция"}
{"url": "http://www.cross.bg/nova-zelandiya-kanbera-1619865.html", "text": "/КРОСС/ Към момента няма данни за пострадали български граждани при изригването на вулкана на остров Уайт в Нова Зеландия, както и във връзка с усложнената климатична обстановка на Южния остров и в столицата Уелингтън.По информация на българското посолство в Канбера, Австралия, акредитирано и за Нова Зеландия, проливните дъждове са довели до затваряне на магистрали и пътища, както и до прекъсвания на комуникациите.Мисията ни в Канбера е в постоянен контакт с местните власти.Препоръчваме на българските граждани, пребиваващи в Нова Зеландия или пътуващи за страната, да се осведомяват за актуалната обстановка от следните сайтове:https://www.journeys.nzta.govt.nz/trafficПри необходимост сънародниците ни могат да се свържат с посолството в Канбера на следните телефони: +612 62 86 97 00, +614 38 00 51 87.", "date": "2019.12.09", "title": "МВнР: Няма данни за пострадали българи при вулканичното изригване в Нова Зеландия"}
{"url": "http://www.cross.bg/gena-vkys-zelenchytzi-1619866.html", "text": "/КРОСС/ Вероятно и вие като всеки грижещ се за себе си човек се стараете да водите здравословен живот. Това, разбира се, означава в менюто ви да са включени много видове зеленчуци, тъй като те са изключително полезни. Въпреки това има хора, на които започва да им се повдига само при вида на броколи, спанак и целина.Ако вие сте от тях, не се тревожете. Въпросът не е във вашата слаба воля да ядете здравословно, а във вашата генетика, както откриха група американски учени.Днес лекарите все повече обръщат внимание на генетичния ни код. Спрямо него можете да разберете всевъзможни неща като това какви видове спорт са добри за вас, какво да ядете или пък колко често да пиете кафе. Сега учените от Университета на Кентъки откриват, че генът TAS2R38 определя усещането ви за вкус.Този ген е отговорен съответно за горчивия вкус, който усещаме, защото кодира протеин на рецепторите на езика. Тези от нас, които притежават вариация на гена, наречена AVI, са невъзприемчиви към горчивия вкус. Но пък онези, които притежават друга вариация на гена, наречена PAV, имат изключително остра реакция към него. Това е и причината много често да се изпитва отвращение от определени зеленчуци. Има и такива хора, които притежават двете вариации на гена и реагират по различен начин на всеки конкретен продукт.", "date": "2019.12.09", "title": "Има причина да не обичате зеленчуци"}
{"url": "http://www.cross.bg/vodata-dryg-voda-1619862.html", "text": "/КРОСС/ За подмяната на водоснабдителната инфраструктура трябва да има работни проекти и след това де се отпуснат средствата от 3 млрд. евро през оперативна програма. Така ще се преодолее проблемът с работата \"на парче\" и ще се помогне на много региони, защото дори при тези флуктуации на водните количества няма да се достига до водни кризи и режим на водата. Разбира се, остава въпросът за строителството на допълнителни хидротехнически съоръжения с национален характер, коментира доц. Косьо Стойчев, преподавател в СУ, в предаването \"Бизнес старт\" с водещ Живка Поптанасова.Гостът обясни, че този тип политика \"на ръба\" отново би довела до нещо подобно, и смята, че краткосрочни мерки биха спасили положението до следващия максимум на валежите, т. е. чакаме природата да ни реши проблема.Професор Стойчев изтъкна, че подмяната на мрежата работи с хипотезата, че разполага с достатъчен воден ресурс, който да се съхрани. \"Но като липсва такъв ресурс, тази мрежа остава празна. В Перник е необходимо второ водно хранилище, друг язовир\", допълни той.\"България отдавна не се занимава сериозно със строителство на нови водни хранилища\", посочи гостът.Според Стойчев настъпващите климатични промени ще предизвикват тези засушавания и силни извалявания. Експертът отбеляза и друг важен аспект на водния сектор у нас.\"Ние сме свикнали на ниска стойност на водата. Малко европейски държави могат да си позволят до дома си вода, която пристига до чешмата, и да е годна за пиене и готвене. Това е лукс. Когато изчисляваме социалната поносимост, следва обществото да отделя такъв процент от доходите си, че да си позволи вода, която да покрива всички разходи за добива, съхранение, пречистване, транспортиране и връщане обратно в природата\", подчерта той.", "date": "2019.12.09", "title": "Какви са предизвикателствата във водния сектор след кризата в Перник?"}
{"url": "http://www.cross.bg/defile-kresnenskoto-zaradi-1619855.html", "text": "/КРОСС/ Втори час движението през Кресненското дефиле е спряно заради катастрофа между лек автомобил и тежкотоварни камиони. Инцидентът стана около 9 ч. на главен път Е-79 при отбивката за селата Стара Кресна и Ощава.При несъобразено с пътните условия изпреварване лека кола се удря в насрещно движещ се тир, а след това в още един камион.Пострадал е шофьорът на лекия автомобил, който е настанен в хирургичното отделение на  болницата в Сандански. Установените към момента травми не застрашават живота му.Заради катастрофата се образуваха километрични колони от чакащи автомобили. Всички пътища в областта са мокри, като в отделни участъци има заледявания и гъста мъгла.Полицията извършва разследване на мястото на катастрофата, заради което движението през Кресненското дефиле е спряно и в двете посоки. Обходен маршрут в района няма.Шофьорите могат да използват пътя през Предел-Гоце Делчев-Папаз чаир-Катунци и да се включат в автомагистрала „Струма“. ", "date": "2019.12.09", "title": "Тежка катастрофа затвори Кресненското дефиле, има пострадали (Обновена)"}
{"url": "http://www.cross.bg/suoruzhenie-vratza-asfalt-1619868.html", "text": "/КРОСС/ В центъра на Враца пропадна асфалт и разкри водно съоръжение под него, съобщи bTV. При пропадането няма пострадали.Огромната дупка се отворила на паркинг след маневра на сметосъбиращ камион, разказва Ангел Цветков, който живее в съседен блок.Когато се съмнало, се разбрало, че става въпрос за съоръжение с диаметър около 5 метра и дълбочина над 10 метра, облицовано с камъни.Някои от местните оприличиха \"находката\" на кладенец, други - на съоръжение за отходни води.Блоковете в съседство са строени през 60-те години на миналия век.\"Единственото правилно нещо е да попитаме хората какво искат да направим с това откритие. Все пак това е част от историята на нашия град\", коментира кметът на града Калин Каменов.Мнозина подкрепят градоначалника, според когото съоръжението може да се запази като атракция. В момента се обсъжда с Министерството на културата и с експерти как дупката да бъде укрепена.Кметът на Враца заимства идеята от Братислава, чиято дори не толкова стара канализация се е превърнала в туристическа атракция. От шахтите в словашката столица импровизирано надничат усмихнати и изваяни от метал статуи на работници.", "date": "2019.12.09", "title": "Стар кладенец се появи под пропаднал асфалт на паркинг във Враца"}
{"url": "http://www.cross.bg/proizvodstvoto-promishlenost-izdeliya-1619869.html", "text": "/КРОСС/ По предварителни данни през октомври 2019 г. сезонно изгладеният индекс на промишленото производство нараства с 1.1% в сравнение със септември 2019 година.През октомври 2019 г. календарно изгладеният индекс4 на промишленото производство регистрира ръст от 1.7% спрямо съответния месец на 2018 година.През октомври 2019 г. увеличение спрямо предходния месец е регистрирано в преработващата промишленост - с 1.8%, и в добивната промишленост - с 0.7%, а намаление - при производството и разпределението на електрическа и топлоенергия и газ - с 4.6%.По-значителен ръст в преработващата промишленост се наблюдава при: производството, некласифицирано другаде - с 18.1%, производството на хранителни продукти - с 6.0%, производството на превозни средства, без автомобили - с 5.3%, обработката на кожи; производството на обувки и други изделия от обработени кожи без косъм и производството на метални изделия, без машини и оборудване - по 4.4%.Съществено намаление е регистрирано при: производството на електрически съоръжения - с 3.3%, производството на текстил и изделия от текстил, без облекло - с 2.8%, производството на тютюневи изделия - с 2.0%.На годишна база ръст на индекса на промишленото производство, изчислен от календарно изгладените данни, е отчетен в добивната промишленост - с 9.4%, и в преработващата промишленост - с 2.5%, а спад - при производството и разпределението на електрическа и топлоенергия и газ - с 6.8%.По-значително увеличение в преработващата промишленост спрямо съответния месец на предходната година се наблюдава при: производството, некласифицирано другаде - с 36.3%, производството на основни метали - със 17.9%, производството на хранителни продукти - с 13.0%, печатната дейност и възпроизвеждането на записани носители - с 5.9%.Най-голямо намаление е отчетено при: производството на тютюневи изделия - с 28.1%, производството на хартия, картон и изделия от хартия и картон - с 8.4%, производството на лекарствени вещества и продукти - със 7.2%, производството на химични продукти - с 5.9%.  ", "date": "2019.12.09", "title": "НСИ: Сезонно изгладеният индекс на промишленото производство нараства с 1.1% в сравнение със септември "}
{"url": "http://www.cross.bg/raiiona-pavel-pavel-hdimitrovo-1619872.html", "text": "/КРОСС/ Възстановено е движението по път III-407 Павел-Х.Димитрово в района с. Павел.", "date": "2019.12.09", "title": "Възстановено е движението по път III-407 Павел-Х.Димитрово в района с. Павел"}
{"url": "http://www.cross.bg/mesetz-ravnishteto-predhodniya-1619871.html", "text": "/КРОСС/ По предварителни данни през октомври 2019 г. индексът на продукцията в сектор „Строителство“, изчислен въз основа на сезонно изгладени данни3 , е с 0.1% над равнището от предходния месец.Календарно изгладените данни4 показват нарастване от 3.1% на строителната продукция през октомври 2019 г. в сравнение със същия месец на 2018 година.През октомври 2019 г. индексът на произведената строителна продукция, изчислен от сезонно изгладени данни, е над равнището от предходния месец, като продукцията от гражданското/инженерното строителство се увеличава с 0.2%, а сградното строителство запазва равнището си от предходния месец.Годишни измененияНа годишна база нарастването на строителната продукция през октомври 2019 г., изчислено от календарно изгладени данни, се определя от положителния темп при сградното строителство, където ръстът е със 7.9%, докато при гражданското/инженерното строителство е регистрирано намаление с 3.0%.", "date": "2019.12.09", "title": "НСИ: Индексът на продукцията в сектор „Строителство“ се е увеличил с 0.1% над равнището от предходния месец"}
{"url": "http://www.cross.bg/turgoviyata-drebno-stoki-1619870.html", "text": "/КРОСС/ По предварителни сезонно изгладени13 данни през октомври 2019 г. оборотът в раздел „Търговия на дребно, без търговията с автомобили и мотоциклети“ по съпоставими цени запазва нивото от предходния месец.През октомври 2019 г. оборотът в търговията на дребно, изчислен въз основа на календарно изгладени24  данни, нараства с 1.2% в сравнение със същия месец на предходната година.През октомври 2019 г. оборотът в търговията на дребно с хранителни стоки, напитки и тютюневи изделия запазва равнището на предходния месец.Увеличение спрямо предходния месец се наблюдава при търговията на дребно с нехранителни стоки - с 0.2%, а намаление - при търговията на дребно с автомобилни горива и смазочни материали - с 1.4%.В търговията на дребно с нехранителни стоки, без търговията с автомобилни горива и смазочни материали по-значително нарастване се наблюдава при: търговията на дребно с компютърна и комуникационна техника - с 3.6%, търговията на дребно чрез поръчки по пощата, телефона или интернет - с 2.0%, и търговията на дребно с фармацевтични и медицински стоки - с 0.7%.През октомври 2019 г. в сравнение със същия месец на 2018 г. оборотът нараства при търговията на дребно с нехранителни стоки, без търговията с автомобилни горива и смазочни материали (с 2.1%) и при търговията на дребно с автомобилни горива и смазочни материали (с 1.6%).Спад е регистриран при търговията на дребно с хранителни стоки, напитки и тютюневи изделия (с 0.2%).По-значителен ръст при търговията на дребно с нехранителни стоки, без търговията с автомобилни горива и смазочни материали е отчетен при: търговията на дребно с текстил, облекло, обувки и кожени изделия - с 8.9%, търговията на дребно с компютърна и комуникационна техника - с 8.8%, и търговията на дребно в неспециализирани магазини с разнообразни стоки - с 6.3%. Спад е регистриран при търговията на дребно с фармацевтични и медицински стоки с 10.7%. ", "date": "2019.12.09", "title": "НСИ: Оборотът в раздел „Търговия на дребно, без търговията с автомобили и мотоциклети“  запазва нивото от октомври"}
{"url": "http://www.cross.bg/ovechkin-epopeya-panorama-1619911.html", "text": "/КРОСС/ Председателят на ПП АБВ Румен Петков и княз Никита Дмитриевич ЛобановРостовски бяха сред официалните гости на откриването на изложба по повод 90 години от рождението на Николай Василиевич Овечкин днес в Панорама „Плевенска епопея 1877 г.”. Експозицията е част от събитията, посветени на 142-ата годишнина от освобождението на Плевен.Княз Никита Лобанов-Ростовски добави към свое предишно голямо дарение на Регионалния военноисторически музей още четири ценни литографии от 19 век, свързани с исторически събития от Руско-турската война от 1877-1878 г. и с подписване договора за Освобождението на България.Изложбата, която бележи 90 години от рождението на Николай Василиевич Овечкин представя 89 фотокопия на оригинални творби и фрагменти с бележки и подпис на Н. Овечкин от фондовете на Новочеркаския музей за история на Донското казачество. Освен ескизи и етюди от Панорама „Плевенска епопея 1877 г.”, са представени и етюди и портрети от Диорамата „Въстанието на казаците-бедняци в Сечта през 1768 г.“ и от други диорами, рисувани от Н. Овечкин.Изложбата дава възможност да се видят част от скиците, от които по-късно е създаден бъдещият шедьовър на баталната живопис Панорама „Плевенска епопея 1877 г.” – резултат от продължителна работа над сюжета, драматургията, образите на персонажите и композицията. По думите на Н. Овечкин „да се отдели главното, типичното, съзвучното с времето и съвременността и да се претвори в художествен образ по верещагински правдиво – това е нашата свръхзадача”.Изложбата представя палитра, четки, маслени бои, въглен за рисуване, парче от лененото платно преди да се грундира, албуми със скици на Н. Овечкин и други, от фонда на Регионален военноисторически музей – Плевен.Н. Овечкин е автор на художествения проект и ръководител на колектива от 13 художници, изписали платната в Панорама „Плевенска епопея 1877 г.“, за което е награден с орден „Народна Република България“ I степен и удостоен със званието „Почетен гражданин на град Плевен“.Сред официалните гости на събитието бяха представители на местната и централната власт в Плевен, делегации от побратимените на Плевен градове – Ростов на Дон, Плоцк и Браила. ", "date": "2019.12.09", "title": "Княз Никита Дмитриевич Лобанов-Ростовски дари на Панорама „Плевенска епопея 1877 г.” четири ценни литографии от 19 век"}
{"url": "http://www.cross.bg/izstrelyali-politzaite-zadurzhani-1619907.html", "text": "/КРОСС/ При протестите през последните шест месеца хонконгската полиция е извършила 6022 ареста и полицаите са изстреляли близо 16 000 патрона със сълзотворен газ.Броят на арестуваните включва 11-те, задържани при операции през уикенда, при които бяха конфискувани пистолет и други оръжия.Полицията подозира, че оръжията са били предназначени за употреба по време на демонстрацията вчера, в която се включиха стотици хиляди мирни протестиращи.12 души бяха задържани днес по подозрение, че са подготвяли запалителни бомби.Освен това полицаите са изстреляли 10 000 гумени куршума и 493 служители на реда са понесли травми.", "date": "2019.12.09", "title": "Над 6000 арестувани при протестите в Хонконг"}
{"url": "http://www.cross.bg/ypotreba-vtora-makleod-1619863.html", "text": "/КРОСС/ Този празничен сезон повечето коледни подаръци, които американецът Акил Маклеод купува за членовете на семейството си, вече са принадлежали на някои друг. Този начин на пазаруване Маклеод, който навършава 30 години точно на Коледа, практикува от близо десетилетие, пише в свой анализ Bloomberg.Миналата година той е подарил на жена си зелено кожено яке от гаражна разпродажба, което обаче идеално пасва на ръкавиците й. Веднъж Маклеод дори шокирал майка си с подарък чанта Gucci. От 100-те долара, които той планира да похарчи тази година за подаръци според него 70% ще отидат за покупки от магазини за втора употреба.Акил Маклеод е част от нарастваща група потребители, които се чувстват комфортно да включат продукти втора употреба в своя списък за пазаруване за празниците. Преди тема табу, сега пазарът за стоки втора употреба все повече се разглежда като разумен начин за купувачите да спестят пари, да открият по-трудни за намиране артикули и да намалят въглеродния си отпечатък в епохата на еднократна употреба.Всъщност почти половината американски потребители заявяват, че биха обмислили да подарят употребявани дрехи през тази година, показва проучване на Accenture.„Нещата се променят, особено сред младите хора, които искат да бъдат част от кръговата икономика“, коментира Сухарита Кодали, анализатор във Forrester Research.Прогнозата за пазара втора ръка в САЩ е той да нарасне до 51 млрд. долара до 2023 г. според прогноза на ThredUp.Пазарът на стоки втора употреба обаче е интересен не само на потребителите, а и на инвеститорите, които са осигурили над 1,1 млрд. долара финансиране за развитие на бизнес с вече използвани дрехи, сочат данни, събрани от Bloomberg.С наближаването на Коледа, продавачите залагат, че предишната стигма за подаряване на употребявани стоки вече не създава предразсъдъци.", "date": "2019.12.09", "title": "Подаряването на вещи втора употреба вече не е грях, а бизнес за милиарди"}
{"url": "http://www.cross.bg/mis-tynzi-vselena-1619851.html", "text": "/КРОСС/ Зозибини Тунзи, носителка на титлата „Мис Южна Африка“, спечели короната за тази година на конкурса „Мис Вселена“. Той се състоя снощи в Атланта, САЩ.Двадесет и шест годишната победителка спечели в оспорвана конкуренция с представителките на Пуерто Рико и Мексико.Тъмнокожата красавица, която се бори против насилието срещу жените, беше горещо аплодирана при заключителната си реч, което е нов елемент в конкурса.В нея тя заяви, че иска да направи всичко възможно да насърчи младите момичета да вярват в себе си.Тунзи се пребори с над 90 кандидатки за 68-ата титла „Мис Вселена“, наследявайки короната от миналогодишната носителка – филипинката Катриона Грей.", "date": "2019.12.09", "title": "Новата „Мис Вселена“ е Зозибини Тунзи от Южна Африка"}
{"url": "http://www.cross.bg/bili-tzentrove-chast-1619853.html", "text": "/КРОСС/ Полицията откри нарушения в 37 автошколи при мащабна акция в Пловдив, съобщава БНТ.При съвместната проверка с НАП и ДАИ са били инспектирани всички центрове за обучение на водачи. Някои от школите вече са предадени на прокуратурата.Едно от най-честите нарушения, които са били установени, е липсата на нужното техническо оборудване.Били са констатирани и фрапиращи случаи, при които курсистите дори не са присъствали в определения ден и час, когато е трябвало да бъдат обучавани. Нещо повече - някои от тях дори са били извън страната.Директорът на ОДМВР-Пловдив старши комисар Йордан Рогачев обясни, че тези, които са извършвали обученията, са спестявали част от средствата, с които им е било заплатено.По данни на полицията голяма част от пътните инциденти с ранени и убити са причинени именно заради недобрата подготовка на шофьорите.Рогачев посочи, че въпреки осъществявания контрол от полицията по пътищата, основите се полагат именно от автошколите.В много от обучителните центрове в Пловдив е започнала данъчна ревизия.", "date": "2019.12.09", "title": "Курсисти били в чужбина, докато ги \"обучават\" да шофират в Пловдив"}
{"url": "http://www.cross.bg/varna-osushtestvyava-vnimanie-1619854.html", "text": "/КРОСС/ Движението при км 340 на АМ \"Хемус\" в посока Варна се осъществява с повишено внимание поради изграждане на стационарна контролна единица. Има стеснение на аварийната лента. Шофьорите да се движат със съобразена скорост, като спазват пътната сигнализация.", "date": "2019.12.09", "title": "Движението при км 340 на АМ \"Хемус\" в посока Варна се осъществява с повишено внимание"}
{"url": "http://www.cross.bg/stachkata-frantziya-ypravlyavashtite-1619860.html", "text": "/КРОСС/ Във Франция днес продължава стачката срещу пенсионната реформа на управляващите. Очаква се транспортът в Париж да бъде силно нарушен за 5-и пореден ден.Френските синдикати призовават към засилване на стачката, докато правителството не отстъпи от проекта си за универсална пенсионна система.Вчера в Париж почти целият транспорт спря. Метрото не работеше с изключение на двете автоматични линии.Само за три дни стачката нанесе големи загуби на търговците и хотелиерите. Отчита се спад от 30-40% на резервациите за празничните дни.Засега обаче управляващите във Франция не отстъпват от намерението си за промени в пенсионния модел.", "date": "2019.12.09", "title": "Транспортен хаос за 5-и ден се очаква във Франция заради стачката"}
{"url": "http://www.cross.bg/razgrad-buzun-pisanetz-1619861.html", "text": "/КРОСС/ Възстановено е движението по път I-2 Русе – Разград в участъка Бъзън – Писанец.", "date": "2019.12.09", "title": "Възстановено е движението по път I-2 Русе – Разград в участъка Бъзън – Писанец"}
{"url": "http://www.cross.bg/nyama-dryzhestvoto-ypravitel-1619858.html", "text": "/КРОСС/ „В някои квартали на Перник има изключително тежки проблеми, там въобще няма вода“, заяви пред БНР кметът на града Станислав Владимиров.„В Батановци няма близо 10 дни вече, в кв. „Църква“ е същото положение – нямат никакъв достъп до питейна вода. Преди около месец, когато стартира водният режим, премиерът на заседание на МС разпореди на министър Петя Аврамова да създаде група, която в бърз порядък да решава тежките проблеми. За съжаление тази група се събра само веднъж при г-жа Аврамова. Тя близо месец вече не намери време да дойде в Перник да се запознае с изключително тежката ситуация“, каза той.„Публично бе уволнен управителя на ВиК дружеството, което създаде допълнителен хаос“, посочи още кметът Станислав Владимиров в предаването „Преди всички“ на програма „Хоризонт“.В определени участъци от квартал „Църква“ няма вода от 6 дни, заяви Радослав Динев от квартала. Според него причината е безхаберното отношение на ВиК дружеството.„Не са разчели правилно режима. В момента имаме и друг водопровод – от Витоша. Гражданите се съмняват, че луксозно селище се е настанило незаконно на този водопровод… Това положение е нетърпимо. Нито има водоноски, нито има информация кога ще пуснат водата. Положението стана критично“, каза той.Хората заплашват с още протести, ако не им бъде пусната вода.„Знаем откъде се контролира ситуацията. За жалост, може да пострада централна градска част – ако пуснем помпите да захранват нашия квартал, няма да има водоподаване в централната градска част“, каза Радослав Динев.Днес в Перник предстои общо събрание на ВиК дружеството за смяна на управителя Иван Витанов. До неговото отстраняване се стигна, след като на 6 ноември стана ясно, че нивото на язовир „Студена“, който захранва населението с питейна вода, е критично ниско, и на 18 ноември беше въведен воден режим за града и още 10 населени места в региона. Последваха и протести на граждани.За нов началник на ВиК дружеството в Перник се спрягаше името на Илиян Илиев – управител на ВиК дружеството в Шумен. Той даже беше освободен преди дни от тази длъжност, но в петък настъпи обрат и се появи проблем за неговото преместване. След решение на Окръжния съд в града се оказа, че остава управител на ВиК-Шумен.Община Шумен, която има 23% дял в дружеството, внесе в съда искане за спиране на вписването на новия управител на ВиК в Търговския регистър. Така Илиев не може да поеме управлението на ВиК-Перник до провеждане на конкурс за управител на ВиК-Шумен.„Всички се надяваме Общото събрание да избере хидроинженер, специалист, експерт, човек, който познава системата. Тук ситуацията е изключително тежка и новият управител няма да има никакво време и толеранс. Той трябва да познава системата и да може много бързо да взима тежки решения, които да стабилизират сложната ситуация, в която се намира града“, каза още кметът Станислав Владимиров.", "date": "2019.12.09", "title": "Критична ситуация с водата в пернишки квартали, решение засега няма"}
{"url": "http://www.cross.bg/poveche-evrosuyuza-brekzit-1619859.html", "text": "/КРОСС/ Британците, които предпочитат да останат в Евросъюза, са повече от всякога, но твърдите привърженици на Брекзит са на път да спечелят парламентарните избори в четвъртък. Това показва проучване на агенция Би Ем Джи за вестник \"Индипендънт\".Консерваторите на премиера Борис Джонсън, които обещават да изведат Великобритания от Евросъюза най-късно през януари, имат подкрепата на 41 на сто от избирателите, сочи Би Ем Джи. Преднината им пред следващите ги лейбъристи се увеличава на 9 процентни пункта, а според други социологически агенции на Острова - дори на повече.  Според Би Ем Джи обаче лейбъристите могат да привлекат още гласоподаватели с обещанието си за втори референдум за Брекзит - главно за сметка на проевропейските либералдемократи. Защото 55 на сто от гласоподавателите са против Брекзит. Другият шанс за привържениците на Евросъюза е да гласуват тактически в някои оспорвани избирателни райони и така да лишат Борис Джонсън от мнозинство в следващата Камара на представителите.Анкетите показват, че около 40 на сто от привържениците на Лейбъристката партия и толкова от либералдемократите могат да подкрепят партията с повече шанс да победи кандидата на консерваторите.", "date": "2019.12.09", "title": "Ново проучване показва, че британците, предпочитащи да останат в Евросъюза, са повече от всякога"}
{"url": "http://www.cross.bg/ykraiina-pytin-ponedelnik-1619843.html", "text": "/КРОСС/ Руският президент Владимир Путин за първи път ще проведе официални разговори с украинския си колега Владимир Зеленски относно конфликта в източната част на Украйна в понеделник на многоочаквана среща на върха в Париж, съобщи АФП.Хиляди бяха убити, а един милион са избягали от домовете си, след като проруските милиции в източна Украйна направиха опит за обявяване на независимост през 2014 г., довел до конфликт, който задълбочи отчуждението на Русия от Запада. Сепаратистите поеха контрола над Донецка и Луганска области, малко след като Русия анексира от Украйна полуостров Крим.Дипломатите подчертаха, че въпросът за Крим, чието анексиране даде тласък на популярността на Путин, но доведе до налагането на международни санкции – не е тема на срещата на върха. Киев даде ясно да се разбере, че е решен никога да не се отказва от полуострова, който международната общност все още счита за част от Украйна. Кремъл изпрати сигнали, че е готов да работи със Зеленски, когото Путин определи като „искрен“.Но Путин също няма да иска да се връща с празни ръце и ще настоява за облекчаване на санкциите. Целите на срещата в понеделник включват постигане на съгласие за разпускане на нелегалните милиции, преместване на чуждестранните бойци от Донецк и Луганск, а Украйна да поеме контрола над границата си с Русия, според източник от френското президентство.Ключова тема ще бъде също и да се договори дата за изборите, които ще бъдат проведени в Донецк и Луганск съгласно украинските закони, като двата региона се ползват със специален статут – идея, известна като „Формулата на Щайнмайер“.Срещата в понеделник е първата подобна среща на върха от три години и целта й е прилагане на споразуменията, подписани в Минск през 2015 г., които призовават за изтегляне на тежкото оръжие, възстановяване на контрола на Киев над границите му, по-широка автономия и провеждане на местни избори.", "date": "2019.12.09", "title": "Путин и Зеленски на ключова среща заради конфликта в Украйна"}
{"url": "http://www.cross.bg/lavrov-pompeo-zayavi-1619842.html", "text": "/КРОСС/ Държавният секретар на САЩ Майк Помпео ще се срещне с министъра на външните работи на Русия Сергей Лавров на 10 декември във Вашингтон, съобщи Bloomberg.По-рано американските медии съобщиха за евентуално посещение на Лавров в американската столица, а руското външно министерство заяви, че се обсъжда възможността за посещение.Съветникът по националната сигурност на САЩ Робърт О’Брайън заяви, че Белият дом „работи“ върху посещението.Държавният департамент досега не е отговорил на запитванията за датата на посещението.", "date": "2019.12.09", "title": "Помпео се среща с Лавров на 10 декември във Вашингтон"}
{"url": "http://www.cross.bg/nachev-prof-zdraveopazvaneto-1619895.html", "text": "/КРОСС/ Нужен е политически консенсус за предприемане на непопулярни мерки в здравеопазването, които в началото няма да се харесат, но след година-две всички ще бъдат много по-доволни. Казва в интервю за вестник \"Труд\" днес националният консултант по кардиология и изпълнителен директор на УБАЛ \"Света Екатерина\" проф д-р Генчо Начев.Като първа наложителна промяна той вижда реално остойностяване на услугите в болничната и в доболничната помощ. А втората стъпка е определяне на това какъв процент от сумата ще поема общественото осигуряване и какъв пациентът.\"Когато има точно остойностяване, е ясна точната сума необходима за здравеопазване\", пояснява Начев. Той допълва, че са възможни два варианта за доплащането от страна на пациентите - \"кешово плащане\" или допълнително осигуряване и застраховане.В отговор на въпрос проф д-р Генчо Начев посочва, че в момента 47% от парите за здравеопазване идват директно от джоба на пациента. \"Страшното обаче е, че по неофициални данни 50% от тези пари са нерегламентирани. Когато допълнителното заплащане е регламентирано, хората знаят за какво дават парите си\", е неговото мнение.Специалистът казва, че въпреки поредното увеличаване на парите за здраве в бюджета догодина при сегашната ситуация никаква промяна или подобрение в здравеопазването не могат да се очакват.\"В продължение на години виждаме как системно се увеличава финансирането, а дори не може да говорим за качество, защото никой не го следи. Няма елемент, който да ни каже какво е качеството на здравеопазването. Освен това не намалява и неудовлетворението. Недоволни са и лекарите, и пациентите\", обобщава проф д-р Генчо Начев.", "date": "2019.12.09", "title": "В здравеопазването са нужни непопулярни мерки, смята проф. Генчо Начев"}
{"url": "http://www.cross.bg/purina-kotki-kotkite-1619897.html", "text": "/КРОСС/ В сезона на добрите дела и благотворителни кампании, Purina ONE подема една по-различна инициатива – да намери дом на котките от приюта на Animal Rescue Sofia.В кампанията се включват 4 котки, които са готови за осиновяване, а Purina ще осигури необходимата храна за домашния любимец, за да помогне в първите 3 месеца на адаптация в новия му дом.Кампанията вече стартира през инфлуенсърския профил  в Instagram и достига по-широка публика благодарение на котарака Ранджи (), победителят в първата академия за котки инфлуенсъри, и котешкото общество, което той активира. За няколко дни от старта ѝ, едно от котенцата в приюта (Мъркан Лапчов) вече намери своите осиновители. Нетипичната Коледна активация тръгва от идеята, че животът ни е по-пълноценен, когато имаме до себе си домашен любимец и именно около семейния празник можем да вземем отговорното решение да се погрижим за друго същество, а и за себе си.Любовта и грижата, на която учат котките, са перфектният подарък за всяко едно семейство, което някога е обмисляло тази крачка, а моментът – повече от подходящ. В оставащите седмици до най-магичния празник, кампанията си поставя за цел да ни убеди именно в това. Намирането на любящ дом на колкото се може повече бездомни котки и кучета е кауза, която брандът Purina ONE подкрепя по различни начини, използвайки всяка възможност да направи темата за осиновяването на домашен любимец по-близка до хората.Purina ONE си партнира с Animal Rescue Sofia, разказвайки истинските истории на котките Зори, Карамела, Мъркан Лапчов, Клео и Рейн, които в момента търсят своите осиновители.Първото успешно издание на академията за котки инфлуенсъри на Purina One даде и начало на партньорството с НПО партньора и реализира първото голямо дарение на храна Purina One за котките, за които се полагат грижи в приюта.Спасени от изоставени жилища или след застрашаващи живота им инциденти, котките в Animal Rescue Sofia имат нужда от лекарска намеса и грижа, която да укрепи здравето им и едва след това могат да търсят нов дом. За укрепването помага и храната Purina ONE, благодарение на революционната си формула Bifensis. Тя поддържа здравето отвън и отвътре и само след 3 седмици могат да се усетят видими резултати – котето става по-енергично, подобрява се зрението и храносмилането му, а козината му става по-здрава и лъскава.Всеки, които има интерес и желание да се включи в коледната кампания на Purina One, може да го направи на профила  в Instagram.Важно уточнение - изборът на подходящо семейство преминава през няколко нива на осиновителска процедура, а решението за одобрение на кандидата се взима спрямо най-добрия интерес на животното. Политиката на Animal Rescue Sofia няма аналог в България и цели осигуряването на истински дом за всички спасени от тях котки и кучета. ", "date": "2019.12.09", "title": "Бездомни котенца търсят любящо семейство за Коледа "}
{"url": "http://www.cross.bg/reforma-nyama-tnar-1619846.html", "text": "/КРОСС/- В никакъв случай. За огромно съжаление на перничани казусът се оказа поредното нагледно упражнение на управленска наглост.Властта намери най-удачния за нея вариант да замете следите за вината. Но не успя. Става дума за язовир от национален мащаб и стратегически ангажимент към националната сигурност.Как така оттам се източват води на поразия, при това с подписите и уж контрола на МРРБ и МОСВ, а никой не разбрал?!Да напъхаш в джоба оставките на управителя на ВиК и областния управител се оказа най-невинният жертвен агнец на властта в този скандал. Но истината лъсва и тя няма как да бъде скрита. Министерски подписи са стояли под разрешителните да се отклоняват води от язовир \"Студена\" към помпена станция \"Крапец\". И никой в продължение на месеци не е видял, чул и разбрал...Насред местните избори язовир \"Студена\" лъсна като лунен пейзаж, а перничани се наредиха пред водоноски и принудителен воден режим в домовете си.  - Вероятно премиерът Борисов си мисли, че е приключил. И нищо чудно дотук да спре. Защото той така действа. Не един и два са примерите, когато е показвал неадекватни и несъразмерни наказания. Не жаля за шефа на ВиК и областния управител, но защо премиерът не посмя да се качи по-нагоре и даже най-горе в къщичката и там да се ядоса? Или не смее да иска оставки на кого да е? На ГЕРБ им се иска всички аналогични скандали да са ден до пладне. Помните ли случаят с Хасково и отровната питейна вода? Там имаше извънредна ситуация, разследвания и доникъде не се стигна. Разбира се, че ще има други такива рецидиви и пак ще се действа пожарникарски, популистки и ще си отиват дребните риби, а уж проверките и експертизите ще останат само на хартия. Случаят в Перник за сетен път показва, че Борисов не смее и не иска да разбута кочинката си.Преди дни кметът на общината обяви, че след въвеждането на водния режим язовир \"Студена\" възстановил обемите си обратно десет пъти повече.А къде беше държавата да упражнява перманентен контрол и да санкционира в подобни ситуации?Няма как екоминистерството да се измъкне сухо по терлици от скандала, защото именно там ежемесечно се подава информация и се разписват графиците за ползване на количества води от язовирите. Направен бе нескопосан опит да се отклони проблемът с управлението на водите.- Да, разбира се. Властта на ГЕРБ вече десет години превърна в удобна дъвка тази тема. Търкаля си я с ясното съзнание, че не само нищо не се случва, но вървим с уверени крачки към нейния провал. ОчевАдно е, че водната реформа е умишлено осуетена от властта.Хората не са виновни, че не приемат тази реформа като нещо, което пряко ги засяга. Безплатна вода и в пряк, и в преносен смисъл няма. Вече 20 години страната ни изпълнява уж ангажименти по водна реформа. Толкова изминаха от първия заем от Световната банка през 1998 година.С тези темпове България реално може да стигне до реформиране на сектора след повече от три десетилетия още. Прилича като да обикаляме 40 години пустинята начело с нашия си Мойсей...Много, много сериозни са проблемите с отказа за реформа.През 2017 година ние поемаме ангажимент през ЕК да намалим загубите на вода по под 50%, а след 20 години те да се стопят до 30%. Нужните инвестиции за тази цел са милиарди евро, а оттук-насетне ангажиментът на ЕК да ги покрива никак няма да е голям. Огромен е проблемът със самите ВиК дружества.Властта си затваря очите пред факта, че там е нужно почти удвояване на т.нар. средни комбинирани цени за водоподаване и отпадни води. ВиК дружествата не са в състояние да поемат дори и текущите си разходи. Само преди дни властта бодро обяви новината за първия в пълен обем анализ на ВиК активите в страната-почти 11 млрд. лв. И какво от това?Най-вероятно това ще бъде основата, върху която водните оператори, асоциациите по тях ще ползват банкови кредити. Те ще се изплащат десетилетия, а това ще рикошира върху цената на водата. Срамен факт е, че над 55% от населението на европейска България битува без пречиствателни станции и обществена канализация. - Непростимо е малкото и бавно усвояване на европейски средства по т.нар. водни цикли. Отчайващо малка част от парите по програмата са разплатени за реални дейности. Десетилетия повтаряме като мантра, че за реална реформа във ВиК сектора за едно десетилетие се очаква и се разчита да се вложат 12 млрд.лв.Седим и чакаме да се случи реалното окрупняване на ВиК дружествата така, както сме поели ангажиментите и за тях са похарчени стотици милиони в писане на стратегии. Чакаме финала на процеса и да видим готови 28 структури, но не би. Има съпротива, има отказ от реформа, има лошо управление, но в същото време употреба на системата за политически и популистки цели.Премиерът и неговите стратези във водната реформа не могат да отрекат, че страната ни пое ангажимент пред Европа да финализира реформата на водния сектор до 2016 година, след като същата уж бе стартирала през 2010. Но те предпочетоха да действат като на пожар - с режим на специализиран междуведомствен съвет и статут на \"безусловно необходими проекти\", та поне така да тръгнат първите от тях.  До края на 2020 година трябва да усвоим около милиард евро по ОП \"Околна среда\". Чакането явно ще продължи поне до 2023 година. През това време цената на водата ще продължи да се покачва и дежурният мотив ще бъде инвестициите в сектора, които хората така и няма реално да усетят.По данни отпреди две години под един процент от цялата водопреносна мрежа из страната е подменена. Къде тогава са инвестициите от поскъпването на услугата? Европейско финансиране може да получим с изричен императив да покажем висока ефективност на водния отрасъл, като той предлага ползване на услуга от голям брой потребители. В същото време има области като общините Пазарджик, Монтана, Благоевград, които отказват да се присъединят към областните ВиК асоциации и така възпрепятстват подмяната на инфраструктурата с европейски пари.   ", "date": "2019.12.09", "title": "Манол Генов: Властта превърна в удобна дъвка реформата във водния сектор"}
{"url": "http://www.cross.bg/ostrov-ostrova-dyshi-1619845.html", "text": "/КРОСС/ Стотина туристи са били на или в близост до новозеландския остров, когато там е изригнал вулкан, предаде Асошиейтед прес, позовавайки се на премиера на страната Джасинда Ардърн. Няколко души са пострадали, а други са в неизвестност.\"Всичките ни мисли са с потърпевшите\", каза Ардърн.Вулканът е започнал да изригва в 14.30 ч. местно време в понеделник. Остров Уайт се намира на около 50 км от източното крайбрежие на Северния остров и е често посещаван от туристи.\"Не съм сигурна дали тези хора са били на острова или близо до него, но определено е имало една група там и те определено са имали нужда от медицинска помощ,\" каза кметицата на Уакатане Джуди Търнър, цитирана от Ройтерс. \"Има пострадали и фокусът е върху това да върнем тези ранени хора в безопасност и да ги отведем в болница\", добави тя.По думите й изглежда няма опасност за хората в крайбрежните зони, отдалечени от вулкана.Димът от изригването се вижда и от континенталната част, а Националната агенция за реагиране при извънредни ситуации предупреди, че някои райони може да бъдат засегнати от сипещата се пепел.Според местни медии в района на острова е имало много хора. По данни на информационния сайт Стъф е възможно на остров Уайт да е имало 20-ина души.Вулканът на острова е един от най-активните в Нова Зеландия. Дванайсет души са загинали на острова през 1914 г., когато от там се е извличала сяра. Част от кратера на вулкана е рухнала, а срутването е унищожило миньорското село и самата мина.Остров Уайт или Белият остров е известен също и под името Уакаари.", "date": "2019.12.09", "title": " Туристи са пострадали при изригването на вулкан на новозеландски остров"}
{"url": "http://www.cross.bg/malinov-bulgariya-nikolaii-1619847.html", "text": "/КРОСС/ \"Чувствам се обиден и изненадан от обвинението срещу мен, винаги съм се чувствал български патриот\", заяви пред БиТиВи председателят на движение Русофили Николай Малинов.Политизирането на въпроса е стигнало до крайна степен, изтъкна той. Не съм шпионин и българският съд ще го докаже, убеден е русофилът. От къде накъде някой ще ме нарича шпионин, недоволен е Малинов, който е убеден, че русофилите в България са милиони.Малинов е категоричен, че в \"Русофили\" не са се занимавали с партийно строителство. Не съм от хората, които искат \"Русофили\" да се превърне в партия, призна още той. В движението обаче имало хора, които споделят идеята за партия на русофилите. Винаги съм отстоявал и ще отстоявам интересите на България, зави Николай Малинов.Според Николай Малинов Русия желае и продължава да развива добросъседски отношения с България. Наградата му, връчена му от страна на президента Владимир Путин, е знак към страната ни.Размаханият пръст от руския президент за \"Турски поток\" Николай Малинов тълкува като ясно разграничаване от страна на руските власти между българските власти и българите.Изгонването на дипломат било реципрочно действие. Председателят на Русофили би съдействал президентът Владимир Путин да дойде догодина в България. Не познавам Емилиян Гебрев, нямам интерес към този бизнес и не го разбирам, каза още Малинов.", "date": "2019.12.09", "title": "Николай Малинов: Не съм шпионин, а български патриот"}
{"url": "http://www.cross.bg/evropa-banki-taksi-1619848.html", "text": "/КРОСС/ Очакваме и в бъдеще увеличение на таксите за обслужване в банковите клонове за сметка на по-ниски такси при електронното банкиране, като целта е клиентите да бъдат пренасочени към дигиталните банкови услуги, прогнозира председателят на УС на Асоциация на банките в България Петър Андронов. Според него увеличението на банковите такси на национално равнище, което се забелязва напоследък, е в стремежа на търговските банки да компенсират намаляването на трансграничните такси. Както е известно, от 15 декември таксите за вътрешни и задгранични преводи в рамките на ЕС ще бъдат изравнени заради влизането в сила на нова евродиректива. Докладчик по нея бе евродепутата Ева Майдел. Петър Андронов посочи, че има ръст на потребителските кредити от 20% и на ипотечните от 16 на сто, което наред с ниските нива на безработицата е знак за стабилност. Банкерът посъветва хората да не теглят кредити само защото лихвите са ниски, а когато имат нужда от това.Миналата година взехме решение да влезем в еврозоната и решението изглежда правилно от тази гледна точка сега. Шест банки бяха подложени на повторен преглед на качеството на активите и на стрес тестове. Ако се включат и малките банки, пак ще бъдем в десетката на най-добрите банки в Европа. С тези думи се обърна Петър Андронов към присъстващите на празника на банкера - Никулден.Капиталовата адекватност на банковата система от първи ред е 19% и е сред десетте най-добри в Европа. Делът на лошите кредити още е висок, но е само 7% - петият в Европа. Покритието на активите е сред деветте най-добри в Европа, а възвръщаемостта на капитала е осмата най-добра в Европа. Възвръщаемост на активите е 1,7% срещу 0,5% - втората най-добра в Европа\", направи сравнение банкерът.   Финансовият министър Владислав Горанов смята, че е възможно до края на април Българя да бъде приета в механизма ЕРМ 2, така наречената чакалня на еврозоната. Мнението си той заяви на празненство, организирано от банкери по повод професионалния им празник.\"Още малко работа имаме да свършим, но знаем какво точно трябва да свършим\", каза Горанов в приветствието си. \"Смятам, че нашият шанс да бъдем по-интегрирани в европейските финансови институции е голям. Да, те ни нямаха толкова доверие, но минахме през такъв тип тестове, които едва ли и техните системи биха издържали\", каза финансовият министър. Управителят на БНБ Димитър Радев обяви на същото събитие, че не по-маловажно от влизането в структури на еврозоната е самият процес, свързан с полагането на усилия по приемането. По думите му идващата 2020 г. няма да е по-лесна за сектора.", "date": "2019.12.09", "title": "По-високи такси за обслужване на гише"}
{"url": "http://www.cross.bg/meso-hranite-tzenite-1619849.html", "text": "/КРОСС/ Предколедно цените на едро на храните тръгнаха нагоре. Само за две седмици те са се повишили средно с около 2%. Не е ясно как те ще се отразят върху цените на дребно и с още колко ще поскъпнат храните в следващите три седмици до настъпването на празниците.Поскъпването на доматите е с 3,7% на кг, на краставиците - с 2,3%, а на картофите - с 1,4%. Цената на ориза се е повишила с 2,6%, а на олиото - с 2% на литър. Поскъпнало е и замразеното пилешко - с 1,7%. За година цената на свинското е скочила с 30% заради чумата до 10 лв. за кг. на едро. Цената на дребно е стигнала 13 лв.Междувременно се появи прогноза, че ще има увеличение и на таксите за обслужване в банковите клонове.Цените на свинското месо в България отчетоха десетгодишен връх. В момента килограм свинско на едро надхвърля 10 лв., а цените на дребно достигат до 13 лв. на килограм.Спрямо година по-рано стойностите, на които се продава това месо, са с 30% по-големи, съобщава \"Нова телевизия\". Причината за по-високите цени на свинското месо според производители и търговци е африканската чума по свинете, която доведе до унищожаване на над една пета от промишлено отглежданите свине у нас.На българския пазар се внася по-евтино месо предимно от Испания. От Държавната комисия по стокови борси и тържища заявиха, че по традиция българското месо е по-скъпо. И в сегашната ситуация се наблюдава още по-голямо покачване на цените. Испанското месо в България се продава за около 7 лв. за килограм.Африканската чума удари не само родното производство, но и пазарите в Азия. Търговците се оплакват, че все по-малко потребители си купуват от по-скъпото свинско.Опасенията на производители и търговци са, че в следващите 1-2 години цените на свинското месо у нас ще останат високи, докато стадата напълно се възстановят.Морковите са поскъпнали с 0,7 на сто и се търгуват по 0,72 лв. за кг. Зелето е поевтиняло с 1,7 на сто и се е продавало по 0,57 лв. за кг. Зелените чушки са поевтинели с 3,7 на сто и са се търгували по 1,29 лв. за кг. Червените чушки са се продавали средно по 1,52 лв. за кг. Ябълките са поевтинели с 5%, до 1,14 лв. за кг. Лимоните са поскъпнали с 4,7 на сто и са се продавали през миналата седмица по 2,23 лв. за кг. Бананите са се търгували по 2,15 лв. за кг.Кравето сирене е поскъпнало с 0,6% и се е търгувало по 6,43 лв. за кг. Кашкавалът, тип \"Витоша\", се е купувал средно по 10,51 лв. за кг. Олиото е поскъпнало с 2 на сто и се е продавало по 2,05 лв. за литър. Пакетче краве масло от 125 грама се е продавало по 2,20 лв.Пилешкото замразено месо е поскъпнало с 1,7 на сто и се е търгувало по 4,10 лв. за кг. Захарта се е търгувала по 1,25 лв. за кг. Брашното, тип \"500\", е поевтиняло с 2,1% до 0,92 лева за кг. Цената на ориза се е повишила с 2,6 на сто до 1,97 лв. за кг. Яйцата са се продавали средно по 0,21 лв. за брой. През миналата седмица от агенцията по храните на ООН съобщиха, че световните цени на храните са нараснали силно през ноември, отбелязвайки големи скокове в цените на месото и растителните масла, въпреки малко по-ниските цени на зърнените култури.Индексът на Организацията на храните и земеделието (FAO) за цените на храните, който измерва месечните промени в потреблението на зърнени култури, маслодайни семена, млечни продукти, месо и захар, удари 26-месечен връх през ноември, достигайки средно 177,2 пункта, което е с 2,7% повече спрямо предходния месец и с 9,5% на годишна база.", "date": "2019.12.09", "title": "Цените на храните рязко тръгнаха нагоре"}
{"url": "http://www.cross.bg/programa-godina-mezhdynarodnata-1619850.html", "text": "/КРОСС/ Седмата година на Софийския международен литературен фестивал се очертава като най-мащабното издание до момента с най-интензивна програма, която включва над 100 участници и близо 50 събития. Тази година фестивалът ще има допълнителен ден в програмата си и ще се проведе в общо седем дни - от 9 до 15 декември. Международната програма на литературния форум все повече се разширява. Тазгодишното издание ще представи многообразието на френскоезичната литература. Гости на фестивала ще бъдат едни от влиятелните и значими автори, пишещи на френски език.В първите два дни ще се състои Международната конференция \"Да пишеш на френски\", организирана от Международната организация на франкофонията.За първа година ще се проведе панелът \"Разговори за бъдещето\", който е разположен в широката тематична рамка между киберпънка, бъдещето на книгата, шрифта и илюстрацията, трансхуманизацията, видеоигрите, мъдростта на малките общности и всекидневните ритуали, които създават нашето \"утре\".За първи път ще бъде включен и разговор за публицистиката, с който ще се постави началото на интегриране на нехудожествена литература във фестивалната програма. Основната сцена на форума отново ще бъде в Мраморното фоайе в НДК, но събития от програмата ще се провеждат още в СУ \"Св. Климент Охридски\", Fox Book Cafe, ДНК - пространство за съвременен танц и пърформанс, и в литературния клуб \"Перото\".", "date": "2019.12.09", "title": "Над 100 участници в Софийския международен литературен фестивал"}
{"url": "http://www.cross.bg/snykur-tyrnir-sayditska-1619852.html", "text": "/КРОСС/ Кралство Саудитска Арабия ще влезе в календара на световния снукър с ранкинг турнир през 2020 г. Това обяви ръководството на световния снукър и уточни, че е подписан 10-годишен договор.Турнирът ще се проведе между 4 и 10 октомври 2020 г. Общият награден фонд ще бъде 2.5 милиона паунда.Това ще бъде поредната стъпка Саудитска Арабия да навлезе на спортния пазар. Страната прие Суперкупата на Италия по футбол преди година, организира кръг от Формула Е, а след дни ще приеме и демонстративен тенис турнир.През уикенда в Дирия се състоя и мача за световната титла по бокс между Антъни Джошуа и Анди Руис.Именно около боксовия мач е бил подписан договорът за снукър турнир. Президентът на световния снукър Бари Хърн, който е и представител на британския боксьор Джошуа, лично е преговарял.\"Това е огромна стъпка за нашия спорт. Снукърът се разви ужасно много и виждаме страхотни турнири в различни части на света. Азис вече е домакин на някои много важни надпревари, но сме развълнувани да стъпим и в Близкия Изток\", каза Хърн.В момента в календара има 20 ранкинг турнира, чиито общ награден фонд надхвърля 14 милиона паунда.", "date": "2019.12.09", "title": "Саудитска Арабия ще приеме ранкинг турнир по снукър през 2020 г."}
{"url": "http://www.cross.bg/trakiya-izvurshva-sofiya-1619856.html", "text": "/КРОСС/ До 17 ч. днес движението в участъка от км 350 до км 359 на АМ \"Тракия\" в посока София се извършва в една лента, поради частични ремонтни дейности на асфалтовата настилка. Шофьорите да се движат с повишено внимание и съобразена скорост, като спазват пътната сигнализация.", "date": "2019.12.09", "title": "До 17 ч. днес движението в участъка от км 350 до км 359 на АМ \"Тракия\" в посока София се извършва в една лента"}
{"url": "http://www.cross.bg/salmonela-bulgariya-nachaloto-1619857.html", "text": "/КРОСС/ БАБХ е пропуснала 7 предупреждения за салмонела, заяви пред БНР д-р Сергей Иванов от Активни потребители във връзка с опасността от заразяване със салмонела, след като стана ясно, че най-малко 100 тона пилешко месо, внос от Полша и заразено с бактерията, са стигнали до българския пазар.„От последния ден на октомври до момента България е получила от Полша и прибалтийските републики 7 нотификации за партиди със салмонела. Не става въпрос за една партида. А от началото на годината са около 19. Имаме заболеваемост от салмонела над 500 случая на болни пациенти от началото на годината. В събота проф. Даскалов от Агенцията по храните, който отговаря за лабораторната диагностика, призна, че от началото на годината в неговата лаборатория има 135 положителни проби за салмонела. В тази лаборатория се изследват само храни, не се изследват пациенти. Т.е. става въпрос за минимум 135 случая на храни със салмонела, за които БАБХ не е съобщила. Това са български храни“, обясни той в предаването „Преди всички“ на програма „Хоризонт“.По-миналата седмица в София имаше 8 случая на заболели със салмонела, което е увеличение, посочи още д-р Иванов и добави:„Имаме сравнително висока заболеваемост и на салмонела, и на много други болести, свързани с храни. Официално обаче няма нищо. Официално от началото на годината в България не е хваната нито една храна, произведена в България, със салмонела“.Според него в случая трябва да реагира Министерството на земеделието и прокуратурата, защото става въпрос за опасни храни, за които е премълчано.За африканската чума по свинете, която мина през България през лятото, д-р Сергей Иванов коментира:„При масовото унищожаване през лятото, голяма част от свинското не беше унищожено, от домашните животни, а просто беше консервирано. Възможно е да има проблеми. Най-вероятно голяма част от консервите, направени през лятото, са замърсени с някакви бактерии. Съветвам хората, които са консервирали тогава месото, много внимателно да подхождат към консумацията му“.По думите му термичната обработка на храните и хигиената са начинът да се избегнат зарази от месо.Днес в пресата излезе и информация за друга болест - Нюкасълска болест по птиците на 11 км от Силистра – в Румъния, която също може да бъде заразна за хората.", "date": "2019.12.09", "title": "Д-р Сергей Иванов: БАБХ е пропуснала 7 предупреждения за салмонела"}
{"url": "http://www.cross.bg/zhenite-restorantite-muzhe-1619844.html", "text": "/КРОСС/ Жените в Саудитска Арабия вече няма да е нужно да използват различен вход от този за мъжете или да седят в обособени отделения в ресторантите, предвижда нова мярка, обявена от правителството, предаде Асошиейтед прес.Решението беше огласено без много шум вчера от министерството на селските райони и местните власти.В ресторантите и кафенетата в Саудитска Арабия, включително в големи западни вериги като Старбъкс, в момента има обособени \"семейни\" отделения, предназначени за жени, които са сами или които са придружени от роднини мъже, и \"несемейни\" секции само за мъже.В по-малките заведения, в които няма достатъчно пространство да се осигури разделение, така че жените да не бъдат виждани от необвързани мъже, изобщо не се допускат жени. Много ресторанти имат също така отделни входове за жените.Решението за прекратяване на разделението в ресторантите бе обявено като част от мерки, засягащи техническите изисквания за сградите, училищата, магазините, спортните центрове и пр. Сред обявените изменения е отпадане на изискването ресторантите да имат отделни входове за сами мъже и за семейства.Както се посочва в съобщението, решенията имат за цел да привлекат инвестиции и да създадат по-добри бизнес възможности.В последно време фактическият лидер на ултраконсервативното кралство, престолонаследникът принц Мохамед бин Салман, предприе редица мерки за либерализация.Наскоро саудитското кралство даде на жените на възраст над 21 години да могат да получават паспорти и да пътуват в чужбина без предварителното съгласие на настойник от мъжки пол.Бяха променени и разпоредбите за заетост, като съгласно ново правило, всички граждани имат право да работят, без да се сблъскват с дискриминация, основана на пол, увреждане или възраст.", "date": "2019.12.09", "title": "Саудитските ресторанти вече не е нужно да отделят мъжете от жените"}
{"url": "http://www.cross.bg/mestnite-izbori-sreshta-1619840.html", "text": "/КРОСС/ Днес, от 13.00 часа, на „Дондуков“ 2 президентът Румен Радев инициира среща с представители на Централната избирателна комисия, на отговорните институции за провеждането и организацията на местните избори тази година, както и анализатори на изборния процес, съобщиха от прессекретариата на държавния глава.Целта на срещата е да бъдат набелязани проблемите и начините за тяхното отстраняване.", "date": "2019.12.09", "title": "Президентът свиква среща за обсъждане проблемите на местните избори"}
{"url": "http://www.cross.bg/dekemvri-pensiite-mesetz-1619841.html", "text": "/КРОСС/ Изплащането на пенсиите за месец декември от Националния осигурителен институт (НОИ) ще започне на 9 декември (понеделник) и ще приключи на 20 декември (петък), съобщиха от НОИ.В изпълнение на Постановление на Министерския съвет № 292 от 20.11.2019 г., заедно с пенсиите ще бъде изплатена и еднократна допълнителна сума в размер на 40,00 лв. на 1 250 236 пенсионери, на които пенсията или сборът от пенсиите (заедно с добавките и компенсациите към тях) за месец декември 2019 г. е в размер до 363,00 лв. включително.Изплащането на сумите чрез пощенските станции ще бъдe извършено съобразно изготвен график, предварително обявен във всяка една от тях.Преводите на декемврийските пенсии по сметките на пенсионерите, които получават парите си по банков път, ще бъдат извършени на 9 декември 2019 г.", "date": "2019.12.09", "title": "НОИ започва изплащането на пенсиите заедно с коледните добавки"}
{"url": "http://www.cross.bg/mytafova-stoyanka-teatur-1619839.html", "text": "/КРОСС/ Днес,  от 11 ч. до 16 ч. в Сатиричния театър ще бъде поклонението пред тленните останки на голямата българска актриса Стоянка Мутафова.Аплодираната от поколения българи и чужденци, Кралицата на българската комедия, Г-жа Стихийно бедствие, както често я наричаха, почина на 6 декември на 97-годишна възраст след тежко и продължително боледуване.На 97-годишна възраст Мутафова бе най-възрастната активно играеща на сцената актриса.С изключителна енергия, винаги с усмивка на лице и страхотно чувство за хумор, Стоянка Мутафова бе на сцената повече от 70 години. Първата ѝ роля е още от 1945 г., когато играе прислужница в пиеса на Молиер.„Кралица на българската комедия“, „Фурия“, „тайфун“ и „г-жа Стихийно бедствие“ са само няколко от множеството имена, които ѝ е дала публиката през продължителната ѝ кариера.Мутафова в не едно интервю е споделяла: „Мечтата ми е никога да не стана нормална“.„Родена аристократка, шут – по призвание… Една от най-големите Дами в българския театър… Жена – история, не само по висотите на своя интелект, а и като творец, спомогнал за създаването на Сатиричния театър и неговия облик…”. С тези думи от любимата ѝ Сатира се сбогуват с най-голямата си звезда.„За мен този театър (Сатиричният) е кажи речи всичко“, сподели Мутафова през 2012 г., когато празнува 90-годишен юбилей.„Не усетих кога се изтърколи моето столетие… Шарено и цветно беше то, наситено с големи събития, с мащабни личности около мен. Винаги го приветствам с „Добър вечер“, но е рано да му кажа „Лека нощ“… Имах един кюнец като дете, криех го под леглото, и вечер гледах през него като през телескоп. Бях си набелязала няколко небесни тела и си фантазирах какво ли е там. Баща ми на шега ме наричаше „Пътник между звездите“.Голям дял в живота на Стоянка Мутафова има нейният спътник в живота обичаният от всички Нейчо Попов, който си отиде през 1974 г. „Великият Нейчо Попов имаше голямо значение в живота. Той също беше уникална личност. Стоянка винаги си спомняше за него с много топли думи“, заяви Славчо Пеев.През всичките си години на сцената Стоянка Мутафова никога не е имала дубльорка. За своите роли тя винаги е била единствена изпълнителка. В театралната си история, и това може да се провери в Сатиричния театър, Мутафова е била заместена от друга артистка на 30 ноември 2016 г., заради постъпване в болница два дни преди представление.", "date": "2019.12.09", "title": "Сбогуваме се с Кралицата на българската комедия Стоянка Мутафова"}
{"url": "http://www.cross.bg/osushtestvyava-dvizhenieto-dvyposochno-1619836.html", "text": "/КРОСС/ Временно движението при км 25 по път I-2 Русе – Разград в участъка Бъзън – Писанец се осъществява двупосочно в една лента поради ПТП.Трафикът се регулира от \"Пътна полиция\".", "date": "2019.12.09", "title": "Временно движението при км 25 по път I-2 Русе – Разград се осъществява двупосочно в една лента"}
{"url": "http://www.cross.bg/raiiona-pavel-poradi-1619837.html", "text": "/КРОСС/ Временно е ограничено движението по път III-407 Павел-Х.Димитрово в района с. Павел поради ПТП.", "date": "2019.12.09", "title": "Временно е ограничено движението по път III-407 Павел-Х.Димитрово в района с. Павел поради ПТП"}
{"url": "http://www.cross.bg/puti-vuglishta-obshtina-1619838.html", "text": "/КРОСС/ Мръсен въздух и нива на фините прахови частици в пъти над нормата тази сутрин в София.Данните на платформата airbg.info показват превишения от над 5 пъти в квартали като „Лозенец”, „Яворов”, „Дружба”, „Витоша”.На сайта си Столичната община също предупреждава за евентуално замърсяване, но в пъти по-малко.От община призовават гражданите, които се отопляват на дърва и въглища и имат възможност, да използват друг начин на отопление.Проучвания сочат, че през зимата около 40% от замърсяването на въздуха идва от битовото отопление на дърва и въглища.", "date": "2019.12.09", "title": "Отново мръсен въздух в София"}
{"url": "http://www.cross.bg/bulgariya-botafogo-klyb-1619821.html", "text": "/КРОСС/  - Византийският генерал Велизарий превзема Рим и прогонва племето остготи от пределите на Италия. - Фридрих II е коронован за крал на Германия. - Управата на полския град Вроцлав прогонва евреите от града. - По време на Войната за независимост на испанските колонии в Америка войските на генерал Антонио Сукре разгромяват последните испански части при Аякучо (дн. Перу). - В Чикаго Левант Ричардсън патентова ролковите кънки. - В Пирот е сключено примирието, с което се слага край на Сръбско-българската война. - Първата световна война: Англичаните отблъскват турците от Йерусалим и градът подпада под християнски контрол след столетия турска власт.- Основан е шведски футболен отбор Йоншьопингс Сьодра ИФ. - Започва работа XXI Народно събрание на България под председателството на професор Тодор Кулев, заменен на 5 януари 1926 г. от професор Александър Цанков. - Подписано е спогодбата Моллов - Кафандарис за размяна на население между България и Гърция.- Испания е провъзгласена за република. - В Рио де Жанейро е основан бразилският футболен клуб Ботафого де Футебол е Регаташ, след сливане на Клуб де Регаташ Ботафого с Електро клуб. - Американската компания Дженерал Електрик уволнява всички свои работници и служещи с комунистически убеждения. - Танганика получава независимост от Великобритания. - Занзибар става независима държава. - Николае Чаушеску става държавен глава на Румъния. - В териториите на Ивицата Газа и Западния бряг в Израел избухват масови безредици, които стават начало на Първата интифада. - Лех Валенса печели изборите за президент на Полша. - В България е учредена партията Съюз на свободните демократи и за неин лидер е избран Стефан Софиянски.- В Брюксел е подписан Договорът за присъединяване на Хърватия към Европейския съюз. ", "date": "2019.12.09", "title": "9 декември в историята"}
{"url": "http://www.cross.bg/anna-surtzeto-rozhba-1619820.html", "text": "/КРОСС/ Дълго време Йоаким и Анна нямали деца. Освен личната си мъка трябвало да понасят и обществения укор, тъй като бездетството, считано за Божие наказание, не се посрещало със съчувствие. С молитва и надежда дошла вестта за дългоочакваната рожба, която ще бъде наречена Мария.Още от началото на VII век за него има написан специален текст и беседа от св. Андрей Критски -  автор на църковни молитви и химни. В текстовете на това богослужение четем думите, вложени в устата на Анна:\"Радвайте се заедно с мен, всички колена Израилеви! Аз нося рожба до сърцето си. Спасена съм от укора за бездетството ми. Тъй беше угодно на Бога, който чу молитвата ми, излекува болката ми и ми даде каквото сърцето ми желаеше.\"Така преданието е допълнило евангелския разказ, без да му противоречи, като по един естествен и много човешки начин е запазило спомена за семейството на нашия Господ.", "date": "2019.12.09", "title": "Зачатие на св. Анна, когато тя зачена Пресвета Богородица"}
{"url": "http://www.cross.bg/pravish-kakvoto-dobre-1619819.html", "text": "/КРОСС/ \"Каквото и да правиш, трябва да го правиш добре, дори то да е безумие!\"Оноре дьо Балзак", "date": "2019.12.09", "title": "Каквото и да правиш, трябва да го правиш добре"}
{"url": "http://www.cross.bg/chasa-sustoi-provede-1619833.html", "text": "/КРОСС/ От 09.00 часа в зала „Голям колегиум“ на Министерство на земеделието, храните и горите ще бъде даден старт на благотворителна кампания за закупуване на живи елхички под надслов „Посади надежда”. На събитието ще присъстват министърът на земеделието, храните и горите Десислава Танева, българският еврокомисар по „Иновации, научни изследвания, култура, образование и младеж“ и заместникпредседател на ЕНП Мария Габриел, основателят на фондация \"Искам бебе\" Радина Велчева и председателят на Сдружение „Аутизъм Днес“ Владислава Цолова.От 09.30 часа в Конгресен център „Глобус“, зала „Европа“, в сградата на КНСБ ще се проведе заключителен форум по проект „Активно гражданско участие за превенция и ограничаване на недекларираната заетост в България“.От 10.00 часа в заседателна зала 1 на Ректората на Софийския университет „Св. Климент Охридски“ ще се проведе лекция на официална делегация на Администрацията по традиционна китайска медицина на провинция Джангши (Jiangxi Provincial Administration of Traditional Chinese Medicine).От 10.00 часа в Мраморното фоайе на НДК ще започне седмият Софийски международен литературен фестивал.От 11.00 часа в пресклуба на БТА на бул. „Цариградско шосе“ 49 ще се проведе пресконференция на тема „Почтеност в изборния процес и доверие на младите хора в политиката“.От 11.00 часа във фоайето в Сатиричния театър ще се състои поклонението пред голямата българска актриса Стоянка Мутафова.От 13.00 часа в Дома на Европа на ул. „Георги С. Раковски“ 124 ще се проведе дискусия на тема „Корпоративна прозрачност“ по повод Международния ден за борба с корупцията.От 13.00 часа на „Дондуков“ 2 президентът Румен Радев инициира среща с представители на Централната избирателна комисия, на отговорните институциите за провеждането и организацията на местните избори тази година, както и анализатори на изборния процес.От 14.00 часа в зала „Договори“ на Министерството на външните работи ще се състои церемония по валидиране на юбилейна пощенска картичка по повод три годишнини от развитието на дипломатическите отношения между България и Япония. Изданието е посветено на 110 години от началото на контактите между двете държави, 80 години от установяването на дипломатически отношения и 60 години от тяхното възстановяване.От 16.00 часа в Литературен клуб „Перото” ще се състои среща с украинските писатели Остап Сливински и Христя Венгринюк. Те ще разкажат за най-новите насоки в литературата, за промените в културния живот в Украйна след 2014 година, ще представят развитието на книгоиздаването.От 17.00 часа в Централното фоайе на Ректората на Софийския университет „Св. Климент Охридски” ще бъде открита фотоизложбата „История на Българската полярна база „Св. Климент Охридски”.От 18.30 часа в Литературен клуб „Перото” ще бъде представена книгата „Преобърнати животи” на Рандал Бейкър.От 18.30 часа в Клуб 1 на НДК ще бъде представена книгата „Забранената книга за фокуси. Тайните на 51 фокуса”.От 20.00 часа в зала 1 на НДК ще се състои концерт на Лили Иванова.От 10.00 до 16.00 часа в СБАЛПФЗ-Бургас ще се проведе инициативата „Седмица на отворени врати” за скрининг на риска за туберкулоза. От 11.00 часа до 15.00 часа ще се провеждат консултации.От 09.00 часа ще се състои откриване на реконструираното СУ „Димчо Дебелянов“ на ул. „Русе“ 2.От 11.00 часа ще се състои откриване на реконструираното ОУ „Константин Арабаджиев“ - филиална сграда на ул. „Хараламби Ангелов“ 13.От 13.00 часа в ж.к. „Вл. Варненчик“ до бл.309 ще се състои откриване на реконструираната ДГ №41 „Първи юни”.От 15.00 часа ще се състои откриване на реконструираното Първо Основно училище в ж.к. „Владислав Варненчик“.От 15.00 часа в библиотеката на училище „А. С. Пушкин“ ще се проведе среща на ученици с авторa на книгата „Приятелят на Дядо Коледа“ Мария Пеева.От 17.00 часа ще се състои откриване на реконструираното Основно учи¬лище „Стефан Караджа“ на ул. „Братя Бъкстон“ 11.От 17.00 часа на площад „Бдинци“ кметът на Общината д-р Цветан Ценков ще включи светлините на коледната елха и ще отправи поздрав към гражданите и гостите на града.От 10.30 часа в Частна профилирана гимназия по туризъм и предприемачество „Райко Цончев“ – Добрич ще се състои откриване на Франкофонски център.От 15.00 часа в Художествена галерия – Добрич ще започне празнична работилница с ученици от СУ „Л. Каравелов“ и ОУ „Христо Смирненски“ на тема „Коледна приказка“. Тя ще продължи до 12 декември.От 17.00 часа на пл. „Свобода“ ще се проведе детско тържество за запалване светлините на коледната елха под надслов „Да посрещнем Дядо Коледа“.От 15.00 часа на площада пред Народно читалище „Атанас Манчев 1920″ ще се проведат коледни работилници под надслов „Сръчковци на Коледа”.От 10.00 часа в пневмофтизиатрично отделение на МБАЛ „Д-р Атанас Дафовски” ще започне кампания за скрининг за риск от туберкулоза, която ще продължи до 13 декември.От 09.00 часа в зала 1 на Апелативния съд ще се гледа дело, образувано по протест на Окръжна прокуратура – Хасково и по жалби от подсъдимите срещу присъда на Окръжен съд – Хасково. Присъдата, която се обжалва, е срещу мъж, обвинен за контрабанда на 103 килограма хероин през ГКПП „Капитан Андреево“.От 10.30 часа в зала 1 на Апелативния съд ще се гледа дело по жалба на двама подсъдими, обвинени за източване на парични средства от чужда банкова карта.От 10.30 часа в зала 415 на Регионалната библиотека „Захарий Княжески“ ще се проведе пресконференция за проектите „Трансформации на четенето“, „Иновативно и интерактивно за Гео Милев“ и „Далеч ще стигнем, ако го направим“, с които Клуб „Отворено общество“ посреща Новата 2020 година.От 19.00 часа в Кукления театър ще се състои коледен благотворителен концерт с участието на ученици от класовете по поп и джаз пеене и китара на НУМСИ „Христина Морфова“ – Стара Загора.От 19.00 часа в Драматичния театър ще бъде представена постановката „Мерак“ по Николай Хайтов.От 19.00 часа в Оперния театър ще се проведе церемония по връчване на годишните награди „Добрият самарянин 2019“.От 14.00 часа в зала 2 на Областна администрация Шумен ще се проведе заседание на Областния съвет за развитие.От 14.00 часа в зала 203 на Общината ще се проведе Консултативен съвет. ", "date": "2019.12.09", "title": "Предстоящи събития в страната на 9 декември"}
{"url": "http://www.cross.bg/temi-i-gosti-v-sytreshnite-blokove-na-televiziite-na-dekemvri-1619832.html", "text": "/КРОСС/  В памет на Стоянка Мутафова - думи за почит на живо от Сатиричния театър; Закони и медии - председателят на ресорната комисия в Парламента Вежди Рашидов;Как ще бъде контролиран главният прокурор? - идеята и коментарите; ДПС и субсидията - коментар на депутата Сергей Кичиков; Кои са опасните зарази в храната и как да се пазим? - д-р Ангел Кунчев;След като си върна световните титли в бокса ще има ли мач между Антъни Джошуа и Кубрат Пулев? И как се подготвя Тервел Пулев за предстоящия си мач за международната титла на Световната боксова асоциация. Разговор с братя Пулеви; Строителство край морето. Какво ще бъде изградено на плажа до къмпинг „Градина\" и законно ли е?;Тема: Продават колбаси и месо в интернет без никакъв контрол. Кой следи за безопасността на суджуците и луканките при онлайн продажбите?; ГАРВАНЪТ е победителят в „Маскираният певец\". Гостува Михаела Маринова, която спечели шоуто; ", "date": "2019.12.09", "title": "Теми и гости в сутрешните блокове на телевизиите на 9 декември"}
{"url": "http://www.cross.bg/rodeni-na-dekemvri-1619834.html", "text": "/КРОСС/ , бизнесмен;, бивш кмет на Перник;, певец;, журналистка, радио- и тв водеща;, актриса;, бивш председател на Конституционния съд;, бивш вицепремиер и министър, бивш кмет на Благоевград; ", "date": "2019.12.09", "title": "Родени на 9 декември"}
{"url": "http://www.cross.bg/sega-tryd-telegraf-1619835.html", "text": "/КРОСС/  - Фирма на Валентин Златев ще вземе милиони за „златни семинари; - Най-скъпите избори поскъпнаха с още 3 млн. лева; - След като стана ясно, че 200 000 жени са ощетени, Искат от фондовете още варианти за втората пенсия, за да стане 2 повече от 1; - Дерат седем кожи за Нова година у нас; - Египет по-евтин от Родопите за ЧНГ; - Троен скок на жалбите от камери в блока и офиса; - ГЕРБ измисли: Главният прокурор ще си избира кой негов подчинен да го разследва; - Надзорът плаши да спре затворена тъканна банка; - До 20 дни газ от Турция, през май го пускаме към Сърбия; - Глоби за депутатите от БСП: 100 лв. за отсъствие, 300 лв. при 2 закъснения за работа; - 700 евро за безработни и социално слаби в Гърция; - България е водач на Балканско движение към ЕС; - Финансовият министър Владислав Горанов обяви: Покана за чакалнята на еврозоната до април; - Коремен вирус ни тръшка преди грипа; - 7 млн. лв. глоби за теч на ЕГН-та през 2019 г.; - Метрото прибрало всяка четвърта колаа в гаража; - Кристина Цветанска, преседател на БАКЕП: Ако фонд „Земеделие\" не побърза, ще изгубим пари по селската програма; - Деница Сачева, министър на труда и социалната политика: Правителството не иска и няма интерес да отнема деца; - Проф. Генчо Начев, национален консултант по кардио хирургия пред Труд: Време е за непопулярни мерки в здравеопазването; - Борислав Георгиев, полицай и медиатор: \"Половината разводи стават извън съда\"; - Доц. Атанас Мангъров, завеждащ детското отделение към Инфекциозна болница в София: \"Пушени филета и шунки от студени бюфети носят риск от листериоза\"; - Моделът пак се презарежда - този път с платформа; - Рейтинг 2019: Много данни за пазара на труда, но малко за качеството; - Закон заради личността не е добре; - Избухнаха бомбите, заложени от „зелените\" в Натура 2000; - За сламката в чуждото око;- Комшийски войни заради лични данни; ", "date": "2019.12.09", "title": "Преглед на печата за 9 декември"}
