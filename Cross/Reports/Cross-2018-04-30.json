{"url": "http://www.cross.bg/maiio-zvezdi-dvizhenieto-1573748.html", "text": "/КРОСС/ Най-силната политическа партия в Италия - Движението \"Пет звезди“, призова чрез лидера си Луиджи ди Майо за нови парламентарни избори преди още да изтекат два месеца от предишните. Призивът дойде след като Ди Майо не можа да се разбере за коалиция нито с десницата, начело с националиста Матео Салвини, нито с левицата в лицето на Демократическата партия. От \"Пет звезди“ настояват за нов вот още през юни, но решението трябва да бъде взето от президента Серджо Матарела. Очаква се и становището на Салвини, който заедно с партньорите си от дясно разполага с повече депутати от Ди Майо.", "date": "2018.04.30", "title": "Движението \"Пет звезди“ призова за нови парламентарни избори в Италия"}
{"url": "http://www.cross.bg/kabyl-zhyrnalisti-afganistanskata-1573754.html", "text": "/КРОСС/ Най-малко 25 души загинаха при двоен самоубийствен атентат в афганистанската столица, сред тях – поне 8 журналисти. 45 са ранените.Отговорност за нападението пое „Ислямска държава”. В друга атака е прострелян и репортер на Би Би Си, съобщи британската медия.Първото нападение в Кабул е извършено близо до централата на афганистанското разузнаване от камикадзе на мотор. 15 минути по-късно на същото място втори атентатор, представил се за оператор, се самовзривява сред групата репортери, отишли да отразят събитието.Сред жертвите е и фоторепортерът на Агенция „Франс прес” Шах Марай.Международни лидери осъдиха нападението. Българският външен министър също излезе с коментар.„Oсъждам двете атаки в Кабул, които взеха цивилни жертви. Убийството на журналисти, изпълнявали служебните си задължения, е и атака срещу свободата на словото и правото на информация”.В същото време, кола бомба, насочена срещу сили на НАТО, уби 11 деца и рани румънски военни в афганистанската провинция Кандахар.\n\t\t\t\t\t", "date": "2018.04.30", "title": "Няма пострадали българи при кървавите атентати в Кабул (видео)"}
{"url": "http://www.cross.bg/nagrada-zaslyzhava-trump-1573742.html", "text": "/КРОСС/ Южнокорейският президент Мун Дже-ин заяви, че американският му колега Доналд Тръмп заслужава Нобеловата награда за мир заради усилията му да реши проблема със севернокорейската ядрена програма, предаде Ройтерс, позовавайки се на официален южнокорейски източник. \"Президентът Тръмп заслужава да спечели Нобеловата награда за мир. Това, от което се нуждаем, е само мир\", е заявил Мун на среща с висши държавни служители.", "date": "2018.04.30", "title": "Южна Корея: Тръмп заслужава Нобелова награда за мир"}
{"url": "http://www.cross.bg/kmeta-balabyrov-muzhe-1573752.html", "text": "/КРОСС/ В съдебната зала стана ясно, че от деветимата на двама са наложени мерки за неотклонение „Парична гаранция” още след изтичане на 24-часовото им задържане. Останалите 7 остават в ареста, реши тази вечер Спецсъдът.Всеки един от обвиняемите има право да обжалва своята мярка за отклонение и тя да се гледа след седмица от Апелативния специализиран съд.. Всеки от членовете й е имал определени функции – някои са се занимавали с намирането на момичетата, някои са отговаряли за събирането на парите, имало е мъже, които са превозвали жените до определени адреси.Всичко започва от вестник. Обявите от последните страници подсещат кмета как да организира престъплението. Лесно си намира помагачи и един бар в София, разказаха  от прокуратурата.Част от момичетата са работели в бар като сервитьорки, но при повикване са изпълнявали и други услуги.Само на 15 метра по нататък в центъра на София е първата къща, в която са обслужвани клиентите, твърди прокуратурата. На обяд там няма никой, установи нашият екип. Схемата била лесна – всички 9 мъже са давали на момичетата високолихвени кредити, които те не са успявали да върнат.„И винаги, във всеки един момент се е получавало така, че те дължат пари на организаторите на престъпната дейност и по този начин са оставали в зависимост от тях, така че са изпълнявали услугите, към които са били склонявани”, обясни Стоян Темелакиев.На съседния ъгъл е била другата къща, наета от кмета и групата. Жените, които са на различна възраст, не са използвани едновременно. Балабуров и преди е задържан със същото обвинение, през 2015 г.Хората в Тъжа виждат рядко кмета, но го харесват.Балабуров е от партия „Народен съюз” и е спечелил изборите с 85% мнозинство. ", "date": "2018.04.30", "title": "Престъпната група за трафик на жени на кмета Балабуров остава в ареста"}
{"url": "http://www.cross.bg/banknoti-broya-neistinski-1573743.html", "text": "/КРОСС/ За първите три месеца на годината в Националния център за анализ на Централната банка са задържани общо 144  броя неистински български банкноти, циркулирали в паричното обращение, съобщиха от Българската народна банка (БНБ). Спрямо четвъртото тримесечие на 2017-а неистинските български банкноти са със 72 броя по-малко. Относителният дял на задържаните през първото тримесечие неистински банкноти спрямо общия брой на банкнотите в обращение към края на март възлиза на 0.000034%. От БНБ отчитат, че в общия брой на задържаните през първото тримесечие на 2018 г. неистински български банкноти най-голям е делът на купюрата от 20 лв. (52.78%). Броят на задържаните неистински банкноти от 20  лв. представлява 0.000062% от общия брой на намиращите се в обращение в края на март 2018 г. банкноти от тази купюра. В структурата на задържаните неистински банкноти, циркулирали в паричното обращение, с по-малки дялове са тези от 50 и 10 лв., съответно с 28.47% и 17.36 на сто. Общата стойност на фалшивите левове възлиза на 4020 лева. За отчетния период са задържани и две неистински банкноти от 100 лева. През разглеждания период били регистрирани и задържани общо 139 броя неистински български разменни монети, от които 13 броя от 2 лв.(които банката пусна в обращение в края на 2015-а), а също и 36 монети от 1 лв. и 90 броя от 50 стотинки. Относителният дял на задържаните през първото тримесечие неистински разменни монети в общия брой на монетите в обращение към края на март 2018 г. е 0.000006%. В изпълнение на законовите функции по извършването на експертна оценка на чуждестранни банкноти и монети, задържани на територията на България, през първото тримесечие на 2018 г. в БНБ бяха регистрирани и задържани неистински чуждестранни банкноти, както следва: 5368 броя евро, 85 броя щатски долари и 40 броя банкноти от други чуждестранни валути. От общия брой проверени за истинност и годност банкноти през първите три месеца на годината като негодни за последващо използване в паричното обращение са отделени 13.3 млн. броя банкноти. Те са с 1 млн. броя (7.05%) по-малко в сравнение с отделените негодни банкноти през последните три месеца на изминалата година. За период от една година отделените като негодни банкноти са 61.2 млн. броя, което е с 3.7 млн. броя (5.66%) по-малко в сравнение с отделените през предходния едногодишен период (март 2016 г. – март 2017 г.). При машинната обработка на банкнотите през първото тримесечие на 2018 г. с най-голям дял от общия брой на отделените като негодни банкноти са тези от 10-левовата купюра (41.42%). Дяловете на купюрите от 2, 5 и 20 лв. са съответно 19.32%, 13.39% и 16.67%. По-малки са дяловете на отделените като негодни банкноти от 50 и 100 лв., съответно 6.67% и 2.54%. През първото тримесечие на годината при обработката на разменни монети в БНБ като негодни за паричното обращение са отделени 298.2 хил. броя, което е с 16.0 хил. броя по-малко в сравнение с отделените през четвъртото тримесечие на 2017-а. За период от една година отделените като негодни разменни монети са 1.1 млн. броя, което е с 0.3 млн. броя (21.29%) по-малко в сравнение с отделените през предходния едногодишен период. ", "date": "2018.04.30", "title": "БНБ задържа над 4000 фалшиви лева"}
{"url": "http://www.cross.bg/dogovori-taka-grazhdanski-1573751.html", "text": "/КРОСС/ Над 150 хиляди души у нас всяка година минават шофьорските изпити и получават книжки. Проблем е, обаче, че често няма кой да изпитва младите водачи.Целта на промените е инспекторите да минат не на трудови, а на граждански договори и да получават по 20 лева от всеки изпитан шофьор. Мотивите – така ще получават по-добри заплати и няма да влизат в корупционни схеми.През април 2016 г. bTV разкри схема за купуване на книжки от неграмотни шофьори. Изпитът се провеждаше на място, известно като „Клиниката” – оборудвано с камери и микрофони за подсказване. Подобни схеми ще са рядкост, ако изпитвачите са на граждански договори към ДАИ, твърдят в автошколите. Все по-често инспектори от провинцията изпитват кандидат-шофьорите в София и това е проблем, мотивират се и инструкторите. „Той като не познава София не знае и къде да го изпитва. И някой път така го обърка курсиста, че курсиста да влезе в насрещно движение или да направи грешна маневра…”, разказва Димитър Мишев.Схемата с независимите изпитващи вече е тествана и не е сработила, контрират експерти. „От 1999 г. до 2002 г. беше така и се оказа, че е несполучлив”, посочва бившият председател на транспортната комисия в НС Настимир Ананиев.Другият проблем е, че е по-трудно да контролираш инспектори, които са на граждански, а не на трудови договори с агенцията. Критиците твърдят още, че така шефовете на ДАИ ще отстранят неудобните и ще се разграничат от всички, хванати да търгуват с книжки.Така или иначе, идеята тепърва ще се обсъжда в подробности.", "date": "2018.04.30", "title": "Идея: Изпитващите от ДАИ – на граждански договори"}
{"url": "http://www.cross.bg/elektricheski-plovdiv-maloletni-1573753.html", "text": "/КРОСС/ Видеото, което предизвика проверката, беше изтрито в ранния следобед.На него момче на видима възраст около 13-14 години се провесва от покрива на висока сграда.Друг екстремен клип от зимата е заснет от върха на електрически стълб над гарови перони, като зад кадър се чуват детски гласове, които коментират, дали да се качат върху товарните вагони под жиците.\n\t\t\t\t\tЧаст от клиповете са били изтрити по-рано днес съобщава trafficnews. ", "date": "2018.04.30", "title": "Издирват малолетни в Пловдив заради видеа с опасни каскади (видео)"}
{"url": "http://www.cross.bg/byrgas-nankov-obekti-1573750.html", "text": "/КРОСС/ В 11.00 часа на мястото на ремонта – дясното платно след п.в.Ветрен в посока Бургас, той ще се запознае с рехабилитацията на магистрала „Тракия“ в участъка Бургас – кв. Ветрен.След това министър Нанков ще провери напредъка по изграждане на четирилентово трасе на пътя Бургас - Слънчев бряг. В рамките на посещението си в Бургас министър Нанков ще инспектира реализирането на обекти, финансирани от ОПРР.", "date": "2018.04.30", "title": "Министър Николай Нанков ще инспектира изпълнението на инфраструктурни обекти в Бургас"}
{"url": "http://www.cross.bg/vulna-koksa-metra-1573746.html", "text": "/КРОСС/ 38-годишния състезател преодолял вълна от 24 метра и 38 сантиметра в португалския град Назаре на 8 ноември миналата година, съобщават световните агенции и телевизия Brazil.Постижението му обаче беше официално признато по време на връчването на наградите на Световната сърф лига през уикенда.Кокса подобри с 61 сантиметра предишния рекорд, който се държеше от американеца Гарет Макнамара от 2011 г. насам.", "date": "2018.04.30", "title": "Бразилец яхна 24-метрова вълна"}
{"url": "http://www.cross.bg/macha-aydaks-deportes-1573747.html", "text": "/КРОСС/ След края на срещата феновете на Аудакс освиркаха отбора и играчите, а напускайки терена, опитният нападател вдигна маса, която служеше в помощ на дежурния лекар на мача и я хвърли към трибуните, крещейки нечленоразделни обиди.\"Аудакс Италиано\" има едва една победа в последните 11 мача и си поделя последното 16-о място в първенството на Чили заедно с отборите на \"Евертон\" Виня дел Мар и \"Депортес Темуко\".Абреу е известен с периодите си в испанското първенство, като е играл за \"Депортиво\" Ла Коруня, \"Реал Сосиедад\", \"Арис\" Солун, южноамерикански грандове като \"Ривър Плейт\" и \"Ботафого\". Той е и рекордьор по брой отбори в кариерата си, като в момента играе за 26-ия клуб.", "date": "2018.04.30", "title": "Уругвайска звезда замери фенове с... маса"}
{"url": "http://www.cross.bg/tzacheva-ministur-pravosudieto-1573749.html", "text": "/КРОСС/ Министърът на правосъдието Цецка Цачева се срещна с Йоу.", "date": "2018.04.30", "title": "Министър Цачева проведе работна среща с еврокомисар Йоурова"}
{"url": "http://www.cross.bg/hranite-standart-dvoiiniya-1573737.html", "text": "/КРОСС/ Политиците, участващи във форума бяха единодушни, че двойният стандарт при храните поставя 100 милиона души от Централна и Източна Европа в дискриминационни условия.Това е абсурдно и обидно, каза министърът по европредседателството Лиляна Павлова.Страни-членки приеха с консенсус декларация да се прекрати двойният стандарт при храните.„Производителите трябва да чувстват, че са подложени на натиск и напрежение от всички възможни страни”, заяви Вера Йоурова, еврокомисар по правосъдие, потребители и равенство на половете.Премиерът Борисов се закани да нахрани лидерите на Европейския съюз с храни от хипермаркетите в България по време на срещата на върха в средата на май.„Навремето в казармата, по времето на комунизма, когато мъжете служехме задължително в казарма, имаше един надпис над казармата: „Службата е тежка, но за сметка на това – продължителна”. Сега може да сложим –„Храните са вредни, но за сметка на това по-скъпи”, коментира премиерът Борисов.Той се възмути и от двойния стандарт в бебешките храни.„Кой умник каза, че българското бебе обича по-малко мляко и обича палмово масло? И постави 100 милиона души да се чувстват като аборигени”, попита Бойко Борисов.Омбудсманът Мая Манолова настоява за единен контролен орган, който да следи за качеството на храните. Това обаче едва ли ще се случи, стана ясно от думите на еврокомиср Йоурова. ", "date": "2018.04.30", "title": "ЕК ще приеме три директиви във връзка с двойния стандарт при храните"}
{"url": "http://www.cross.bg/trump-granitzata-dvete-1573736.html", "text": "/КРОСС/ \"Обмислят се много страни за срещата, но няма ли Домът на мира, на границата между Северна Корея и Южна Корея, да бъде по-представително, по-важно и по-трайно място, отколкото трета страна? Просто питам!\", написа Тръмп в \"Туитър\".На същото място миналата седмица се срещнаха Ким и южнокорейския президент Мун Дже-ин. Те обещаха да работят за сключването на мирен договор между двете държави и да положат усилия за премахването на ядрените оръжия от Корейския полуостров.", "date": "2018.04.30", "title": "Тръмп намекна, че иска срещата с Ким Чен-ун да бъде на границата между двете Кореи"}
{"url": "http://www.cross.bg/nasilie-polova-chlenki-1573735.html", "text": "/КРОСС/ Тя посочи, че е решила да дойде у нас, за да разбере защо у нас международният документ е отнесъл толкова критики.По думите й ЕК не оказва натиск върху никоя държава, а се опитва да убеждава. Според Йоурова славянските държави не правим разграничение между полова идентичност и сексуална ориентация: „Джендърът е конструкция, която е определена допълнително като полова идентичност. В своята работа много стриктно разграничавам полова и сексуална ориентация. Може би в някои случаи е имало погрешен превод”.Според нея конвенцията е „много ясно доказателство, което е насочено срещу насилието”, а проблемът е видим във всички членки на общността. Тя подчерта, че „има много жестоки данни” по отношение на домашното насилие в ЕС - 1 от 3 жени над 15 години в ЕС става обект на насилие в една или друга форма.„Аз съм убедена, че за мъжете е важно да си представят следното-какво ще стане, ако това насилие е упражнено срещу техните дъщери. Нито един от мъжете, с които съм говорила не желае дъщеря му да е обект на насилие”, заяви още еврокомисарят.У нас консервативни кръгове атакуваха масирано конвенцията с мотива, че скрито подпомага признаването на еднополовите бракове. Това беше отречено на всички нива, но мощната медийна кампания, често основана на спекулативни интерпретации, все пак блокира ратификацията. Това не се случи, например, в Хърватия.", "date": "2018.04.30", "title": "Еврокомисар: Истанбулската конвенция не е свързана с еднополовите бракове"}
{"url": "http://www.cross.bg/nyama-praznik-rabotyat-1573744.html", "text": "/КРОСС/На 1-ви, 5-ти и 7-ми май зоните за платено паркиране в София (синя и зелена) няма да работятЗаради честването на Деня на труда и на международната работническа солидарност - 1 май, платеното паркиране в „зелена и синя\" зони няма да работят, съобщава .Те няма да работят и на 5-ти и 7-ми май поради друг празник - Денят на храбростта и празник на Българската армия, който по традиция се отбелязва на Гергьовден.  ", "date": "2018.04.30", "title": "Без синя и зелена зони през идващите празници"}
{"url": "http://www.cross.bg/deklaratzii-onlaiin-priklyuchi-1573745.html", "text": "/КРОСС/ Кампанията за деклариране на доходите на физическите лица приключи в офисите на НАП.Подадени са над  000 декларации. Приблизително половината от тях са изпратени по интернет, подписани с електронен подпис или с безплатния персонален идентификационен код - ПИК. От НАП отчитат сериозно повишаване на интереса към е-подаването на декларации от физическите лица.", "date": "2018.04.30", "title": "Данъчната кампания приключи успешно"}
{"url": "http://www.cross.bg/prelitane-ploshtad-aleksandur-1573732.html", "text": "/КРОСС/ От 3 до 6 май 2018 г. са планирани полети на вертолети и самолети на българските ВВС, с прелитане на малка височина над град София, площад “Княз Александър I”, във връзка с подготовката и провеждането на военния парад в Деня на Храбростта и празника на Българската армия.", "date": "2018.04.30", "title": "Вертолети и самолети от състава на ВВС ще изпълняват полети с прелитане на малка височина над София за 6 май "}
{"url": "http://www.cross.bg/ohrana-byzlydzha-gergana-1573738.html", "text": "/КРОСС/ От днес монументът на връх Бузлуджа е под постоянна полицейска охрана. До края на седмицата ще бъде монтирана специализирана кабина, където ще стои въоръжената полицейска охрана. До комунистическия монумент е прекарано и електричество. Областният управител на Стара Загора Гергана Микова настоя за охраната, тъй като набезите в монумента са постоянни. Идеята е скоро да бъдат пускани и туристи, които всеки ден се качват на Бузлуджа. Преди това, обаче, сградата трябва да бъде обезопасена.  „Почти ежемесечно, даже някога и по два пъти се налага да бъдат покривани наново въздуховодите, от които се влиза нерегламентирано. Интересът наистина е огромен и това е причината да се опитаме да го обезопасим,защото в крайна сметка се рискуват човешки животи, влизайки нерегламентирано”, коментира Гергана Микова, областен управител на Стара Загора.", "date": "2018.04.30", "title": "Бузлуджа с охрана: Превръщат паметника в туристическа атракция"}
{"url": "http://www.cross.bg/bili-shvetziya-stokholm-1573741.html", "text": "/КРОСС/ Трима души, заподозрени за подготовка на терористично нападение, бяха арестувани днес в предградия на Стокхолм, а властите казаха, че в случая има международни връзки, предадоха Ройтерс и  Асошиейтед прес. Шведското вътрешно разузнаване заяви, че тримата са били задържани за свързани с тероризъм дейности на различни места в района на Стокхолм. Те са били следени от службата. Още няколко човека са били доведени за разпит. Говорителка на разузнаването каза пред Шведската телеграфна агенция (ТТ), че случаят \"има международни връзки, но не можем да кажем за кои страни става дума\". \"В момента нямаме данни, че става въпрос за нападение, планирано да бъде извършено в следващите няколко дни\", заяви тя. Според в. \"Афтонбладет\" един от заподозрените е от Узбекистан. Разузнавателната служба каза, че терористичната заплаха в Швеция остава \"непроменена\" - трето ниво от петстепенна скала, което значи \"повишена заплаха\". През април 2017 г. узбекистанец се вряза с откраднат камион в тълпа от пазаруващи хора в Стокхолм, като уби петима души и рани 14. Той каза, че е направил това, за да накаже Швеция за участието й в коалиция, водеща борба с групировката ИДИЛ. ", "date": "2018.04.30", "title": "В Швеция задържаха трима за подготовката на терористичен атентат"}
{"url": "http://www.cross.bg/koryptziyata-mitinga-organizira-1573730.html", "text": "/КРОСС/ На 1 май /вторник/ БСП организира протест срещу корупцията, мизерията и бедността. В София, в 11.00 ч, се очаква  пред паметника на Незнайния войн /площад „Александър Невски”/  да се съберат хиляди, за да изразят своето желание за достойни доходи, както и срещу корупцията, която ограбва труда им. Протестното шествие ще мине по маршрута- пл. „Ал. Невски” – ул. „Г.С.Раковски” – бул. „Дондуков” – пл.”Независимост”/пред Министерски съвет/. В 12.00 ч. е началото на митинга.След края на митинга, група Сигнал ще даде старта на Празник на свободното слово и свободните медии пред Народния театър „Иван Вазов”. В събитието участие ще вземат млади актьори, както и групата No more many more.", "date": "2018.04.30", "title": "На 1 май БСП организира протест срещу корупцията и бедността"}
{"url": "http://www.cross.bg/prevozvachi-bulgarskite-transport-1573729.html", "text": "/КРОСС/Днес се състоя организираната от Форум за балкански транспорт и инфраструктура среща с автобусните превозвачи. На срещата участваха евродепутатът Петър Курумбашев, каза Георги Свиленски, заместник-председател на ПГ на „БСП за България\", Георги Пирински, член на Делегацията на българските социалисти в Европейския парламент и представители на автобусните превозвачи.На срещата бе дискутирано предложението на Европейската комисия (ЕК) за промени на общите правила за достъп до международния пазар на автобусни превози във втория „Пакет за мобилност\".Предложенията за либерализация във втория пакет за мобилност на ЕК водят до монопол, заяви евродепутатът Петър Курумбашев .Той даде за пример Германия, където автобусните превози са били либерализиран по същия модел и в момента има монопол на една компания, която държи 93% от пазара.Тези предложения срещат отпор и от старите страни - членки, обясни Курумбашев. Той даде за пример Испания, където превозвачите са изградили справедлив модел на разпределение на превозите.Важното е да защитим българския превозвач и да го направим навреме. Това каза Георги Свиленски, заместник-председател на ПГ на „БСП за България\" и на Комисията по транспорт, информационни технологии и съобщения.По думите на Свиленски позицията на ПГ на БСП ще бъде изградена след поредица от такива срещи. Той обърна внимание, че става въпрос за защита на българщината и за българското производство, а в случая за защита на българските превозвачи. „Почти съм сигурен каква ще бъде нашата позиция.Ще се опитаме тя да бъде наложена в българския парламент. Мисля, че по този въпрос няма как да се делим. Няма как да се делим на сини и червени, на БСП и ГЕРБ - важно е да защитим българския превозвач, важното е обаче да го направим навреме\", каза Свиленски.                          Според него по дебатите в първия пакет, Българската комисия по транспорт не е била достатъчно активна. „Надявам се с този случай да не се случи така. Позицията на „БСП за България\" вероятно ще бъде в подкрепа на българските превозвачи, така че да бъдат защитени интересите ни\", допълни Свиленски.При всяка промяна нашите профсъюзи взимат страната на френската централа, която не ни защитава. Това каза Миролюб Столарски, член на УС на Асоциацията на сдруженията в автомобилния транспорт по време.Миролюб Столарски обърна внимание, че българските шофьори спят в хотели от години наред. „Спазваме не повече от 8 часа работното време\", каза той. Столарски обърна внимание, че българските шофьори получават командировъчни от порядъка на 1 500 евро до 1 700 евро в зависимост от пътуването и са без заплата. Той попита за какво равноправие се говори, след като се наемат български превозвачи, а разрешителното е на австрийска фирма.„Да не говорим, че нашето министерство така, както и преди години директно приема директивите, както са направени. Ако българите искат линия от Бургас до Виена, българското министерство ни кара да ходим да питаме в Бургас дали имат право и къде да спрем. Дали са съгласни да имаме такава линия. Австриецът само уведомява къде ще има спирки. От него не се иска това нещо\", поясни Столарски. Той даде пример със законодателството на Германия, което ощетява българските превозвачи, а българското вътрешно законодателство не важи за тях.Според Георги Пирински, член на Делегацията на българските социалисти в Европейския парламент и член на Комисията по заетост и социална политика в Европейския парламент трябва да се защити разумния баланс между на правата на шофьорите и свободния достъп до пазара на транспортни услуги в шосейния транспорт. По думите му гласуването по втория „Пакет мобилност\" в Комисията по заетост и социална политика е било разгорещено.„В Комисията по заетост и социална политика се гласуваха 3 мнения по трите предложени проекторешения. Тези мнения отиват в Комисията по транспорт. Там вече се оформя окончателното предложение за промяна в съоветните директиви и регламенти. Гласуването се раздели между представители на западноевропейските държави членки и тези на централно- и източноевропейските\", каза Пирински. По думите му спорно като кръг въпроси са били начините и степента проверки на пътя. „Надделяха текстовете, в които се предвижда доста широко и интензивно контролиране с изисквания за един пълен набор на документация, далеч повече от самите свидетелства за шофьора и за товара\",  коментира още  Пирински.По думите му за интелигентните тахографи се е приел текстът, който предвижда въвеждането им от 2 януари 2020 г. „Твърде съкратен срок\", коментира Пирински. Според него, когато се градят предложенията срещу новия регламент, не бива да излиза, че се иска да се запазят невъзможни условия на работа и шофьорите да бъдат поставяни в крайно неблагоприятни условия.Според председателят на Асоциацията на автобусните превозвачи в България  Васил Пиронков българските превозвачи трябва да изготвят декларация, която да даде правно основание за противопоставяне на предложенията по Втория мобилен пакет, декларация която да бъде дадена на параламента, министъра и на всички и да се знае какви конкретните ангажименти на всеки.От срещата стана ясно ,че на 16 май превозвачите излизат на  за да се чуе тяхната позиция. ", "date": "2018.04.30", "title": "Българските превозвачи: Ако бъде приет втория пакет за мобилност на ЕК фалираме"}
{"url": "http://www.cross.bg/propan-bytanovi-fevryari-smesi-1573698.html", "text": "/КРОСС/ През февруари 2018 г. спрямо януари 2018 г. намалява производството на:Производството на пропан-бутанови смеси няма изменение.През февруари 2018 г. спрямо същия месец на предходната година нараства производството на:     Намалява производството на:През февруари 2018 г. спрямо януари 2018 г. нарастват доставките на:Намаляват доставките на:През февруари 2018 г. спрямо същия месец на предходната година нарастват доставките на:Намаляват доставките на:  ", "date": "2018.04.30", "title": "През февруари нараства производството на пропан-бутанови смеси с 11.1%"}
{"url": "http://www.cross.bg/zagina-myasto-zhenata-1573722.html", "text": "/КРОСС/ Млада жена загина при катастрофа с АТВ, съобщи \"24 часа\".25-годишната жена от пловдивското село Белащица загина на място, след като се блъсна в дърво с АТВ.Инцидентът е станал около 13:00 часа. Жената се е блъснала на общински път в населеното място.Жената нямала книжка, карала е АТВ без каска, а превозното средство не било регистрирано. ", "date": "2018.04.30", "title": "Жена загина при катастрофа с АТВ"}
{"url": "http://www.cross.bg/razvitie-byudzhet-finansirane-1573731.html", "text": "/КРОСС/ Министерството на регионалното развитие и благоустройството осигурява близо 100 млн.лв. за развитие на туристическите атракции в страната по Оперативна програма „Региони в растеж“ 2014-2020 г. Управляващият орган на програмата днес откри процедура по набиране на проектни предложения за предоставяне на безвъзмездна финансова помощ по приоритетна ос 6 „Регионален туризъм“ на програмата с общ бюджет 98,5 млн. лв. Основната цел е създаването на цялостни туристически продукти за обекти на културното наследство от национално и световно значение. Финансиране ще получат интегрирани проекти, включващи не само дейности по консервация и опазване на съответния обект на културното наследство, но и дейности по неговото популяризиране и развитие, които да привличат значителен брой туристи.Проектите ще се осъществяват посредством комбинация от финансиране с безвъзмездни средства и с финансов инструмент под формата на нисколихвено кредитиране, след извършване на оценка на проекта и бизнес плана от страна на съответния Фонд за градско развитие, избран от „Фонд мениджър на финансови инструменти в България“ ЕАД.  Комбинираното финансиране е предназначено за проекти, които нямат потенциал да генерират достатъчно приходи, за да се финансират изцяло чрез финансови инструменти и се нуждаят от безвъзмездно финансиране, за да са финансово жизнеспособни.Потенциални бенефициенти са Министерството на културата (за обекти държавна собственост, управлявани от Министерство на културата), общини за общинска собственост (или за държавна собственост с предоставено право за управление на общините), институции на вероизповеданията и техни местни поделения, които са юридически лица (за обекти собственост на съответните институции и техни местни поделения).Кандидатстването  за финансиране ще се осъществява на принципа „обслужване на едно гише“, при който кандидатът подава пред финансовия посредник проект и бизнес план. Мерките могат да включват отделни компоненти или цялостни проектни решения и да бъдат съчетани с безвъзмездна финансова помощ при доказани нужди, на базата на оценка на бизнес плана.Максималният размер на безвъзмездна помощ по проект може да достигне до 85% от общата стойност на комбинираното финансиране в зависимост от извършения от финансовия посредник анализ на бизнес плана. Крайният срок за кандидатстване по процедурата е 31.12.2021 г. Пакетът документи за кандидатстване е публикуван на интернет-сайта на ОПРР, в меню: ИСУНС отварянето на процедурата бюджетът на Оперативна програма „Региони в растеж“ 2014-2020 г. е отворен на 100 %. От началото на програмен период 2014-2020 УО на ОПРР е обявил 16 процедури за предоставяне на безвъзмездна финансова помощ на обща стойност над 3 млрд.лв. като с тях се цели постигане на растеж и заетост в българските региони.Към момент по ОПРР 2014-2020, са отворени за кандидатстване 5 процедури за предоставяне на безвъзмездна финансова помощ.Сред тях са „Изпълнение на Интегрирани планове за градско възстановяване и развитие 2014-2020“ с общ бюджет 1,373 млрд. лв., „Енергийна ефективност в периферните райони – 2“ с общ бюджет 38,2 млн. лв., „Регионална здравна инфраструктура“, с общ бюджет 163,5 млн. лв., „Подкрепа за деинституционализация на социалните услуги за възрастни и хора с увреждания“ с общ бюджет 41,4 млн. лв. и „Развитие на туристически атракции“ с общ бюджет 98,5 млн. лв.", "date": "2018.04.30", "title": "МРРБ отпуска близо 100 млн.лв. по оперативна програма „Региони в растеж“ за развитие на туризма в страната"}
{"url": "http://www.cross.bg/tyrski-potok-truba-1573723.html", "text": "/КРОСС/ \"Газпром\" обяви, че е завършено поставянето на първата тръба от \"Турски поток\".Тръбата е положена в дълбоководната част на Черно море и е стигнала до турския бряг при Мидия /Къйкьой/, където трябва да бъде доизграден приемния терминал. Работата по поставяне на тръбата бе свършена от компанията \"Allseas\" и кораба \"Pioneering Spirit\". През третото тримесечие на тази година същата компания ще започне работата по втората тръба на \"Турски поток\".По план, \"Турски поток\" трябва да е окончателно готов през декември 2019 г.  ", "date": "2018.04.30", "title": "”Газпром” постави първата тръба на ”Турски поток”"}
{"url": "http://www.cross.bg/dryg-dvamata-protokoli-1573721.html", "text": "/КРОСС/ Участниците в инцидента – мотоциклетист и водач на джип, бяха установени като съответно 61-годишен британски гражданин, постоянно пребиваващ в България, с адрес в община Севлиево, и 33-годишен мъж от Правец.Тази сутрин двамата са били разпитани и при снемането на показанията са заявили, че нямат претенции един към друг.На водача на автомобила е съставен акт по Указа за борба с дребното хулиганство, който ще бъде внесен в съда за разглеждане.Мария Йотова", "date": "2018.04.30", "title": "Двамата мъже, сбили се на пътя в Търново, получиха предупредителни протоколи"}
{"url": "http://www.cross.bg/byrgas-nankov-obekti-1573720.html", "text": "/КРОСС/  От 11.00 часа до КПП 1 на входа на Бургас, той ще се запознае с рехабилитацията на магистрала „Тракия“ в участъка Бургас – кв. Ветрен.След това министър Нанков ще провери напредъка по изграждане на четирилентово трасе на пътя Бургас - Слънчев бряг. В рамките на посещението си в Бургас министър Нанков ще инспектира реализирането на обекти, финансирани от ОПРР.", "date": "2018.04.30", "title": "Министър Николай Нанков ще инспектира изпълнението на инфраструктурни обекти в Бургас"}
{"url": "http://www.cross.bg/evrofytbol-svetovnoto-purvenstvo-1573733.html", "text": "/КРОСС/ Младен Петков от Русе отива със свой приятел да играе три мача в права колонка в любимия си пункт на ул. „Плиска 92“. Неочаквано, букмейкърът го уведомява, че печели една от наградите на „Еврофутбол“ – екскурзия за двама до Москва с билети за мача Германия – Мексико. Много се радва на късмета си и чака с нетърпение заминаването. Ще заведе свой приятел, който също е запален привърженик на футбола. Младен е фен е на Ювентус, а от българските отбори – на Дунав Русе. Фаворитът му за победител на Световното първенство през 2018 г. е отборът на Белгия.                        Огромна радост носи същата награда и на Тихомира Златева от Бургас. Тя била в пункт на „Еврофутбол“ в квартал „Славейков“ с компания, когато спонтанно решила на шега и тя да пусне някаква прогноза. Избрала мач между отбори, за които не знаела нищо. Когато й дали квитанцията за печалба, тя не схванала веднага какво й се случва. Като научила, че й се е паднала една от наградите от кампанията „С „Еврофутбол“ на Световното в Русия“, подскочила от радост. – казва Тихомира, която ще сподели пътешествието със свой приятел.                           Петър Байчев от Сливен е друг участник на „Еврофутбол“, който очаква с нетърпение Световното първенство! Той ще пътува до Санкт Петербург с брат си Мирослав Байчев - футболист в родния им град. Двамата ще посетят мача Нигерия – Аржентина. Петър е фен на Манчестър Юнайтед и очаква Германия да спечели на Световното първенство.                           Светомир Недев от Ямбол също ще посети Санкт Петербург. Той играе редовно „Еврофутбол“ и казва, че печели почти всеки ден. Най-голямата сума, която е получавал досега, е около 3 800 лева. Фен е на „Манчестър Сити“ и иска Аржентина да стане световен шампион през 2018 г. Любимият му футболист е Агуеро. Ще заведе в Русия приятелката си.                          От 30 март до днес - 30 април 2018 г. включително, всеки участник в „Еврофутбол“, заложил над 25 лева за „Футбол и други спортове“, може да спечели екскурзия за двама до Русия с включени билети за два мача от Световното първенство по футбол! Срещите са Германия – Мексико и Нигерия – Аржентина.Наградите са 14 двойни туристически пакета за пътуване до Москва и Санкт Петербург, като „Еврофутбол“ осигурява също и самолетните билети, хотелските нощувки, трансферите, туристическите застраховки, билетите за мачовете и визите за Русия.Ако талонът е печеливш, системата на „Еврофутбол“ в букмейкърския пункт издава отделна квитанция с баркод и надпис: „Подарък. Печелите екскурзия за двама на Световното първенство в Русия“. Късметлиите ще получат своите награди, като представят тази квитанция в централния офис на „Еврофутбол“ в София.", "date": "2018.04.30", "title": "Нови четирима участници отиват в Москва и Санкт Петербург с „ЕВРОФУТБОЛ“"}
{"url": "http://www.cross.bg/durvo-zhena-zagina-1573734.html", "text": "/КРОСС/ Жената не е била правоспособен шофьор и се е ударила в дърво на общински път в селото.Допълнителна справка показала, че превозното средство е нерегистрирано. Извършен е оглед от служители на Първо РУ. По случая е образувано досъдебно производство.", "date": "2018.04.30", "title": "25-годишна жена загина след удар в дърво с АТВ"}
{"url": "http://www.cross.bg/proizvodstvoto-tzenite-izdeliya-1573697.html", "text": "/КРОСС/  през март 2018 г. остава непроменен спрямо предходния месец. По-високи цени са регистрирани в добивната промишленост с 0.4%, в преработващата промишленост не е отчетена промяна, a при производството и разпределението на електрическа и топлоенергия и газ е отчетено намаление с 0.1%.По-съществено покачване на цените в преработващата промишленост се наблюдава при обработката на кожи и производството на изделия от обработени кожи без косъм - с 1.7%, и при производството на дървен материал и изделия от него, без мебели - с 1.2%, а спад е отчетен при производството на основни метали - с 1.1% , както и при производството на автомобили, ремаркета и полуремаркета - с 0.9%. през март 2018 г. нараства с 3.0% в сравнение със същия месец на 2017 година. Увеличение на цените е отчетено при производството и разпределението на електрическа и топлоенергия и газ - с 11.6%, в преработващата промишленост - с 0.7%, и в добивната промишленост - с 0.1%.В преработващата промишленост по-съществен ръст на цените се наблюдава при производството на дървен материал и изделия от него, без мебели - с 6.9%, и при производството на хартия, картон и изделия от хартия и картон - с 5.1%, а спад е регистриран при производството на тютюневи изделия - със 7.3%, както и при производството на превозни средства, без автомобили - с 2.2%.  през март 2018 г. се покачва с 0.1% спрямо предходния месец. Ръст на цените е отчетен в добивната промишленост - с 0.5%, в преработващата промишленост - с 0.1%, а при производството и разпределението на електрическа и топлоенергия и газ не е отчетена промяна.В преработващата промишленост по-високи цени спрямо предходния месец се наблюдават при: производството на мебели - с 0.9%, производството на облекло - с 0.7%, производството на текстил и изделия от него, без облекло - с 0.5%. Спад е отчетен при производството на химични продукти - с 0.7%, и при производството на тютюневи изделия - с 0.5%. през март 2018 г. нараства с 4.8% в сравнение със същия месец на 2017 година. Увеличение на цените е регистрирано при производството и разпределението на електрическа и топлоенергия и газ - с 12.1%, в добивната промишленост - с 2.9%, и в преработващата промишленост - с 0.8%.През март 2018 г. по-високи цени в преработващата промишленост спрямо март 2017 г. са отчетени при производството на дървен материал и изделия от него, без мебели - с 5.3%, и при производството на мебели - с 3.5%. Намаление на цените се наблюдава при производството на тютюневи изделия - с 8.8%, и при производството на изделия от каучук и пластмаси - с 0.9%. през март 2018 г. спада с 0.2% в сравнение с предходния месец.В преработващата промишленост е отчетено намаление на цените с 0.1%. По-съществен спад е отчетен при: производството на основни метали - с 1.2%, производството на автомобили, ремаркета и полуремаркета - с 1.0%, и производството на метални изделия, без машини и оборудване - с 0.2%,  а покачване се наблюдава при: производството на дървен материал и изделия от него, без мебели - с 2.5%, обработката на кожи и производството на изделия от обработени кожи без косъм - с 2.4%, и производството на облекло - с 1.1%. през март 2018 г. нараства с 0.3% в сравнение със същия месец на 2017 година.В преработващата промишленост цените се покачват с 0.6%. По-високи цени са отчетени при: производството на дървен материал и изделия от него, без мебели - с 9.0%, производството на хартия, картон и изделия от хартия и картон - с 8.9%, и обработката на кожи и производството на изделия от обработени кожи без косъм - с 6.3%. Спад на цените се наблюдава при производството на превозни средства, без автомобили и при производството на химични продукти - по 3.9%, и при производството на тютюневи изделия - с 3.7%.   ", "date": "2018.04.30", "title": "0,4% повишение на цените в добивната промишленост"}
{"url": "http://www.cross.bg/dovolni-rabotata-bezrabotitzata-1573712.html", "text": "/КРОСС/ Личната оценка на българите за работата им е по-скоро добра, както и оценката им за началниците. Доволните от парите, които получават в работата си, са малко повече от недоволните.Това са част от изводите от месечното изследване на \"Галъп интернешънъл\", проведено между 13 и 22 април сред 817 души по метода \"лице в лице\". Очакванията безработицата да остава същата или да расте продължават да преобладават, но негативните очаквания са в най-ниската си тока от години.43% от пълнолетните българи твърдят, че работят и са доволни от работата си. 18%  не са доволни. 19% не работят, но като цяло са доволни от работата си досега, а 10% не работят в този момент и не са доволни от работата си дотук. 7% още не работят, а останалите се затрудняват да отговорят.Оптимистичните изводи обаче биха били прибързани, коментират социолозите. Данните няма как да показват обективната картина на пазара на труда - те разкриват субективните усещания в обществото, отразени в декларациите на респондентите. Както може да се очаква, най-доволни са хората, които имат и най-високо образование. Пенсионерите у нас изглеждат в сериозна степен доволни от трудовия си път.53% от работещите пълнолетни българи декларират, че са доволни от парите, които получават от работодателите си. 44% - че не са. Данните идват на фона на сравнително по-добрите показатели за икономиката и пазара на труда в последно време, но не показват решително превъзходство на задоволителните оценки. Положителните оценки „водят\" с малко, но и делът на отрицателните е чувствителен.При отчитането на този показател, хората си дават сметка не само за размера на заплащането, но и за възможността или невъзможността да си намерят друга по-добра работа, за съотношението труд/заплащане и т.н.58% от работещите пък казват, че са доволни от шефовете си, 24% не са, а 13% казват, че нямат шефове. Останалите се затрудняват да отговорят. Във въпроси като този със заплащането и този за шефовете, разбира се, може да се отразява и известна предпазливост на отговарящите.Очакванията на българите за безработицата са на ниски нива в сравнение с предходни периоди. През април 20% очакват повишаване на безработицата и това е най-ниската точка от години. В последните няколко години тези очаквания се движиха около 40%, а по време на кризата дори преминаваха нива от 70%. Междувременно растат очакванията безработицата да остане на нива като сегашните (47% през този месец), а очакванията за намаляване на безработицата се движат напоследък на нива около и над 10%, като този месец са 14%. Всичко това означава, че песимизмът за трудовите перспективи остава преобладаващ, но намалява.  ", "date": "2018.04.30", "title": "Галъп: 53% от българите са доволни от заплатата си"}
{"url": "http://www.cross.bg/nato-afganistan-napadenieto-1573711.html", "text": "/КРОСС/ Атентатор самоубиец атакува конвой на НАТО в Кандахар, Афганистан. При нападението са убити 11 деца от религиозно училище, което е било до пътя, където е станала експлозията, съобщава АФП.Говорител на полицията в провинцията уточни, че при нападението в Даман са ранени 16 души, включително петима натовски войници, шестима цивилни и двама полицаи.Няма коментар от НАТО.Междувременно посолството на САЩ в Афганистан осъди двойния атентат в столицата Кабул, при който загинаха близо 30 души, включително осем журналисти. ДАЕШ (\"Ислямска държава\") пое отговорност за атаката.Посолството \"категорично осъжда днешните дивашки бомбени атаки в Кабул\".   ", "date": "2018.04.30", "title": "11 деца загинаха при атентат срещу конвой на НАТО в Афганистан"}
{"url": "http://www.cross.bg/vuoruzheni-prebiha-ohranitel-i-obraha-kazino-v-stolitzata-1573715.html", "text": "/КРОСС/ Трима маскирани и въоръжени мъже ограбили казино в столичния квартал „Люлин\" в нощта срещу понеделник. При нападението обирджиите пребили един от охранителите и заплашили две служителки. След това отмъкнали парите от две каси в обекта, съобщават от МВР.Сигналът за престъплението е подаден в полицията в 2.20 часа.Пострадалият бил откаран в болница, прегледан и освободен за домашно лечение.На местопроизшествието е извършен оглед. По случая е образувано досъдебно производство. ", "date": "2018.04.30", "title": "Въоръжени пребиха охранител и обраха казино в столицата"}
{"url": "http://www.cross.bg/myasto-evrofytbol-dzhordzhev-1573713.html", "text": "/КРОСС/ в Атина - Гърция.По пътя си към върха той победи двама съперници от Гърция, един от Турция и трима от Русия. когото букмейкърската къща също избра да подкрепя през 2018 г., се класира на пето място в категория до 68 кг.                         в Плевен и стана носител на „Купа България\" за сезон 2017-2018 година. В надпреварата до 15 г. той зае второто място. Миналата седмица Рахим Рашайда беше обявен за един от победителите в конкурса за участие в програма „Спортни таланти\" на „Еврофутбол\" 2018 г. Тя финишира първа на 600 м в своята възрастова група до 16 г. на XI Турнир по лека атлетика „Никола Вълчанов\" - Габрово в събота. На следващия ден отново триумфира със златен медал на 800 м в XVI международен мемориал „Веселин Даскалов\" - Луковит.                        Тя завърши на 40-о място на 50 м с малокалибрена пушка в новата дисциплина за жени 3х40 изстрела. В предните дни Звискова зае 79 позиция с въздушно оръжие и 43-о място в смесените отбори. В момента спортният талант на „Еврофутбол\" изпробва нова марка въздушна пушка и работи за постигане на по-високи резултати.  ", "date": "2018.04.30", "title": "Спортният талант на „ЕВРОФУТБОЛ“  Александър Джорджев със златен медал от Атина"}
{"url": "http://www.cross.bg/komisar-marinov-milen-1573710.html", "text": "/КРОСС/ Това е първата разкрита кражба в страната от подобен вид - съобщи директорът на ОДМВР – Ловеч старши комисар Милен Маринов Подробности за действията по разследването, проведени под ръководството на Районна прокуратура –Троян, съобщени на брифинг директорът на ОДМВР – Ловеч старши комисар Милен Маринов. Във връзка с кражбата на 23 компютърни конфигурации за криптовалута, извършена на 23 февруари в с. Черни Осъм, са задържани двама мъже. Сигнал за престъплението подал собственикът на фермата - българин, който живее във Великобритания, след като онлайн връзката със сървърите, разположени в селото, прекъснала. Старши комисар Милен Маринов разказа, че в хода на процесуално-следствените действия, продължили около два месеца и финализирани на 25 април, полицаи от Троян са установили, че отнетата техника е на територията  на Русенска област. По изготвен план за съвместни действия на двете областни дирекции са били извършени незабавни претърсвания на няколко адреса в Русе и околните населени места. Открити и иззети в режим на работа са всичките 23 компютърни конфигурации, всяка от които е на стойност между 2000 и 3500 щатски долара. По случая са привлечени като обвиняеми 51-годишен мъж от гр. Мартен, на когото е наложена мярка „домашен арест“, и 35-годишен от Русе – с постоянна мярка за неотклонение „задържане под стража“. ", "date": "2018.04.30", "title": "Полицията в Троян разкри кражба на ферма за добиване на криптовалута"}
{"url": "http://www.cross.bg/premiera-golemite-bulgarskoto-1573717.html", "text": "/КРОСС/ „Щастлива съм, че България днес е център на дискусията за двойните стандарти в храните. Изумена съм от въпросите на премиера Борисов: кой умник казва,че българското бебе харесва палмово масло и защо се държат така големите търговски вериги в България. Кой мислите, че е умникът, господин премиер? Ами Вие. Проверете колко пъти ГЕРБ гласуваха против закона за търговските вериги от 2012 г. досега. С него видите ли сме гонели чуждите инвеститори. А ние просто искахме да не увреждат здравето на българския народ с некачествени храни и да не убиват българското производство\".Това написа във Фейсбук председателят на НС на БСП Корнелия Нинова по повод думите на премиера. Тя призова премиера да провери - дали президентът Росен Плевнелиев не е наложил вето.„Наложи. Заради лобизъм в полза на големите. А кой нарочи БСП за антиевропейска партия, защото произнесох изречението: българският народ не е втора ръка в Европа, за да ни продавате втора ръка храна? Вие, господин премиер. Твърде дълго управлявате, за да помните такива подробности. Но ние ги помним. Надявам се и българите също. Утре за пореден път внасяме същия закон. Чакаме да видим как ще гласувате този път\", заявява лидерът на левицата.  ", "date": "2018.04.30", "title": "Нинова отговори на Борисов: Кой мислите, че е умникът!? Ами вие!"}
{"url": "http://www.cross.bg/arestyvaha-dvama-bulgari-v-izrael-1573716.html", "text": "/КРОСС/ Двама български туристи бяха арестувани заради мошеничество в Израел, предаде нюзру. Задържането стана днес в столицата на близкоизточната държава Тел Авив.Полицията е получила сигнал от клон на банка. Финансовата институция е била залята от клиентски оплаквания за проблеми с тегленето на пари от банкомат, а при проверка в устройството бе намерено уред за скимиране. Служителите на реда са открили двамата туристи в квартира.При полицейската акция са били конфискувани устройства за заснемане на данни и фалшиви кредитни карти. ", "date": "2018.04.30", "title": "Арестуваха двама българи в Израел"}
{"url": "http://www.cross.bg/raiichev-shengen-strana-1573719.html", "text": "/КРОСС/ Шенген не ни трябва, но сме принудени да кандидатстваме. Такава теза разви в предаването „12+3\" на програма \"Хоризонт\" на БНР социологът Андрей Райчев.„На практика Шенген е премахнат. Второто е, че наличието на Шенгенски споразумения там и липсата тук ни пази от имигрантите. От тези имигранти от Ирак, Афганистан, главният проблем - наистина пази, защото той преодолявайки нашите защити, трябва още веднъж да преодолява и техните защити и излишно си усложнява задачата. По тази причина, освен ако Ердоган нарочно не пусне сирийци да тръгнат на север, ние не сме застрашени. Никакъв Шенген не ни трябва. Пък и самият Шенген се смята за „погребан\", искат да го преразглеждат\".Това, на което много се надявахме, е да получим в тези 6 месеца покана за чакалнята на еврото, добави Райчев.Според него това е много важно.„Повечето малки държави, които взеха еврото, не съжаляват... Ние минусите от еврото сме си взели, но плюсовете не сме. Може малко да скочат цените, но това е нищо в сравнение с резултата. Плюсът е, че те разглеждат от европейското валутно пространство, ти си истински в Европа. Втори много голям плюс е, че заемите ти ги дават на по-ниски лихви\", изтъкна Райчев.Според Райчев по време на Българското председателство не трябва да се предприема нищо, но може би си струва след това да се направи един експеримент, като се въведат две валути.Свикнахме на перманентен скандал, каза социологът за отношенията между управляващи и опозиция. Той посочи, че разликата между ГЕРБ и БСП намалява: „И двете партии не се борят за всички места. Ако тяхната разлика е по-малка от малка партия, това значи, че при съюз с някоя малка партия вторият може да победи първия. За ГЕРБ е много важно да води значимо\".Райчев отбеляза, че към момента не се говори за предсрочни избори.Причините за това са две, каза той и ги посочи: „Икономиката в държавата върви добре. От друга страна Борисов предприема нещо, което е характерно за „Борисов 1\" и за „Борисов 2\" - перманентно връчване на малки бонбони на всеки протестиращ. Това е характеристика на управлението, така ще бъде - такъв е човекът, такъв е политикът, такива са съответно неговите избиратели. Това води до не правене на съществени реформи и дава възможност за солидна критика, но тя не е много сериозна в очите на електората. В очите на по-интелигентните хора се вижда ясно, че ако ние продължаваме да плащаме за тези железници например, които продължаваме да не реформираме - 30 млн. на месец, т.е. всички българи събират по 5 лв. и ги дават на железниците на месец за нищо. Сега същата история наблюдаваме с инвалидите. В България има чудовищно количество инвалиди, фалшиви инвалиди. Ако ние наистина сме такава страна, ние сме за хоспитализиране на нацията, абсурдно\".Според Райчев всичко това дава усещане за застой, а от друга страна - и за спокойствие.  ", "date": "2018.04.30", "title": "Андрей Райчев: Шенген не ни трябва, но сме принудени да кандидатстваме"}
{"url": "http://www.cross.bg/klas-stanev-i-1573718.html", "text": "/КРОСС/ Фейлетоните на Алеко Константинов и целият Емилиян Станев ще бъдат изхвърлени от учебниците по български език и литература. Това става ясно от новите учебни програми, които Министерството на образованието и науката публикува за обсъждане. Промените касаят основно 11-и и 12-и клас.Вместо публицистиката на Щастливеца, в 11-и клас ще се изучава неговият \"Бай Ганьо на гости\", а Емилиян Станев изпада като задължителен автор изобщо от образователната програма за средните училища. Запазва се, както досега, изучаването в последните две години в клас само на български автори.Някои от досегашните текстове са орязани за сметка на нови произведения на съвременни автори като Виктор Пасков и Борис Христов.Съществена разлика с досегашните програми е изоставянето на хронологичния принцип на изучаване на творбите. Те са групирани на тематичен принцип: любов, вяра и надежда, труд, природа, смърт, род и родно, памет, власт, насилие и др..Тази промяна се налага заради новия закон и въвеждането на втори гимназиален етап, обясниха от просветното ведомство.Поемата \"Септември\" на Гео Милев вече няма да се изучава, както досега в 12-и клас, а в 10-и. В 11-и клас пък като непознат автор се въведе Никола Фурнаджиев със \"Сватба\". Причината е да се обслужи тематичният принцип при подбора на автори и произведения. ", "date": "2018.04.30", "title": "МОН изхвърля от учебниците Емилиян Станев и част от Алеко Константинов"}
{"url": "http://www.cross.bg/damov-pristignal-izvurshitelyat-1573739.html", "text": "/КРОСС/ 37-годишен български гражданин е осъден на две години от върховния съд на Бермудските острови за опит да обере банкомати на територията на страната, пише Jamaica Observer, цитиран от \"Фокус\". Данаил Дамов е също така осъден на още десет месеца за повреждането на два банкомата. Прокуратурата смята, че извършителят е пристигнал в Бермудите от България като посетител, за да „извърши сложно престъпление, което изисква разбиране и целенасоченост“. Дамов е пристигнал на островите през септември през 2016 г. и е била заловен от охранителните камери как рови в банкомат с друг човек. По-късно суми от банковите сметки на трима души, използвали скоро преди машината са били източени в сметки в Доминиканската република. Полицията открива две малки дупки при четеца за карти. При задържането на Дамов на 13 октомври 2017 г. у него е открито устройство за „скиминг“ на карти. По време на процеса извършителят заяви, че е „направил голяма грешка“ и че „дълбоко съжалява“. ", "date": "2018.04.30", "title": "Осъдиха българин, опитвал се да обира банкомати на Бермудите"}
{"url": "http://www.cross.bg/koreya-severna-kitaiiskiyat-1573705.html", "text": "/КРОСС/ Китайският първи дипломат Ван И ще бъде най-високопоставеният представител на чужда държава, който посещава Пхенян от години. От ведомството съобщиха, че визитата е по покана на севернокорейското ръководство.Същевременно в следващите седмици се очаква и среща на Ким с американския президент Доналд Тръмп.", "date": "2018.04.30", "title": "Китайският външен министър ще посети Северна Корея"}
{"url": "http://www.cross.bg/draganov-putyvat-bulgarite-1573701.html", "text": "/КРОСС/ Около 450 000 българи се очаква да пътуват през майските празници. Това каза Румен Драганов, директор на Института за анализи и оценки в туризма. „От тази бройка около 350 000 ще пътуват в пределите на страната ни, а 70 000 - в чужбина\", обясни Драганов. Той констатира, че сред най-предпочитаните дестинации за българите са Гърция, Македония, Сърбия, Румъния и страните от ЕС.  „По отношение на очакваните пристигащи чуждестранни туристи е възможен наплив освен към обичайните дестинации като София, Варна и Бургас и към градове като Пловдив и Велико Търново\", каза още Драганов . „Ние все още сме в пролетния туристически сезон. Нека кажем, че България е четирисезонна туристическа дестинация. В този пролетен туристически сезон очакваме около 1 100 000 чужденци да дойдат в страната ни, с интензивност от 33 000 посетители средно дневно. Може би за първи път през месец май ще надхвърлим 1 000 000 чуждестранни посетители, влезли през границата, тъй като в действителност е много интензивно пътуването през април и то вследствие на новооткритите полети до Варна и Бургас“, коментира Румен Драганов, цитиран от Фокус. Той добави, че около 4% от българите се доверяват на туроператори за организация на своята почивка. По думите му пътуващите българите, които формират съсловие от близо 3 500 000 души, са на път средно по 5,4 пъти годишно. От друга страна, причината България да бъде преоткрита като туристическа дестинация, е „рекламата от уста на уста“, тъй като чуждестранните туристи споделят отлични впечатления от видяното у нас. ", "date": "2018.04.30", "title": "Около 450 000 българи ще пътуват през майските празници"}
{"url": "http://www.cross.bg/puti-zaplata-srednata-1573679.html", "text": "/КРОСС/ Според данните разликата в заплатите на най-високо и най-ниско платените икономически дейности е повече от 5 пъти. Предварителните данни, оповестени от КНСБ показват, че 1060 лв. е средната работна заплата в страната.Най-високо е заплащането в сектора „Информационни технологии”, където средната заплата достига 3100 лева.Най-ниски са средните заплати в ресторантьорството – 580 лв.Големи разлики има в средните възнаграждения по региони. Във Видин те нарастват само с 2%, а в София-област – 16%.Средната работна заплата в България в сравнение със старите страни-членки на ЕС е по-малка от 5 до 10 пъти, а в сравнение с новите страни-членки като Естония и Словакия е по-малка между 1,8 и 2 пъти.", "date": "2018.04.30", "title": "5 пъти разлика между най-ниските и най-високите в заплати у нас (обновена)"}
{"url": "http://www.cross.bg/borisov-premierut-zayavi-1573703.html", "text": "/КРОСС/ Кой умник каза, че бебето обича по-малко мляко или, че обича палмово масло. Кой умник? И постави 100 милиона души да се чувстват като аборигени. Сигурно аборигените живеят по-добре от нас. С тези думи премиерът Бойко Борисов се обърна към присъстващите на конференция на високо равнище относно двойния стандарт при храните. \"Нацията става все по-болна, когато се поемат тонове палмово масло\", каза той. Премиерът се обърна към министра на здравеопазването, който можел да каже какво се случва със сърдечните съдове, когато хората приемат подобни вещества. Борисов заяви, че преди 10 години 1 млрд. е бил влаган в здравеопазване, сега цифрата възлизала на пет. \"Медицинската ни техника е най-хубавата в Европа, но човек като го хранiш и напитките му са вредни, каквото и да купуваме и да влагаме в здравеопазването, ефектът ще е никакъв\", каза той. Борисов благодари на българските представители на конференцията, както и на комисаря по правосъдие и равенство Вера Йоурова. \"Както Вера каза, че е баба, а аз съм дядо\", заяви Борисов и добави, че не е нормално да търсиш връзки. \"Като едно време по комунизма да си набавиш храни за децата или за внуците. Не очкавах, че може до там да са се развили нещата във времето\", възмути се премиерът. И добави: \"От детето по-свято няма\" \"Имаме много ясна позиция. И аз бих се срамувал ако бях на мястото на тези вериги, на тези производители, а и да има не вярвам, което някой да не подпише декларацията и някоя държава да не ни подкрепи. Звучи страшно обидно, всички, които ме познават знаят, че от години съм от най-големите защитници на европейската перспектива, че Европа и ЕС е най-доброто място за живеене, пример за всички контитенти\", каза премиерът. И добави, че все пак има държави, които не искат да се включат в деклрацията срещу двойния стандарт при храните, която той определи като семпла. \"На времето в казармата, имаше един надпис - службата е тежка, но за сметка на това продължителна. Сега може да сложим - храните са вредни,но за сметка на това по-скъпи\", заяви премиерът. \"Тази непсраведловост пряко касае животът и здравето на човека. Ние поне над 200-300 дни в часове сме се занимавали с мигрантската вълна\", каза Борисов и отчете, че в Югоизточна Европа засегнати са 100 милиона души и запита дали в Западните Балкани е по-различно, където са още 30 милиона. Премиерът се закани, че на Срещата на върха ЕС- Западни Балкани, ще даде на гостите да се хранят с това, което ядат българите. \"Да видим дали ще я хапват с удоволствие както българите и както 130 милиона души\", заяви Борисов.  \"Ако за други сме правили, особено аз компромиси, в тази компромис няма да има. Мая понеже е по-добричка, казва, че храните ви ще бъдат каквито трябва на обедите и вечерите\", каза премиерът. \"Надявам се всички да подпишете декларацията, това ще е акт на справедливост, акт на това, че всички сме допринесли да нарушим здравето на стотици хиляди българи, а сигурно и милиони. С това поне можем да изкупим по малко греха си всички за това, с което сме допринесли\", заяви Борисов. ", "date": "2018.04.30", "title": "Борисов: Кой умник каза, че бебето обича палмово масло?"}
{"url": "http://www.cross.bg/zaharova-zhyrnalisti-mariya-1573700.html", "text": "/КРОСС/  Говорителката на външното министерство на Русия Мария Захарова разкритикува неетичното поведение на Западните журналисти към сирийски очевидци на предполагаемата химическа атака в Дума, предава Спутник,цитиран от Фокус.Говорейки пред телевизионния канал „Россия 1“ Захарова обърна вниманието към въпроси на британски журналист по време пресконференция на Организацията за забрана на химическите оръжия (ОЗХО) от 26 април, на която присъстваха 17 очевидци на предполагаемата химическа атака в Сирия.Според Захарова един от журналистите попитал очевидец колко е получил, за да участва в пресконференцията, а друг е заявил, че 12-годишно момче на име Хасан Диаб би страдал от „психологическа травма“.„В следващия ни брифинг ще ви покажа имената на тези журналисти, ще пресъздадем картината как те „отравят“ тези сирийци: те твърдят, че сирийците са отровени с химикали, но ние ще ви покажем кой наистина ги „трови“. Те бяха „отровени“ от тези британски журналисти, които седяха пред тях и ги осмиваха“, заяви Захарова.„Бих искала да попитам тези журналисти: когато преди шест, седем години те поискаха „Арабска пролет“ в Близкия Изток и Северна Африка, помислиха ли за каква психологическа травма ще бъде нанесена на деца, които дори не са родени още?“, попита Мария Захарова. ", "date": "2018.04.30", "title": "Мария Захарова: Сирийските очевидци са „отровени“ от Западни журналисти"}
{"url": "http://www.cross.bg/dzhavid-vutreshen-ministur-1573708.html", "text": "/КРОСС/ Той е с пакистански произход, син на шофьор на автобус, който пристига със семейството си през 60-те години на миналия век.Джавид е първият представител на етническо малцинство, който получава този правителствен пост.Назначението му беше обявено от офиса на премиера Тереза Мей в „Туитър“:                   48-годишният Джавид заема мястото на подалата снощи оставка Амбър Ръд.От около две седмици 54-годишната Ръд бе подложена на критики след разкритието, че нейните служби са имали набелязан брой нелегални мигранти, които трябва да експулсират годишно. Пред парламентарна комисия министърката отрече да е знаела за съществуването на такива целеви депортации, но беше обвинена, че е заблудила депутатите, отбелязва АФП.Ръд плаща за т.нар. скандал „Уиндръш“, предизвикал вълна от възмущение, след като в. „Гардиън“ съобщи, че на хора, дошли от Карибите в десетилетията след Втората световна война, наскоро са били отказани медицински грижи и са били заплашени с депортирани, тъй като не могли да представят документи, доказващи правото им да живеят в страната.През почивните дни Джавид коментира, че е усетил скандала лично, като син на мигранти. „Можеше да съм аз, майка ми или баща ми“, каза той.Новият вътрешен министър е бивш инвестиционен банкер и депутат, а до днес бе по въпросите на жилищното строителство, регионите и местното самоуправление. Бил е и секретар по културата, а след това – и по иновациите и бизнеса. Като депутат подкрепи оставането на Великобритания в ЕС по време на дебатите за брекзит.", "date": "2018.04.30", "title": "Новият вътрешен министър на Великобритания е Саджид Джавид"}
{"url": "http://www.cross.bg/tuzha-chasa-zheni-1573707.html", "text": "/КРОСС/Цвятко Балабуров кмет на село Тъжа е задържан за трафик на жени. В 13:00 часа днес се очаква специализираната прокуратура и ГДБОП ще дадат пред медиите подробности за случая, съобщават от прокуратурата,съобщава телевизия Пресс.На 27-28 април е била неутрализирана организирана престъпна група за набиране на жени с цел сексуална експлоатация в София, ръководена от настоящия кмет на село Тъжа, се казва в съобщението. За същото престъпление срещу лицето е водено дело в специализирания наказателен съд през 2015 г., отбелязват от прокуратурата.В момента девет души са с наложено прокурорско задържане до 72 часа. ", "date": "2018.04.30", "title": "Арестуваха кмета на Тъжа за сводничество"}
{"url": "http://www.cross.bg/bolnitzata-nikolaii-miliona-1573709.html", "text": "/КРОСС/ .Той и колегите му от групата на социалистите Христо Проданов и Румен Георгиев поеха ангажимент пред граждани и служители на болницата, които неотдавна протестираха срещу освобождаването на директора д-р Йордан Иванчев, да проверят случая.Затова и попитаха министъра каква точно е политиката на Министерството на здравеопазването към тази болница, защото тя е уникална? Какви са мотивите за освобождаване на досегашния директор? Защо декапитализират по този начин болницата и защо капиталът й е силно подценен?", "date": "2018.04.30", "title": "Николай Цонков: Далавера за 30 милиона ли е скандалът с баните в \"Овча купел\" и \"Горна баня\"? "}
{"url": "http://www.cross.bg/detzata-haskovo-suveta-1573706.html", "text": "/КРОСС/ щ", "date": "2018.04.30", "title": "Първото заседание на Съвета на децата за 2018 г. се състоя в Хасково "}
{"url": "http://www.cross.bg/gyen-kushta-imota-1573702.html", "text": "/КРОСС/ Екстравагантен интериор, разположен в къща с площ на 1400 кв. м, е пречката за продажбата на луксозен имот. Той принадлежи на американската певица Гуен Стефани и бившия й съпруг Гавин Росдайл и се намира в района на Бенърли Хилс в Лос Анджелис. Двойката купува имота през 2006 година за 13,2 милиона долара и възлага на дизайнерката Кели Уарстлър да промени интериора и да го направи блестящ и ярък, и с орнаменти, които се повтарят в различните зони. Така къщата е оформена в екстравагантен стил, който не е по вкуса на всеки. В имота има 11 бани, като 7 от тях са към 7-те спални, фитнес център, кинозала. Има къща за гости, тенис корт, басейн, спа център. Гуен и Гавин първоначално опитаха да продадат къщата за 35 милиона долара, но нямаше никакъв интерес. Любопитното е, че сред собствениците й в миналото е била и Дженифър Лопес. ", "date": "2018.04.30", "title": "Гуен Стефани не може да продаде къща за $29 млн. заради екстравагантен интериор"}
{"url": "http://www.cross.bg/samokov-samokov-street-1573699.html", "text": "/КРОСС/ Street Art Fest Samokov 2018 се провежда за трета поредна година в град Самоков, като всяка следваща е все по-разчупена и наситена от инициативи. Негови създатели са  - организация, която има за цел да съдейства на обществото и на държавата за осъществяване на интеграция и развитие на гражданите.Фестивалът стартира на 7 април с работилници по фотография, crafts, дневни и вечерни събития с гости DJ-и, състезание по streetball, изкуство в градска среда, прожекции на късо кино с КИНЕМАТОГРАФ.БГ и представяне на книги на самоковски автори. Прогарамата тече с пълна сила и гражданите са развълнувани от предлаганите за всички хора различни дейности. беше ръководена от Борис Павлов - аниматор и фотограф, който показа на присъстващите как се прави продуктова фотография и каква е тайната в заснемането на детайли.В , начело с Таня Михаилова, бяха направени  по случай Великден свещи във формата на яйца от обикновен и пчелен восък, а след това и съвременни циментови саксии с дизайнерски калъпи.Небезизвестните, креативни и провокативни  бяха главните действащи лица в . Те направиха намеси в публичното пространство, инсталация, с която облагородиха града и поправиха счупени пейки.На 5-ти май от 15:00 часа предстои , което ще се проведе на открита спортна площадка \"Тотка\", град Самоков. Турнирът ще се осъществи в три категории: 13-15 г., 16-18 г., над 18 г. Желаещите да вземат участие е необходимо да се запишат предварително на страницата на .Дългоочакваният  е с дата 11 май от 17 часа на площад \"Захари Зограф\", където самоковският артист O.J. ще подгрее гостите. Участие ще вземат Young BB Young, ЖЛЪЧ, KATTY Dance Studio, Елена Несторова и танцова школа към Народно читалище \"Отец Паисий\", гр. Самоков.След концерта, емоциите и танците ще продължат с after party в  - отворено пространство за младежи, работещи на свободна практика, езикови и художествени ателиета и място за събития.Street Art Fest Samokov 2018 се провежда с огромната подкрепа и съдействие на Община Самоков, BG Бъди активен, Hub-a и Hotel Arena Samokov.    ", "date": "2018.04.30", "title": "Street Art Fest Samokov 2018 с трето издание"}
{"url": "http://www.cross.bg/mesetza-sledvashtite-pynkta-1573696.html", "text": "/КРОСС/ През април 2018 г. нараства с 2.8 пункта в сравнение с предходния месец, като ръст на показателя е регистриран във всички наблюдавани сектори - промишленост, строителство, търговия на дребно и услуги. Съставният показател „бизнес климат в промишлеността\" се повишава с 0.7 пункта, което се дължи на оптимистичните очаквания на промишлените предприемачи за бизнес състоянието на предприятията през следващите шест месеца. Същевременно и прогнозите им относно износа и производствената активност през следващите три месеца са по-благоприятни.През периода януари - април 2018 г. излишъкът от мощности се увеличава, а средното натоварване в промишлеността се оценява на 73.7%, което е с 3.1 пункта под януарското равнище.Несигурната икономическа среда и недостигът на работна сила остават основните проблеми за развитието на бизнеса, като последната анкета отчита засилване на негативното им влияние. През април съставният показател „бизнес климат в строителството\" се покачва с 5.1 пункта в резултат на подобренитеоценки и очаквания на строителните предприемачи за бизнес състоянието на предприятията. По тяхно мнение настоящата строителна активност е повишена, като и прогнозите им за следващите три месеца остават благоприятни.Осигуреността на производството с поръчки се запазва спрямо януари и се оценява на 7.0 месеца. Същевременно очакванията за нови поръчки през следващите шест месеца се подобряват.Основните фактори, затрудняващи дейността в сектора, продължават да са свързани с несигурната икономическа среда, конкуренцията в бранша и недостига на работна сила. Съставният показател „бизнес климат в търговията на дребно\" се увеличава с 0.5 пункта, което се дължи на подобрените очаквания на търговците на дребно за бизнес състоянието на предприятията през следващите шест месеца. По-благоприятни са и прогнозите им по отношение на поръчките към доставчиците както от вътрешния, така и от външния пазар през следващите три месеца.Най-сериозните затруднения за бизнеса остават недостатъчното търсене, конкуренцията в бранша и несигурната икономическа среда, като през последния месец се наблюдава намаление на негативното влияние на първите два фактора.По отношение на продажните цени преобладаващите очаквания на търговците са за запазване на тяхното равнище през следващите три месеца. През април съставният показател „бизнес климат в сектора на услугите\" нараства със 7.1 пункта (фиг. 15 от приложението) в резултат на оптимистичните оценки и очаквания на мениджърите за бизнес състоянието на предприятията. Подобрени са и мненията им относно настоящото и очакваното търсене на услуги (фиг. 16 от приложението).Конкуренцията в бранша и несигурната икономическа среда продължават да са основните пречки за дейността в сектора.   ", "date": "2018.04.30", "title": "Бизнес климатът у нас бележи близо 3% ръст през април"}
{"url": "http://www.cross.bg/ninova-hranite-evrodepytatite-1573688.html", "text": "/КРОСС/ Председателят на БСП Корнелия Нинова обсъди с евродепутатите от групата на социалистите и демократите Момчил Неков, Олга Сехналова (Чешка република) и Биляна Борзан (Хърватия) двойното качество при храните. Тримата са докладчици по темата в Европейския парламент в трите ресорни комисии - вътрешен пазар, земеделие и обществено здраве.\"Още преди година поставихме въпроса с различното качество на храните. Тогава бяхме обвинени за антиевропейци, защото искаме равни права. Радвам се, че днес цяла Европа прегърна тази идея и се работи за нейната реализация\", заяви Корнелия Нинова. Според нея новите правила трябва да обхващат не само качеството на храните, но и всички стоки. \"Считаме, че това е дискриминационен проблем и няма как в единния европейски пазар да има продукти в еднаква опаковка, на една и съща марка, но с различни съставки\", подчерта още Нинова.Според Момчил Неков аргументът на мултинационалните компании, че се съобразяват с местните предпочитания на потребителите, поражда въпроса- как те установяват това, например- при детските храни. Социалистите настояват тази година всички анализи да са приключили така, че през 2019 г. да бъде сложен край на различното качество на храните.Нинова благодари на евродепутатите за ангажираността с темата, както и за инициативата на Олга Сехналова за популяризиране на българския фолклор в Чехия. В знак на благодарност, председателят на БСП им подари тениски с традиционна българска шевица.  ", "date": "2018.04.30", "title": "Нинова: Новите правила в ЕС за качеството на храните трябва да обхванат и други стоки"}
{"url": "http://www.cross.bg/byrgas-aiitos-dryg-1573690.html", "text": "/КРОСС/ Един човек загина, а друг е ранен при катастрофа на пътя Айтос - Бургас. Инцидентът е станал около 9:30 ч. днес.Лек автомобил, пътуващ от Айтос към Бургас, прави ляв завой в посока Цветарниците, и е блъснат е от друг автомобил, който се е движел от Бургас в посока Айтос.На място е загинал водачът на колата, движещ се към Бургас. Неговата спътничка е откарана в бургаска болница, като в момента здравословното ѝ състояние е в процес на установяване\", каза пред „Фокус\" говорителят на бургаската полиция Цветелина Рандева.В резултат на инцидента към момента е затруднено движението в едната пътна лента в отсечката Айтос - Бургас. Регулирането на движението се осъществява с ръчен режим от страна на Пътна полиция. ", "date": "2018.04.30", "title": "Шофьор загина при катастрофа на пътя Айтос – Бургас"}
{"url": "http://www.cross.bg/mesetza-mesta-nachaloto-1573692.html", "text": "/КРОСС/ В началото на месец май ще преобладава слънчево време с максимални температури между 25 и 30 градуса, информират от НИМХ към БАН.През тази година през май се очаква средната месечна температура да бъде около и над нормата, която в по- голямата част от страната е между 16 и 19˚, по Черноморието и във високите полета - 15 - 16˚, в планините - от 2 - 5˚ по високите части над 2000 m до 12-14˚ в по-ниските. Най-ниските температури през месеца ще са между 5° и 10°, а най-високите - между 29° и 34°. Месечната сума на валежите ще бъде около и над нормата в западната половина от страната и около и под нормата - в източната. Месечна норма на валежите е между 50 и 70 mm, по Черноморието и долината на р. Струма - между 30 и 50 mm, в планинските и припланински райони - от 70 до 140 mm.В началото на месеца ще преобладава слънчево време, в следобедните часове над Западната България с купеста облачност, но само на отделни места ще превали и прегърми. Преобладаващите максимални температури ще бъдат предимно между 25 и 30 градуса. През периода 4 - 10-ти май въздушната маса ще е неустойчива. Ще се развива купесто-дъждовна облачност и на много места ще има краткотрайни валежи, придружени от гръмотевици и временно усилване на вятъра. Очакват се и градушки. Температурите слабо ще се понижат.В началото на второто десетдневие се очаква временно стабилизиране на атмосферата. Ще има повече слънчеви часове, а превалявания се очакват само на отделни места в планинските райони. Температурите слабо ще се повишат. В средата и в края на десетдневието отново времето ще е неустойчиво с развитие на купесто-дъждовна облачност, краткотрайни валежи, гръмотевични бури и градушки.През третото десетдневие температурите относително ще се повишат. Ще се задържи неустойчиво, с повече слънчеви часове преди обяд и с краткотрайни превалявания и гръмотевични бури след обяд и преди полунощ. По-значителни и на повече места ще са явленията в Западна и Централна България и около 21-ви, 24 - 26-ти май и в края на месеца.Май е последният пролетен месец, през който слънчевото греене се увеличава и температурите се повишават чувствително. Климатично Слънцето огрява страната ни 230-260 часа, в планините - 160-200 часа. В края на месеца температурата на морската вода обикновено достига 17-18°. Зачестяват нахлуванията на влажен океански въздух от северозапад и валежите се увеличават значително, съпроводени често с гръмотевични бури и градушки. Средно веднъж на 10 години се регистрират интензивни застудявания, при които в районите с надморска височина над 500-600 метра вали сняг. Във високите полета падат последните пролетни слани.В началото на месеца Слънцето изгрява в 6 ч. и 22 мин. и залязва в 20 ч. и 27 мин. Продължителността на деня е 14 ч. и 5 мин. В края на месеца Слънцето изгрява в 5 ч. и 52 мин. и залязва в 20 ч. и 57 мин. Продължителността на деня е 15 ч. и 5 мин. Фазите на Луната през месеца са: 8.05 - последна четвърт и 15.05 - новолуние, 22.05 - първа четвърт и 29.05 - пълнолуние.  ", "date": "2018.04.30", "title": "През май: Слънце преди обяд, валежи и гръмотевици следобед"}
{"url": "http://www.cross.bg/sveta-ostava-grigor-1573689.html", "text": "/КРОСС/ Григор Димитров запази петата позиция в световната ранглиста на Мъжката тенис асоциация (АТР), информира Агенция \"Фокус\".През изминалата седмица най-добрият ни тенисист достигна до четвъртфиналите на турнира в Барселона, където обаче загуби от испанеца Пабло Кареньо Буста и по този начин пропусна възможността да измести Марин Чилич от четвъртото място в света. Вместо това българинът остава пети с актив от 4950 точки, с 35 по-малко от хърватина.Шампионът от Барселона Рафаел Надал остава на върха в класирането с 8770 точки, а топ три допълват Роджър Федерер с 8670 т. и Александър Зверев с 5195.Място сред първите десет в света намират още Хуан Мартин дел Потро, Доминик Тийм, Кевин Андерсън, Джон Иснър и Давид Гофен. ", "date": "2018.04.30", "title": "Григор Димитров остава пети в света"}
{"url": "http://www.cross.bg/nenkov-miroslav-bolnitza-1573691.html", "text": "/КРОСС/ Проверките на прокуратурата в болниците са полезни. Това заяви д-р Мирослав Ненков, бивш министър на здравеопазването, в предаването \"Здравей, България\" на Нова телевизия. Според д-р Мирослав Ненков порочният модел \"болница в болницата\" има гръб по високите етажи на властта.Бившият министър на здравеопазването изтъкна, че само двама директори на болници \"одържаха на натиска да има такива структури - вътрешни болници\". \"Те се държаха като добри стопани. Натискът върху тях е много голям\", добави Мирослав Ненков.„Тези схеми са отдавна, не са от вчера. Министър Петров изпрати едни такива сигнали директно до главния прокурор. Сега министър Ананиев продължава тази борба. Тези схеми не са сложни. Всеки може да я разплете. Сключва се договор между директор на болница и инициатор на частно лечебно заведение. Болницата пере чаршафите, болница в някои случаи купува и материалите, в договора е посочено, че частното заведение ползва сградата, техниката, тока, топлата вода и всичко останало на общинското лечебно заведение, а за целта се плаща наем от 74 лева и 80 стотинки\", описа как действа схемата д-р Мирослав Ненков.„Здравната каса се опитва по някакъв начин да намали течовете. Намаляването на течовете чрез прокуратурата е бавен и сложен процес. Затова Касата ограничава някои от плащанията. Нашата Каса е бедна. Ние плащаме много малко за здравеопазване\", добави той. „Част от нашите пари, които плащаме за здраве, отиват в такива схеми, отиват в такива кърлежови структури\", обясни Мирослав Ненков.„Как да оправим здравеопазването, след като един директор сключва съвсем законно обществена поръчка и купува консуматива „Х\" на два пъти по-висока цена от директор на друга болница, който взима абсолютно същия консуматив на два пъти по-ниска цена\", попита бившият здравен министър.„Мога да напиша веднага на един лист тези схемаджии, но веднага ще ме осъдят за клевета. Дано прокуратурата се справи\", заключи той.Лекарите не са измамници. Има директори на болници, които се поддават на тези схеми, обясни той. Като цяло голямо желание и наплив има за директори на болници, за работници няма желание, заяви Ненков. ", "date": "2018.04.30", "title": "Мирослав Ненков: Проверките на прокуратурата в болниците са полезни"}
{"url": "http://www.cross.bg/nakazanieto-globi-neplateni-1573695.html", "text": "/КРОСС/ Пътна полиция започва масови проверки в цялата страна за водачи, които не са платили извършени от тях нарушения, съобщава БНР.Едно от местата, където се спират автомобили за проверка, е пътят към граничния контролен пункт \"Калотина\".Наказанието за неплатени глоби е временно отнемане на шофьорската книжка. Мерките бяха въведени още миналата година.Наказанието се налага при връчени наказателни постановления, докато водачът не плати глобата си. ", "date": "2018.04.30", "title": "Полицията спира и проверява за неплатени глоби. Отнема и книжки"}
{"url": "http://www.cross.bg/bolnitzi-arnaydova-sklyucheni-1573677.html", "text": "/КРОСС/ Бивши болнични директори е възможно да попаднат под прицела на прокуратурата. Това заяви говорителят на главния прокурор във връзка с новата серия от 13 болници, разследвани за безстопанственост. Румяна Арнаудова уточни, че вече са проверени 329 договора. Навсякъде е установен порочния модел „болница в болницата\", който облагодетелства частниците за сметка на здравните ни осигуровки.„Ще бъдат разследвани всички договори, които са сключвани в инкриминирания период от време. Считаме, че освен незаконосъобразно сключени договори за съвместна дейност, наем на апаратура и други, е напълно възможно да са сключени и явно неизгодни сделки. Част от разследването ще бъде и дейността на длъжностните лица от съответното министерство и съответната регионална здравна каса, които са дали разрешение за осъществяване на медицинска дейност в нарушение на закона\", обясни в „Здравей, България\" Арнаудова.Има сключени договори още през 2012 г. Има и деяния, извършени през 2014 и 2015-а. Поради тази причина при наличието на доказателства ще бъдат повдигнати обвинения и на бивши ръководители на лечебни заведения, които са извършвали престъпления.Арнаудова припомни, че още през месец декември прокуратурата е разпоредила проверки заради модела „болница в болницата\". Така в рамките на няколко месеца са извършени проверките на 329-те договора, които са сключени от общински и държавни заведения. В голямата си част те са незаконосъобразни, поясни Арнаудова.„Повече от 13 болници уличихме в престъпна дейност, която има користни намерения. Стига се до там, че общинското или държавно лечебно заведение е на ръба на фалита. За това пък частните, които са се настанили в тези болнични заведения, печелят пари и дори източват Здравната каса. Пациентите пък не получават по-качествена услуга\", каза още Румяна Арнаудова.Бившият заместник-здравен министър Мирослав Ненков коментира от своя страна, че въпросният порочен модел има гръб по високите етажи на властта.„Тези схеми не са сложни. Хората, които ги правят, са се самозабравили, защото през годините не са срещнали никаква съпротива. Те ги правят по един хамалски начин\", коментира Ненков.„Има двама директори на областни болници във Видин и в Русе, които удържаха на натиска да има такива структури в своите вътрешни болници. Не мога да си представя какво им е струвало в личен план това. Защото хората, които правят това, са абсолютно безкомпромисни. Натискът върху тях е много голям\", поясни още той. ", "date": "2018.04.30", "title": "Обвинения грозят и бивши директори на разследваните болници"}
{"url": "http://www.cross.bg/kyrymbashev-bulgariya-predsedatelstvo-1573678.html", "text": "/КРОСС/ България трябва да използва позицията си на европредседател, а не само да се прави на честен брокер. Това обяви в предаването „Тази сутрин\" евродепутатът Петър Курумбашев. Той смята, че трябва да се възползваме, за да защитим позицията си за командированите работници.Според Курумбашев е рано да се дава оценка на българското европредседателство. Решаваща ще е срещата за Западните Балкани, която все още е под въпрос, уточни той.Единствената реална опозиция в парламента е БСП. Аз мисля, че избирателите ще трябва да се ориентират по това, което става в парламента, когато гласуват на следващите евроизбори, коментира още евродепутатът от БСП и ПЕС.Петър Курумбашев коментира и последните промени в отношенията между Северна и Южна Корея. С голяма надежда гледам промяната в Северна Корея и се надявам, че този процес ще бъде необратим. Така ще има една по-малка заплаха в света, смята евродепутатът.„Групата на БСП в парламента има съвсем ясни действия, с които показва как изглежда управлението на ГЕРБ както в София, така и в Галиче\", каза Курумбашев. „Кандидатът на БСП за предстоящите там избори на 20 май е човекът, чиито три автомобила бяха запалени. Запалено бе и заведението на основния свидетел по делото за въпросните палежи. Подставеното лице на Ценко Чоков за предстоящите избори е кандидат, подкрепен от ГЕРБ. Искам да попитам колегите от ГЕРБ дали намират за евро-атлантическо или европейско да се подкрепя кандидат, който е близък до Ценко Чоков? И изобщо намират ли за нормална „ценкочоковщината\", защото за мен тя е една проекция на общинско ниво на това, което се предлага на национално ниво.\"„Бих бил внимателен в оценките си за Българското председателство на Съвета на ЕС, тъй като са минали две трети от него. Надявам се, че шупналите плочки пред НДК няма да бъдат негов символ. Много важно развитието на определени теми, които следя много внимателно, в оставащите два месеца. Например - дали България ще успее да се пребори с промените в правилата, свързани с т.нар. „Пакет за мобилност\", който касае нашите международни шофьори. Ако успеем да затворим тази тема по време на нашето председателство, вероятно условията ще бъдат едни. Ако го оставим на австрийското председателство, мисля, че ще бъдат съвсем други, не дотам благоприятни за България, тъй като то ще бъде със съвсем различна позиция от нашата.\"„За съжаление, първите знаци от Европейския парламент не бяха добри. Загубихме първото гласуване в Комисията по заетост и социална политика с 30 на 20 гласа срещу нашата позиция. Надявам се, че в Съвета България ще успее да затвори тази тема. Важно е да влезем в ролята си на председател, а не просто да се правим на изключително честен брокер\", каза още Курумбашев.„Благодаря на Българското председателство за подкрепата в събитието, което организираме. За първи път в България ще се появят четири водородни коли - две са произведени в Азия, а две - в наши университети. Ще говорим за индустриалната употреба на водорода- вече има водородни влакове, използва се в химическата индустрия, в рафинериите. По време на изборите в Галиче ще можем да поговорим малко и за наука и иновации. Не трябва да се отказваме да говорим  и за смислени неща, докато наблюдаваме какво се случва в държавата, добави Курумбашев. ", "date": "2018.04.30", "title": "Курумбашев: Нека да използваме позицията си на европредседател"}
{"url": "http://www.cross.bg/dyshi-ybiti-raneni-1573682.html", "text": "/КРОСС/ При втората експлозия има убити и ранени журналисти, съобщава местната  агенция „Толо нюз“, пред която здравното министерство потвърди новия броя убити и ранени. Първоначално бе съобщено за значително по-малко жертви.Първото нападение бе извършено до централата на афганистанското разузнаване от терорист с мотоциклет.Вторият самоубиец се е представил за репортер и се е взривил сред групата журналисти, дошли да отразят първия взрив.Франс прес потвърди, че сред загиналите е нейният фоторепортер Шах Марай.Преди седмица при самоубийствен бомбен атентат бяха убити 60 души пред център за регистрация на избиратели в западната част на града. Отговорност за това нападение също пое „Ислямска държава“.", "date": "2018.04.30", "title": "ИД пое отговорност за двете бомби в Кабул, убили 21 души (обновена)"}
{"url": "http://www.cross.bg/standart-tema-hranite-1573680.html", "text": "/КРОСС/ Темата за двойният стандарт при граните в ЕС до септември 2017 беше политическа, след това стана експертна. Хубаво е, че говорим в България по тази тема, но тя е европейска. Те не е национална и не се решава в България, а на европейско ниво, коментира евродепутатът от Партията на европейските социалисти и член на Комисията по земеделие в ЕП Момчил Неков.През последната седмица постигнах консенсус със западните ми колеги относно становището как да изглежда това, което ще изготви Европейският парламент, което после ще бъде предадено на Европейската комисия.Той смята, че предложението на комисар Вера Йоурова трябва да бъде по-амбициозно. За него двойният стандарт при храните е задача, отговорност и лична кауза.Международна конференция на тема \"Двойният стандарт при храните в ЕС - да сложим проблема на масата\" ще се проведе днес в НДК. Събитието е част от програмата на българското рпедседателство на Съвета на ЕС и е под патронажа на премиера Бойко Борисов.  ", "date": "2018.04.30", "title": "Неков: Двойният стандарт при храните е европейска, не национална тема"}
{"url": "http://www.cross.bg/galeriya-otkrivane-avtor-1573686.html", "text": "/КРОСС/ Прочитането на следващите редове ще е полезно за ценителите на изобразителното изкуство. Това е програма, която да ви ориентира с какви изложби и автори можете да се запознаете в отделните бургаски художествени галерии през месеца на българската духовност и култура.Международната изложба \"Изкуството на Джън Шан Жен\" (от китайски: Истинност, Доброта,Търпение) е обиколила повече от 50 държави и 800 града по света от юли 2004 г. Създадена е предимно от китайски художници, отдадени на идеята да възродят значението на изящното изкуство и морала за хората в обществото. Пламен Аврамов е роден през 1957 година в Силистра.През 1984 г. завършва Националната художествена академия, специалност скулптура при проф. Георги Чапкънов.2009 г. специализира в \"Cite Internacionale des Arts\" - ПарижМонументални творби:1986 г. - Бюст-паметник на Климент Охридски, гр. Силистра2001 г. - Метална композиция пред Театър \"София\", гр. София2013 г. - Бюст - паметник на проф. Атанас Иширков2016 г. - Паметна плоча с барелеф на първия български екзарх Антим IТой има множество международни участия и награди. Дона Неделчева е родена в гр. Ямбол през 1950 г. Живее и твори в родния си град. Учи живопис във ВТУ \"Св. Св. Кирил и Методий\" при доц. Янаки Манасиев. Член на СБХ секция \"Живопис\" от 1985 г. Специализира в \"Сите дез Арт\"- Париж, Франция през 1991 г. Работи в ХГ \"Жорж Папазов\" - гр. Ямбол от 1982 г. Има 34 самостоятелни изложби в страната и чужбина и 27 участия в колективни изложби. Творбите й следват една линия на развитие, заключена между абстракцията и геометричните композиционни решения, в които цветът е основен преносител на емоционалните послания на авторката.   БУРГАСКА ФОТОГРАФСКА ОБЩНОСТ /БФО/ е създадена през 2008 година. Една от основните цели на сдружението е привличане на младежката аудитория към визуалните изкуства и ангажирането им с дейността на общността с цел развитието на изявите на визуалните изкуства в гр. Бургас.В Бургаска Фотографска Общност членуват редица изявени и утвърдени автори с международно признание, някои от които носители на престижни награди на FIAP. Тя работи съвместно с фотографски клубове от други градове в страната и такива от чужбина.Дружеството на бургаските художници е създадено през 1956 г. Към 2017 година негови членове са над 100 художници.Изявите на членовете на дружеството се включват в традиционната изложба на 24-ти май, където се връчва наградата \"Млад художник\" на името на Руси Стоянов.   ", "date": "2018.04.30", "title": "Какво може да се види в бургаските художествени галерии през месец май /ПРОГРАМА/"}
{"url": "http://www.cross.bg/momenta-varna-produlzhavat-1573683.html", "text": "/КРОСС/ Продължават протестите на служителите в Националния институт по хидрология и метеорология към БАН заради несправедливото разпределение на парите от  бюджетната субсидия. За ситуацията във Варна информира Иван Иванов - директор на местния клон на Института:\"Във филиал Варна в момента работят пет синоптика, които трябва да обслужват с прогнози Източна България и корабоплаването в западната част на Черно море. В момента не достигат двама синоптика, а от тези петимата - двама се пенсионират. На денонощни дежурства сме, но тъй като не достигат хората, се налага в денонощието да имаме кратки прекъсвания между дневната и нощната смяна, в които няма дежурен синоптик\".  ", "date": "2018.04.30", "title": "Продължават протестите на синоптиците в НИМХ"}
{"url": "http://www.cross.bg/momicheta-byrgas-plovdiv-1573684.html", "text": "/КРОСС/ Момичетата на старши треньора на Женски футболен клуб „Бургас\" - Даниела Димитрова, завоюваха първото място на силен турнир в Пловдив, организиран от БФС. Силни и доказали се през годините отбори се „подчиниха\" на бургазлийки.Участие във футболната надпревара взеха ФК „Златоград\" - гр. Златоград, ФК „Ботев 2014\" - гр. Рудозем, ФК „Пълдин\" - гр. Пловдив, ФК „Енко\" - гр. Пловдив, ЖФК „Берое\" - гр. Стара Загора и ЖФК „Бургас\" - гр. Бургас. Отборите бяха разпределени в две групи, като бургазлийки успяха да завоюват две победи в своята, с което спечелиха правото да се състезават на финала с победителя от втората група - ФК „Пълдин\". Оспорваната финална среща се реши с изпълнение на дузпи след равенство и липса на голове в редовното време. С победата бургаските момичета добавиха поредна купа за първо място през последните месеци. Специалистите във футболните среди са единодушни в похвалите си за бързия им прогрес.ЖФК \"Бургас\" продължава да организира междуучилищни футболни турнири за момичета и девойки под надслов „Вкарай гол на агресията\", като поредният такъв беше проведен на 27.04.2018 г. в Спортен център „Славейков\". В него взеха участие близо 80 момичета от учебни заведения на територията на община Бургас. Целта на турнирите е както да се популяризира и развива женският футбол в града и страната, така и да се представи футболът за момичета и девойки като алтернативен начин за превенция на насилието и агресията сред младите хора. ", "date": "2018.04.30", "title": "Женският футболен отбор на Бургас спечели първо място на силен турнир в Пловдив"}
{"url": "http://www.cross.bg/evropa-shofyorite-bransha-1573687.html", "text": "/КРОСС/ Съюзът на превозвачите в България готви мащабен протест в столицата на 16 май. Причината за недоволството е новият пакет за мобилност, който Европейската комисия внесе в Европарламента и предстои да бъде гласуван от евродепутатите.Според превозвачите, пакетът има за цел единствено да изхвърли от европейските превози компаниите от Източна Европа, категорични са всички в бранша. Четири промени на практика биха прекроили цялата досегашна дейност на шофьорите и фирмите.В пакета за мобилност са включени изисквания шофьорите да се прибират до родното си място на всеки 3 седмици; след третия ден в страна от ЕС на тираджията да му се плаща по нормите за командировки на държавата, в която е влязъл;  да не се спи в кабините на камионите; промени в правилата за шосейния каботаж, който на практика ще го премахне.Новите промени са вкарани в контекст за защита на правата на шофьорите и тяхното по-добро заплащане и право на почивка. Според хора от бранша обаче, промените са чиста доза протекционизъм за няколко държави, с което се цели големите страни в Европа да изхвърлят от пазара българските, полските, унгарските и румънските камиони. Всеки четвърти камион в Европа е полски. Българските шофьори в Европа са над 40 000, а шофьорите у нас са близо 70 000.„Над 120 хиляди семейства може да бъдат изправени пред дилемата да имигрират от страната или да сменят професията. Новата регулация, която се предвижда в автомобилния бранш, буди безпокойство в превозвачите в България и цяла Източна Европа.  Те вече се готвят за най-лошия сценарий, тъй като смятат, че няма да бъдат конкурентоспособни и да заплащат на своите служители, както досега. Това от своя страна ще доведе до намаляването на приходите и масови фалити.\", съобщиха от Съюза на българските превозвачи.Основният проблем е, че с намаляването на каботажа и оставянето на камиона на всеки три седмици, ще повлияе пагубно на оборота. От една страна курсовете ще намалеят значително, а ще има и нови разходи за прибирането на шофьорите.„Ако средната печалба в бранша е 5 % , то новите разходи и намаляването на курсовете, ще „изяде\" този процент, а фирмите ще започнат да фалират масово\", смятат от бранша.По тази причина те подготвят национално съвещание в столицата на 15 май, а ден по-късно - на 16 май национален протест пред Народното събрание. ", "date": "2018.04.30", "title": "Българските превозвачи готвят мащабни протести"}
{"url": "http://www.cross.bg/trump-makron-fidanka-1573681.html", "text": "/КРОСС/ Стана ясна съдбата на дъбовото дръвче, засадено в градината на Белия дом от американския Доналд Тръмп и френския му колега Еманюел Макрон, което мистериозно изчезна вчера.Фиданката е била взета за фитосанитарен контрол, разкриха източници от френското президентство.В Съединените щати има строги карантинни норми за внесени в страната фиданки, семена, разсад и дори пръст и дървото, донесено от Макрон при държавното му посещение, не прави изключение.Френският президент подари дъбовата фиданка на Тръмп като „символ на дълготрайните отношения\" между двете страни.  ", "date": "2018.04.30", "title": "Разкриха драмата с изчезналата фиданка от Белия дом"}
{"url": "http://www.cross.bg/bylmedikabyldental-konsymativi-firmi-1573685.html", "text": "/КРОСС/ От 16 до 18 май в Интер Експо Център предстои да се проведе едно от най-значимите събития в медицинския бранш - БУЛМЕДИКА/БУЛДЕНТАЛ. Международното изложение с дългогодишна история ще събере за 52-и път на едно място специалисти и водещи фирми от индустрията, за да обменят опит и да покажат най-новото от света на . В рамките на три дни посетителите ще могат да разгледат над 850 бранда, да се срещнат с над 200 изложители, да се запознаят с повече от 250 иновации, както и да участват в богатата съпътстваща програма от демонстрации, лекции, семинари, практически курсове, презентации и др.Организаторите отчитат силен ръст в записването на нови участици - над 55 нови фирми, с което общият брой на изложителите наброява над 200. Така тaзи година в БУЛМЕДИКА/БУЛДЕНТАЛ участие ще вземат директни изложители от 19 държави. Сред тях са България, Великобритания, Канада, Германия, Португалия, Сингапур, Китай, Тайван, Пакистан, Румъния, Италия, Швейцария, Франция, Гърция, Холандия, Турция, Словения и Латвия.  Участие вземат и български производители на медицинска и дентална техника, оборудване, материал и консумативи. Това безспорно е гаранция както за разнообразие, така и за добра платформа за обмен на опит, контакти и полезни съвети.БУЛМЕДИКА/БУЛДЕНТАЛ  ще предложи богат набор от медицинска техника, оборудване, болнично и лабораторно обзавеждане; офталмологична апаратура и консумативи, технологии за естетичната медицина, ортопедия и рехабилитация; медицински инструменти и продукти на фармацията; дентална техника, оборудване и обзавеждане на клиники/кабинетизъботехническо оборудване, апаратура, инструменти, материали и консумативи, както и продукти за дезинфекция и специализирано работно облекло.Освен разнообразие от изложители, БУЛМЕДИКА/БУЛДЕНТАЛ ще предложи на всички посетители и богата съпътстваща програма. Тя ще включва демонстрации, лекции, семинари, практически курсове и презентации. Повече подробности и детайли може да прочетете .За шеста поредна година международното изложение БУЛМЕДИКА/БУЛДЕНТАЛ ще зарадва петима специлисти, посетили събитието, с ваучер на стойност 2000 лв. Участие в традиционната инициатива ще може да вземе всеки посетител, попълнил анкетна карта. Победителите ще могат да използват ваучерите за закупуване на техника и консумативи от фирми изложители на „Булмедика/Булдентал 2018\". Целта на инициативата, както всяка година, е да се подпомогне стремежът на изложителите и на медицинските специалисти към по-висок стандарт и качество на здравното обслужване. Изложението ви очаква от 16 до 18 май в Интер Експо Център.За повече информация може да посетите:   ", "date": "2018.04.30", "title": "БУЛМЕДИКА/БУЛДЕНТАЛ – Светът на медицината, събран в едно изложение"}
{"url": "http://www.cross.bg/rodeni-na-april-1573667.html", "text": "/КРОСС/ Атанас Камбитов, кмет на БлагоевградВасил Василев - Зуека, актьор и тв водещВасил Петров, джаз и поппевецВладислав Горанов, министър на финанситеСтефан Кисьов, писателТрендафилка Немска, тонрежисьорФилип Киркоров, руски поппевец с български корени ", "date": "2018.04.30", "title": "Родени на 30 април"}
{"url": "http://www.cross.bg/chasa-sofiyaot-gerb-1573670.html", "text": "/КРОСС/ ***Клисура/Копривщица.От 19.45 часа Цвета Караянчева ще присъства на тържествената заря-проверка на пл. „20-ти април\" в град Клисура и ще произнесе слово по случай годишнината от Априлската епопея. Председателят на Народното събрание ще участва и в тържествената заря-проверка в 21.10 часа в Копривщица по повод 142-та годишнина от обявяването на Априлското въстание в града. Цвета Караянчева ще приеме почетния строй от командващия зарята.***София.От 10.00 часа в зала 6 на НДК ще се проведе Пресконференция: „Потребителското право и политиката за защита на потребителите\".***София.От 11.00 часа в НДК ще се състои Международна конференция „Двойният стандарт при храните в ЕС - да сложим проблема на масата\".***София.От 9.30 часа 15 състав на Специализирания наказателен съд ще гледа делото срещу Алексей П., Антон П., Кирил Т. и др., обвинени в организиране и ръководене на организирана престъпна група.***София.От 9.30 часа 4 състав на Специализирания наказателен съд ще гледа делото срещу Ценко Ч., Мартин Ч., Иван Т. и др., обвинени в организиране и ръководене на организирана престъпна група.***София.От 09.30 часа 28 състав на Софийски градски съд ще гледа делото срещу Евгени И. и Петър С. (бивши агенти от ДАНС, чл. 357 НК).***София.От 10.00 часа в Нови Искър кметът на София Йорданка Фандъкова ще провери реализацията на проект за монтиране на нова пелетна печка.***София.От 10.00 часа 4 състав на Специализирания наказателен съд ще гледа делото срещу Валентин Д. (чл. 253 от НК).***София.От 10.00 часа 8 състав на Специализирания наказателен съд ще гледа делото срещу Симеон С., Тихомир Д., Петър Г., Андон М. и др., обвинени в организиране и ръководене на организирана престъпна група.***София.От 10.30 часа 6 състав на Специализирания наказателен съд ще гледа делото срещу Майдън С., обвинен в престъпление по служба.***София.От 11.00 часа в хотел „Вега\" ще се проведе дискусия относно предложението на Европейската комисия за промени на общите правила за достъп до международния пазар на автобусни превози във втория „Пакет за мобилност\". Участие в нея ще вземе Петър Курумбашев, член на Делегацията на българските социалисти в Европейския парламент и единственият български евродепутат, член на Комисията по транспорт и туризъм в ЕП (ТРАН).***София.От 11.00 часа в сградата на Общински културен институт - Дом на културата „Красно село\" Ана Джумалиева, председател на Комисията за защита от дискриминация (КЗД), ще връчи на Стефан Стефанов, директора на културния институт, сертификат за достъпност на сградата.***София.От 11.00 часа в залата на 11-ия етаж на КНСБ, ще бъде представен Годишният доклад по колективно договаряне на заплатите за 2017 година.***София.От 12.00 часа в Национален пресклуб БТА ще се състои пресконференция във връзка с откриване на фотографска изложба по повод 120 години от създаването на БТА на Моста на влюбените=***София.От 13.00 часа 5 състав на Специализирания наказателен съд ще гледа делото срещу Бисер Вл., Чл. 65 НПК - Молба за изменение на мярка за неотклонение.***София.От 13.00 часа 5 състав на Специализирания наказателен съд ще гледа делото срещу Петър Б., Данаил Ст., Галин Б. и др., обвинени в организиране и ръководене на организирана престъпна група.***София.От 13.00 часа в Южен парк, пространството зад музея \"Земята и хората\", БТПП в партньорство с \"Българска Асоциация - Труд, Здраве, Безопасност\", други браншови организации и сдружения, организира мероприятия, свързано с Националната кампания за отбелязване на Световния ден за безопасност и здраве при работа.***София.От 13.30 часа 18 състав на Специализирания наказателен съд ще гледа делото срещу Богомил М., Ивелин Д. и Ивайло Хр., обвинени в изнудване.***София.От 14.30 часа в Дома на Европа в София (ул. \"Г. С. Раковски\" 124) европейският комисар по правосъдие, потребители и равнопоставеност между половете Вера Йоурова ще проведе дискусия с граждани на тема \"Насилието над жените: отговорът на ЕС\".***София.От 18.00 часа в Националната библиотека „Св. св. Кирил и Методий\" (централното фоайе) ще бъде представена новата книга на поета Любомир Левчев „Островът и всичко останало\".***София.От 19.00 часа на сцената на Сити Марк Арт Център ще се състои Деветата официална церемония за връчване на Награда за полет в изкуството „Стоян Камбарев\" 2018.***Варна.От 10.30 часа в клуба на ПП ГЕРБ на ул. „Г. Бенковски\" №1 в морската столица народният представител от ПП ГЕРБ - Варна Емилия Милкова ще има приемен ден за граждани. ***Враца.От 13.00 часа в „Многопрофилна болница за активно лечение-Христо Ботев\" АД ще се проведе редовно годишно общо събрание на акционерите на лечебното заведение.***Добрич.От 9.00 часа в малката заседателна зала на Община Добрич ще се проведе кметска оперативка.***Добрич.От 10.00 часа в конферентната зала на парк-хотел „Изида\" по инициатива на народните представители Даниела Димитрова и Пламен Манушев ще се проведе среща на работодатели от туристическия бранш от област Добрич с експерти от Дирекция „Инспекция по труда\".***Клисура.От 18.00 часа в храм „Св. Успение Богородично\" ще бъде отслужена заупокойна панихида за загиналите в Априлското въстание. От 19.00 часа в Историческия музей в Клисура ще се открие фотодокументална изложба „Христо Ботев. Живот и дело\". В 19.30 часа на пл. „20-ти април\" ще се състои концерт на фолклорен ансамбъл „Розова долина\", а от 20.15 часа ще се състои тържествен митинг-заря.***Пазарджик.От 16.00 часа в офиса на ГЕРБ на ул. „Екзарх Йосиф\" 15 в Пазарджик народният представител от ГЕРБ Десислава Костадинова ще проведе приемна за граждани.***Перник.От 10.00 часа в централния офис на ГЕРБ в Перник, на ул „Търговска\" 30, народните представители Красимир Велчев и д-р Александър Александров организират приемен ден за граждани.***Пловдив.От 11.00 часа в Пловдивския университет „Паисий Хилендарски\" ще се проведе Кръгла маса на тема „Институциите в \"диалог\" с граждани с увреждания\".***Пловдив.Народните представители от ГЕРБ-Пловдив ще проведат приемни с граждани от избирателния си район. Приемните ще имат Менда Стоянова - от 16.00 в централния офис на ГЕРБ - Пловдив, на бул. „Марица\" 91; Димитър Лазаров - от 16.30 часа в партийния офис на ГЕРБ на улица „Прага\" 2; Атанас Ташков - от 16.00 часа в партийния офис на ул. „Стефан Стамболов\" № 21; Спас Гърневски - от 16.00 в офиса на ГЕРБ на ул. \"Коста Паница\" № 5.***Пловдив.Общинските съветници от ГЕРБ в град Пловдив ще проведат приемни с гражданите. Даниела Дженева, от 17:00 до 18:00 часа в офиса на ГЕРБ в район „Южен\", ул.\"Академик Петър Динеков\"№ 1А; Спартак Николов, от 17:00 до 18:30 часа в офиса на ГЕРБ в район „Източен\" на ул.\"Коста Паница\"№5; Вихър Захов, от 17:00 до 18:30 часа в офиса на ГЕРБ в район „Източен\" на ул.\"Коста Паница\"№ 5; Вера Тоскова, от 16:00 до 18:00 часа в офиса на ГЕРБ в район „Тракия\" в жк.\"Тракия\"бл.91. Александър Радев, от 17:30 до 19:00 часа в офиса на ГЕРБ в район „Централен\" на ул.\"Прага\" № 2; Атанас Узунов, от 17:30 до 19:00 часа в офиса на ГЕРБ в район „Южен\" на ул.\"Академик Петър Динеков\" №1А; Ели Гатева, от 16:00 до 18:00 часа в офиса на ГЕРБ в район „Тракия\" в жк.\"Тракия\"бл.91.***Русе.От 14.00 часа в Зала 1 на Областна администрация Русе ще се проведе извънредно общо събрание на Асоциацията по водоснабдяване и канализация на обособената територия, обслужвана от „Водоснабдяване и канализация\" ООД - Русе.***Сливен.От 9.30 часа в офиса на ГЕРБ-Сливен, намиращ се на ул. \"Цар Освободител\" № 17, общинските съветници от ГЕРБ - Сливен Георги Стоянов и Здравко Костадинов ще се срещнат с граждани.***Стара Загора.От 19.00 часа в Къщата на Архитекта в Стара Загора ще се състои Кино вечер в Деня на джаза.***Шумен.От 14.00 часа в зала 203 на общината кметът на Шумен Любомир Христов ще има приемен ден.  ", "date": "2018.04.30", "title": "Предстоящи събития на 30 април 2018"}
{"url": "http://www.cross.bg/voiina-lyiziana-stava-1573665.html", "text": "/КРОСС/ 311 г. - Римският император Галерий издава едикт, според който християните са законно признати в Римската империя.1671 г. - Никола Зрински и Кръсто Франкопан са екзекутирани и погребани тайно.1789 г. - Джордж Вашингтон встъпва в длъжност като първи президент на САЩ.1803 г. - Покупка на Луизиана: Франция се съгласява да продаде Луизиана на САЩ.1804 г. - Шрапнелът, наречен на името на Хенри Шрапнел, е използван за първи път от англичаните срещу холандците в Суринам.1900 г. - Гръцката принцеса Мария Георгиевна и великия руски княз Георги Михайлович сключват брак на остров Корфу.1917 г. - Основан е уругвайският футболен отбор от Монтевидео К.А. Прогресо.1918 г. - Образувана е Туркестанската автономна съветска социалистическа република, просъществувала до 27 октомври 1924.1933 г. - Основана е Русенската художествена галерия.1945 г. - Втората световна война: Михаил Минин, при щурма на Райхстага успява да се изкачи пръв на покрива и от там да развее червеното знаме на победата.1945 г. - Втората световна война:Адолф Хитлер и Ева Браун се самоубиват в бункер в Берлин.1945 г. - Излиза последния брой на немския вестник Фьолкишер Беобахтер.1952 г. - Създадено е Командването на Тактическата авиация при ГВВС с кралски указ.1973 г. - Президентът Ричард Никсън поема отговорност за подслушването в аферата Уотъргейт.1975 г. - Завършва Виетнамската война. Престава да съществува Южен Виетнам.1980 г. - Кралицата на Нидерландия Юлиана Нидерландска абдикира в полза на дъщеря си Беатрикс Нидерландска, която става новата кралица на Нидерландия.1981 г. - Христо Проданов изкачва връх Лхотце и става първият българин изкачил осемхилядник.1993 г. - В CERN е създадена World Wide Web.2000 г. - Фаустина Ковалска е канонизирана от папа Йоан Павел II.", "date": "2018.04.30", "title": "На 30 април през..."}
{"url": "http://www.cross.bg/ako-si-razgneven-1573668.html", "text": "/КРОСС/ Ако си разгневен, то, преди да говориш брой до десет; ако силно си разгневен - до сто. - Томас Джеферсън", "date": "2018.04.30", "title": "Ако си разгневен..."}
{"url": "http://www.cross.bg/chrez-podavane-osigyritelni-1573671.html", "text": "/КРОСС/ Срокът за подаване на декларациите за облагане на доходите изтича днес.Най-лесният и бърз начин за подаване на декларацията е по Интернет с ПИК. Персоналният код може да се получи безплатно от всеки офис на НАП, припомнят от прходната агенция. Декларациите могат да се изпратят още чрез интернет, подписани с електронен подпис, както и да се подадат по пощата, с обратна разписка, на място в някои пощенски станции, както и в офисите за обслужване на клиенти на Агенцията.От НАП напомнят също, че от тази година дължимите данъци и осигурителни вноски могат да се превеждат без такси с банкова карта. Това става по два начина - чрез е-услуга, достъпна чрез Портала за електронни услуги на НАП, както и чрез инсталираните физически ПОС терминали на работните места в салоните за обслужване на Агенцията. Плащането на задължението към хазната може да стане и във всяка банка с попълване на вносна бележка за плащане към бюджета.Информация за попълване и подаване на данъчни и осигурителни декларации и внасяне на суми към бюджета може да се получи на телефона на НАП 0700 18 700 на цената на градски разговор или в сайта на НАП www.nap.bg.  ", "date": "2018.04.30", "title": "Последен ден за подаване на декларацията за доходите"}
{"url": "http://www.cross.bg/gradysa-termometrite-moreto-1573672.html", "text": "/КРОСС/ Април си отива със слънце, с ясно и топло време започва и май.Максималните температури ще бъдат предимно между 23 и 28 градуса. Облаци ще има следобед в планините в западната част от страната, където на отделни места ще превали и прегърми, ще духа слаб до умерен вятър.Максималната температура на височина 1200 м ще бъде около 19, на 2000 м - около 12 градуса.Край морето ще грее слънце, термометрите ще се качат до 20 градуса. Температурата на морската вода е 14-18, вълнението на морето ще бъде 1-2 бала.През следващата седмица не се очакват съществени валежи, термометрите ще се качат и до 30 градуса. ", "date": "2018.04.30", "title": "Слънчев и топъл 30 април"}
{"url": "http://www.cross.bg/hama-suobshti-voenni-1573673.html", "text": "/КРОСС/ Сирийската армия съобщи, че ракети са поразили няколко военни бази в околностите на Хама и Алепо, предаде Ройтерс, като се позова на държавната телевизия. Според телевизията ракетните атаки са били извършени в 22,30 часа местно време. По-рано тя съобщи, че последователни експлозии са били чути в селски район на провинция Хама и че властите разследват причините.Мониторинговата организация и източници, близки до сирийското правителство, казаха, че експлозии са разтърсили късно снощи ирански и сирийски военни бази в Централна Сирия, предаде ДПА.Базираният във Великобритания Сирийски център за наблюдение на човешките права съобщи за ракетен обстрел, насочен срещу сирийска военна база близо до Салхаб, източно от Хама, където са разположени ирански сили.За момента не е ясно кой е отговорен за атаките.  ", "date": "2018.04.30", "title": "Ракети са поразили военни бази в околностите на Хама и Алепо в Сирия"}
{"url": "http://www.cross.bg/imigranti-pravoto-velikobritaniya-1573674.html", "text": "/КРОСС/ Британският министър на вътрешните работи Амбър Ръд подаде оставка, след като правителството се опита да отговори на общественото възмущение от отношението на ведомството й към живеещи от години във Великобритания карибски имигранти, определени погрешка като незаконно пребиваващи, предаде Би Би Си. Канцеларията на министър-председателката Тереза Мей съобщи, че Ръд е подала оставка, след като изглежда е подвела парламента за съществуването на набелязан брой незаконни мигранти, подлежащи на депортиране годишно. Говорител на \"Даунинг стрийт\" съобщи, че снощи министър-председателката е приела оставката на Ръд. От около две седмици 54-годишната Амбър Ръд е подложена на критики след разкритието, че нейните служби са имали набелязан брой нелегални мигранти, които трябва да експулсират годишно.Пред парламентарна комисия министърката отрече да е знаела за съществуването на такива целеви депортации и беше обвинена, че е заблудила депутатите. Оставката беше огласена само часове след като министърката каза, че ще остане на поста си, за да гарантира, че британската имиграционна политика е \"хуманна\". Политици от опозицията обаче я призоваха да се оттегли.Оттеглянето на Ръд, вътрешен министър от 2016 г. и един от най-преданите хора на Тереза Мей, е тежък удар за министър-председателката, на която на 3 май предстоят местни избори, смятани за тест за нейното консервативно правителство. Ръд плаща за т.нар. скандал \"Уиндръш\". В страната се надигна възмущение, след като в. \"Гардиън\" съобщи, че на хора, дошли от Карибите в десетилетията след Втората световна война, наскоро са били отказани медицински грижи и че те са били заплашени с депортирани, тъй като не могли да представят документи, доказващи правото им да живеят в страната. Хиляди имигранти, пристигнали от страни от Общността на нациите между 1948 г. и началото на 70-те години, за да участват във възстановяването на страната след втората войната, получили правото да останат завинаги.\"Уиндръш\" е името на първия кораб, с който имигрантите от Карибите пристигнали близо до Лондон. Много от тях всъщност имали британско поданство, тъй като били родени в колониалната епоха. Онези, които така и не се опитали да получат лични документи по надлежния ред, се оказаха третирани като незаконни имигранти и са застрашени от експулсиране, ако не докажат правото си на пребиваване за всяка година, прекарана във Великобритания. След избухналото възмущение, Тереза Мей беше принудена да се извини на ръководителите на тези страни на среща на върха на Общността на нациите, състояла се преди две седмици в Лондон. В понеделник Амбър Ръд каза, че дълбоко съжалява за създалата се ситуация, изтъкна значителния принос на поколението \"Уиндръш\" за Великобритания и заяви, че тези хора могат да получат националност, без да доказват правото си. ", "date": "2018.04.30", "title": "Британският вътрешен министър подаде оставка заради депортирани погрешка имигранти"}
{"url": "http://www.cross.bg/premier-armeniya-nikol-1573675.html", "text": "/КРОСС/ Хиляди хора се събраха снощи на площада на Републиката в Ереван. Демонстрантите настояват техният лидер - депутатът от опозицията Никол Пашиян да бъде избран за премиер.Утре парламентът трябва да избере нов министър-председател, след като миналата седмица бившият премиер Серж Саркасиян подаде оставка. Избирането му за премиер предизвика вълна от недоволство в Армения.Вчера Никол Пашиян се срещна с президента. Засега кандидатурата на лидера на демонтранстите е единствената за премиерския пост.  ", "date": "2018.04.30", "title": "Протестите в Армения продължават"}
{"url": "http://www.cross.bg/koreya-yuzhna-severna-1573676.html", "text": "/КРОСС/ Властите в Северна Корея решиха на 5 май да преместят стрелките на часовници с 30 минути напред, за да бъде страната в един часови пояс с Южна Корея, съобщи севернокорейската осведомителна агенция КЦТА, цитирана от ТАСС.КЦТА се позова на указ на Президиума на Върховното народно събрание (парламента) \"За промяна на пхенянското време\".Установяването на единен часови пояс на Корейския полуостров беше договорено на историческата среща между южнокорейския президент Мун Дже-ин и севернокорейския ръководител Ким Чен-ун на 27 април в пограничното селище Панминчжон.Северна и Южна Корея бяха в една и съща часова зона в течение на десетилетия до 2015 г., когато Пхенян въведе собствена, като върна стрелките с 30 минути назад спрямо Сеул. ", "date": "2018.04.30", "title": "Северна Корея уеднаквява часовата си зона с Южна Корея"}
{"url": "http://www.cross.bg/tema-bulgariya-zashto-1573669.html", "text": "/КРОСС/ БНТ, „Денят започва\"Тема: Защо жените стават все повече от мъжете и каква е причината за нарастване на дисбаланса у нас?Тема: Ще купуваме ли едни и същи храни като европейците? Евродепутатът от БСП Момчил НековТема: Борбата с мръсният въздух в Русе продължава. Какви са мерките? Депутатът Искрен Веселинов от \"Обединени патриоти\"Тема: На живо от Бразилия: След лечение при медиум - какви са възможностите българката Теодора Маджарова, изпаднала в беда, да се завърне в България?Тема: Завръщат ли се дъждовете и какво време ни очаква за Гергьовден и през май? Най-точната прогноза на синоптиците на БАН - само в „Денят започва\"Тема: Дипломация по време на европредседателство. Министър Екатерина Захариева преди срещата за Западните БалканиТема: Стъпка към мир на Корейския полуостров. И още: как се променя Саудитска Арабия - погледът на журналиста Георги МилковТема: Съпругата на президента Десислава Радева с инициатива „Пазим българския език\"БТВ, \"Тази сутрин\" Тема: Отново юмруци на пътя. Защо спорът между шофьори във Велико Търново завърши с бой?Тема: На финала на европредседателството - как се справя България? Гост Петър КурумбашевТема: Защо Ким Чен-ун повече няма да буди Южна Корея с ракети и ще се откаже ли напълно от ядрената си програма? В студиото на „Тази сутрин\" дискусия за историческия пробивТема: След инцидент с дете - опасни ли са картингите и кой следи за спазването на правилата?Тема: Вицепремиерът Томислав Дончев за показните арести, разкопките по трасето на магистрала „Струма\" и скандала с младежкия форумТема: В рубриката „Чети етикета\": България срещу двойния стандарт - докога ще плащаме по-скъпо за по-ниско качество? Гостува омбудсманът Мая МаноловаТема: След успешния дуел как Мария от „Гласът на България\" продължава в супер битките?Нова телевизия, „Здравей, България\"Тема: Екшън с патрулка. На живо: ММА-състезателят Станислав Недков - Стъки след катастрофата, при която пострадаха полицаиТема: Агресия на пътя! Защо се стигна до саморазправа между шофьори?Тема: Аферата \"Иванчева\". Говори майката на задържаната кметица на \"Младост\"Тема: Прокурори в болниците. За какви нарушения разследват лечебни заведения? В студиото: д-р Мирослав НенковТема: Сирене за 3 лева, сирене за 13 лева за килограм! Властта срещу палмовото масло в млечните продукти - какво ще се промени?Тема: Археология или магистрала? Спорът за трасето на \"Струма\" продължава.Тема: \"Пълен абсурд\" с Румен Бахов - евтино изобретение може да сложи край на нуждата от парно.  ", "date": "2018.04.30", "title": "По телевизиите в понеделник"}
{"url": "http://www.cross.bg/yakov-bili-vreme-1573666.html", "text": "/КРОСС/ Свети Яков е един от дванадесетте апостоли на Иисус Христос. Брат е на любимия Христов ученик св. ап. и евангелист Йоан Богослов. Двамата братя се родили и израснали в благочестиво юдейско семейство. Баща им се казвал Зеведей. За него в свещените книги на Новия Завет не намираме никакви сведения. Споменато е само името му. От евангелията узнаваме, че тяхната майка, Саломия, била една от първите жени, които повярвали в Христа. Тя често придружавала Спасителя през време на Неговите пътувания из Палестина и Му помагала с материални средства. Тя е била свидетелка на кръстните страдания, смъртта и погребението на Христа. Тя е била в групата на жените мироносици, които - според тогавашния обичай - в първия ден на седмицата (неделя) отишли рано на гроба, за да помажат с аромати тялото Му (Марк 15:40-43; Лука 23:55; Марк 16:1; Лука 24:1).Както Зеведей, така също и неговите синове Яков и Йоан били по занаят рибари. Семейството е било заможно. Св. евангелист Марк съобщава, че Зеведей не само имал собствен риболовен кораб, но използувал и наемни работници-рибари, надничари (Марк 1:19-20). Зеведей и Саломия възпитавали своите синове в духа на праотеческата вяра и благочестие. Те ги запознали с древните пророчества за обещания от Бога Месия-Спасител. Цялото семейство живяло с пламенна надежда за онова благодатно време, когато в света ще се яви Този Спасител на всички народи. По този начин Зеведеевите синове били готови да станат ученици и сътрудници на Иисус Христос.Веднъж Иисус Христос минавал по брега на Генисаретското езеро и видял Якова и Йоана да кърпят мрежите в кораба. Той ги повикал да вървят след Него. Те, като оставили баща си Зеведей и надничарите в кораба, тръгнали след Спасителя. От това време те прекратили досегашния си занаят и неотлъчно Го придружавали през всичкото време на Неговата проповедническа дейност. Като ученици на Иисуса Христа Яков и Йоан проявили особена привързаност и любов към Него, похвално усърдие в делото на проповедта и непоколебима вяра в Неговото божествено достойнство. Затова заедно със св. ап. Петър те станали най-приближени Негови ученици и се удостоили да станат свидетели на най-важните събития от Неговия живот и от Неговата дейност. Те тримата присъствували при възкресяването на дъщерята на Иаир (Марк 5:37), били свидетели на Христовото преображение (Мат. 17:1), наблюдавали душевните страдания на Спасителя в Гетиманската градина (Мат. 26:37). Заради непоколебимата им вяра и похвалното им усърдие Господ нарекъл Зеведеевите синове \"Воанергес\", т. е. синове на гърма.Въпреки че били постоянни слушатели на. Христовата проповед и непосредствени свидетели на Неговите чудеса, Зеведеевите синове отначало не могли да разберат напълно възвишения характер на Неговото божествено учение. Проповедта за Царството Божие те разбирали не в духовен, а в буквален смисъл, като царство земно, политическо. Евангелист Матей разказва един случай, който потвърждава това тяхно неправилно разбиране за Царството Божие. Веднъж Саломия, майката на Зеведеевите санове, отправила към Иисуса Христа следната молба: \"Кажи, тия мои двама сина да седнат при Тебе, един отдясно, а друг отляво в Твоето царство». Иисус й отговорил: \"Не знаете, какво искате. Можете ли да пиете чашата, която Аз ще пия, или да се кръстите с кръщението, с което Аз се кръщавам?» Положителният отговор, който дали Зеведеевите синов \"Можем», убедил Спасителя, че те все още не могат да разберат правилно Неговото учение и, за да ги предпази от проява на гордост и славолюбие, продължил: \"Който иска между вас да бъде големец, нека ви бъде слуга; и който иска между вас да бъде пръв, нека ви бъде раб, както Син Човечески не дойде, за да Му служат, но да послужи и даде душата Си откуп за мнозина» (Мат. 20:21-22, 26-27). Със своя живот и с апостолските си трудове Яков и Йоан доказали, че никога не забравили този съвет на своя божествен Учител.В свещените книги на Новия Завет не намираме сведения за живота и дейността на апостол Яков след възнесението на Иисус Христос. Единственото съобщение, което намираме в книгата Деяния на светите апстоли, говори за неговата мъченическа смърт: \"В онова време цар Ирод ури ръка на някои от църквата, за да им стори зло, и уби с меч Якова, брата Йоанов» (Деян. 12:1-2). От това съобщение узнаваме, че апостол Яков Зеведеев е завършил своя живот мъченически, като бил посечен с меч. Това станало през времето на Ирод Агрипа I през 44 г. Ап. Яков Зеведеевв първият мъченик за вярата от числото на дванадесетте апостоли.От древното църковно предание научаваме, че св. Яков проповядвал заедно с другите апостоли в Йерусалим.. Открито и смело той учел пред юдеите, че Иисус Христос е истинският Месия, Спасителят на света. Фарисеите и законоучителите той изобличавал за тяхната жестокост и за неверието им в Христа. Като не могли с думи да оборят неговите убедителни проповеди, юдеите използували срещу него своята сила и власт. Те настроили Ирод Агрипа I срещу християните и той предприел гонение срещу Църквата. Жертва на това гонение станал апостол Яков Зеведеев. Св. Климент Александрийски съобщава, че войникът, който довел ап. Якова в съда, бил поразен от твърдостта на вярата му. Той се убедил в невинността на апостола, сам повярвал в Христа и открито пред всички изповядал своята вяра. В.еднага и той бил осъден на смърт. Когато го докарали на мястото на наказанието, Иосия - така се казвал войникът - поискал прошка от апостола и му заявил, че и той е бил между онези, които го обвинявали. Светият апостол го прегърнал и му казал: \"Мир на тебе?! След това двамата навели глави и били посечени с меч. Християните погребали тялото на св. ап. Яков в Йерусалим.Преданието, че св. ап. Яков е проповядвал в Испания, не може да се приеме за вярно, защото то противоречи на сведенията за живота му, който намираме в Новия Завет. Но светите му мощи били по някое време пренесени в Испания и днес испанците почитат св. ап. Яков като свой покровител. ", "date": "2018.04.30", "title": "Св. ап. Яков Заведеев"}
{"url": "http://www.cross.bg/stoiinost-pozitziya-indikativnata-1573693.html", "text": "/КРОСС/ Агенция „Пътна инфраструкттура\" стартира обществена поръчка за доставка и монтаж на ограничителни системи (мантинели) за републиканските пътища за срок от 4 години. Настоящите договори с пътните дружества изтичат до края на годината. Срокът за подаване на офертите от кандидатите е до 17:30 часа на 14 юни 2018 г.Обществената поръчка е в 6 обособени позиции по районите на планиране в страната:•\tОбособена позиция №1 - Северозападен район, включващ областите Видин, Враца, Монтана, Ловеч и Плевен. Индикативната стойност на поръчката е 6 700 000 лв. без ДДС;•\tОбособена позиция №2 - Северен централен район, включващ областите: Велико Търново, Габрово, Разград, Русе и Силистра. Индикативната стойност на поръчката е 6 700 000 лв. без ДДС;•\tОбособена позиция №3 - Североизточен район, включващ областите: Варна, Добрич, Шумен и Търговище. Индикативната стойност на поръчката е 6 700 000 лв. без ДДС;•\tОбособена позиция №4 - Югоизточен район, включващ областите: Бургас, Сливен, Стара Загора и Ямбол. Индикативната стойност на поръчката е 6 700 000 лв. без ДДС;•\tОбособена позиция №5 - Южен централен район, включващ областите: Кърджали, Пазарджик, Пловдив, Смолян и Хасково. Индикативната стойност на поръчката е 6 700 000 лв. без ДДС;•\tОбособена позиция №6 - Югозападен район, включващ областите: Благоеград, Перник, Кюстендил и София. Индикативната стойност на поръчката е 6 700 000 лв. без ДДС.Общата индикативна стойност на обществената поръчка за 6-те обособени позиции е 40 200 000 лв. без ДДС и се финансира от бюджета на АПИ. ", "date": "2018.04.30", "title": "АПИ стартира обществена поръчка за мантинели за следващите 4 години"}
{"url": "http://www.cross.bg/ypravitel-mikova-stara-1573694.html", "text": "/КРОСС/ С Декларация областното ръководство на БСП призова старозагорския областен управител Гергана Микова да подаде оставка. Искането е направено на базата на  за придобитото от нея общинско жилище на занижена  цена, след подадени от Микова неверни данни.„ за придобитото от нея общинско жилище на занижена  цена, след подадени от Микова неверни данни.\", се казва в Декларацията. Според социалистите  тъй като Микова по това време е разследвана от Икономическа полиция под надзора на Прокуратурата в Стара Загора. Повече от две години Прокуратура и Полиция установяват как г-жа Микова е извършила документно престъпление.В документа социалистите подчертават още:  ", "date": "2018.04.30", "title": "БСП иска оставката на областния управител на Стара Загора"}
