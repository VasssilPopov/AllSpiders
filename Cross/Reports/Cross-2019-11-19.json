{"url": "http://www.cross.bg/vino-vinoto-gurloto-1618365.html", "text": "/КРОСС/ Няма нищо по-хубаво от това да се приберете вечер на топло и да си сипете чаша вино. Дали ще го споделите с приятели или ще си го пиете сами, трябва ви само една чаша, за да се сгреете и да подобрите настроението си.Според последните проучвания, пиенето на червено вино е полезно за здравето на сърцето. Но ако се върнем назад във времето, ще открием, че още през 1988 г. сомелиери открили, че консумацията на вино може да убие микроби в устната кухина, причиняващи болки в гърлото и плака по зъбите.Данните от проучването, публикувано в Journal of Agricultural and Food Chemistry, доказва, че виното, бирата, обезмасленото мляко и някои газирани напитки, имат антибактериални свойства.Във виното има най-малко количество живи бактерии след два дни, което означава, че може да действа като дезинфектант и бактериите не могат да оцелеят в него.Изследователите откриват през 2019 г., че киселинността и концентрацията на алкохол във виното не са отговорни за антибактериалните свойства, както смятат сомелиерите преди години. Те откриват, че това се дължи на органични съединения, намиращи се както в червеното, така и в бялото вино.Екипът изолирал млечна, ябълчена и винена киселина за целите на проучването. След неутрализиране на тяхната киселинност, специалистите успяват да убият 99,9 процента от бактериите и микробите, които водят до появата на болки в гърлото и образуването на зъбна плака.„Пиенето на вино има устойчив антибактериален ефект“, казват авторите на изследването, но уточняват, че червеното е по-полезно от бялото.", "date": "2019.11.19", "title": "Виното гони болките в гърлото"}
{"url": "http://www.cross.bg/nadal-aleksandur-federer-1618372.html", "text": "/КРОСС/ Наградният фонд в новото неофициално световно първенство по тенис ATP Cup е 15 милиона долара. Това заяви редакторът на Gol.bg Веселин Коларов в ефира на \"Бизнес старт\" с водещ Живка Попатанасова.Гостът каза още, че играещият капитан на България Григор Димитров е избрал състава за турнира, който ще се проведе от 3 до 12 януари в Австралия.\"В тима попадат Димитър Кузманов, Александър Лазаров, Александър Донски и Адриан Андреев. В нашата група са Великобритания, Белгия и Молдова. Турнирът служи за подготовка на Australian Open и участват общо 24 отбора\", разказа Коларов.Той говори още за Nitto ATP Finals в Лондон.\"Това се случва на Надал за пети път - колкото са го оправили още Федерер и Джокович\", добави Коларов, като отбеляза, че рекордьор в този показател е Пийт Сампрас – шест пъти.", "date": "2019.11.19", "title": "Какъв е наградният фонд на ATP Cup?"}
{"url": "http://www.cross.bg/nato-pasi-solomon-1618359.html", "text": "/КРОСС/ Един от символите на НАТО в България безспорно е трабантът на Соломон Паси.Уникалното возило, произведено в ГДР, вече е част от постоянна експозиция в щабквартирата на НАТО.Заедно с парче от кулите близнаци, разрушени по време на терористичните нападения в Ню Йорк на 11 септември 2001 г., и част от Берлинската стена, българският трабант е един от експонатите върху площите около новата Главна квартира на Алианса.Това е реплика на оригиналния трабант, който всички българи ще продължават да виждат във Военноисторическия музей в София.През далечната 1991 година в България за първи път пристига генерален секретар на НАТО, като тогава постът се заема от Манфред Вьорнер. Кратката разходка на Манфред Вьорнер и Соломон Паси с трабанта по улиците на София става сензация за времето си.Самото посещение е ясен сигнал за подкрепата за евроатлантическата ни интеграция. През 2004 г. страната ни стана пълноправен член на НАТО.Символиката от поставянето на българския експонат в Главната квартира на НАТО се усилва и от факта, че през 2019 г. се навършват 20 години от първото разширяване на НАТО след края на Студената война.", "date": "2019.11.19", "title": "Трабантът на Соломон Паси вече е част от постоянната експозиция на НАТО в Брюксел"}
{"url": "http://www.cross.bg/moreno-ispaniya-nachelo-1618364.html", "text": "/КРОСС/ Луис Енрике ще се завърне начело на националния отбор на Испания пет месеца, след като напусна. Той се отказа, за да бъде с 9-годишната си дъщеричка, която почина от рак на костите. Той напусна лагера на тима през март, малко преди мача с Малта. Но продължи да дава указания дистанционно.Тогава на поста го наследи бившият му асистент Роберт Морено. Морено пое тима през юни и го изведе до класиране на Евро 2020. Той обаче ще освободи поста.Последният мач на Морено начело бе вчерашният срещу Румъния. Испанците спечелиха с 5:0 на „Уанда Метрополитано“. Той си тръгна след двубоя облян в съзли. Нито Морено, нито играчите коментираха темата.Луис Енрике ще е пети селекционер на Испания от юни 2018-а насам. Юлен Лопетеги бе уволнен ден преди старта на Мондиал 2018. Фернандо Йеро бе временно начело по време на турнира. После постът бе поет от Луис Енрике, който сега завърши рокадата с Роберто Морено.Иначе иберийците нямаха никакви проблеми със северните ни съседи. Фабиан Руис откри още в началото. После Жерард Морено се разписа на два пъти за 3:0. А до почивката остана и време Адриан Рус да си вкара автогол за 4:0. В добавеното време Оярсабал направи 5:0.", "date": "2019.11.19", "title": "Луис Енрике се връща начело на Испания"}
{"url": "http://www.cross.bg/vuztorg-borisov-pensiya-1618368.html", "text": "/КРОСС/ С решението си за минимална пенсия от 250 лева правителството изпълнило дългогодишна мечта на синдикатите и ги хвърлило във възторг. Това е тезата на премиера Бойко Борисов, който коментира с откровено заводолство водената от кабинета социална политика.\"Синдикатите са във възторг, защото минималната пенсия става 250 лв. Отколешна мечта!\", обясни премиерът, докато инспектираше строежа на поредната остечка от АМ \"Хемус\". \"Това решение, което взехме, да подпомогнем децата за таксите за детски градини и фонд от 70 млн. лв. за строеж на детски градини... Всички са във възторг! Мисля, че това е прекрасно, което сме направили\", продължи да изрежда Борисов, докато отклоняваше въпросите на репортерите за готвените протести от страна на синдикатите заради идеята за орязване на болничните. Преди това премиерът обяви еднолично, че отменя решението. Защото покрай \"тарикатите\" щели да бъдат ощетени и коректните работници.Премиерът заяви, че единствените протести, които го притесняват, са тези на хотелиерите в Гърция, \"защото толкова много българи, болни, отиват на почивка в петъка преди празници или не се връщат, и се опасявам в Северна Гърция да не се вдигне масов протест на хотелиери\".", "date": "2019.11.19", "title": "Всички са във възторг от 250 лева пенсия, радва се Борисов"}
{"url": "http://www.cross.bg/predsedatel-prokyror-narodnoto-1618367.html", "text": "/КРОСС/ ГЕРБ и \"Обединени патриоти\" официално обявиха кандидатурата на Сотир Цацаров за председател на КПКОНПИ. Името на все още действащия главен прокурор се завъртя като възможна номинация на управляващите още миналата седмица. Тогава нито той, нито ГЕРБ отрекоха новината. Мандатът му в Прокуратурата изтича в края на декември. Президентът Румен Радев все още не се е произнесъл по указа за избора на Иван Гешев за нов главен прокурор.Днес на брифинг в Народното събрание шефката на групата на ГЕРБ Даниела Дариткова представи кандидатурата на Сотир Цацаров. След нея говориха и депутати от групата на Патриотите, които заизреждаха качествата на главния прокурор и му благодариха, че се е съгласил да приеме номинацията. Възлагат му надежди да продължи борбата с корупцията и за това, че ще уважава разделението на властите.На 6 ноември парламентът прие процедурни правила за избор на председател и членове на Антикорупционния орган. Антикорупционният закон гласи, че за председател на Комисията се избира български гражданин с високи професионални и нравствени качества, който има висше юридическо образование и най-малко 10 години юридически стаж. Процедурните правила предвиждат предложенията за кандидати и председател на КПКОНПИ да се правят от народни представители и да се внасят в писмена форма чрез деловодството но на Народното събрание до Комисията за борба с корупцията, конфликт на интереси и парламентарна етика в 14-дневен срок. Изслушването на кандидатите се провежда на открито заседание на комисията, което се излъчва в реално време чрез интернет страницата на Народното събрание. Гласуването ще се извършва поотделно за всеки кандидат по поредността, определена в списъка. За избран се смята кандидатът, получил повече от половината от гласовете на присъстващите народни представители.", "date": "2019.11.19", "title": "Властта предлага Цацаров за шеф на КПКОНПИ"}
{"url": "http://www.cross.bg/panagyurishte-suvet-obshtinski-1618370.html", "text": "/КРОСС/ Пазарджишкият административен съд отмени и обяви за недействително решението на общинската избирателна комисия в Панагюрище за избор на общински съветници.Решението на Административния съд в Пазарджик може се обжалва пред ВАС. Общинския съвет в Панагюрище положи клетва на 11 ноември.Делото беше заведено по жалба на ДПС, в която се твърди, че в секция №132000003 в Панагюрище изборните резултати са подменени. По информация на ДПС за тяхната партия били подадени 31 действителни гласа, но в протокола било записано, че 16 от тях са недействителни, обяснява \"24 часа\".В хода на съдебното дирене бюлетините и протоколите от въпросната секция са проверени обстойно от съда. Установено е, че посочените факти в жалбата отговарят на истината. Всички подадени за ДПС 31 бюлетини са действителни и няма недействителни.Подобни нарушения са открити и при гласуването за други партии и коалиции. Съдът установи, че протоколът от визираната по делото секция води до промяна на волята на избирателите и промяна на мандатите в новоизбрания общински съвет в Панагюрище.Така би следвало ГЕРБ да има 8 мандата, а не определените от ОИК-Панагюрище 9 мандата, а ДПС да получи 1 мандат в новоизбрания общински съвет.", "date": "2019.11.19", "title": "Съдът отмени решението на ОИК за състава на Общинския съвет в Панагюрище"}
{"url": "http://www.cross.bg/debat-korbin-dzhonsun-1618366.html", "text": "/КРОСС/ Тази вечер е първият телевизионен дебат в Обединеното кралство в рамките на предизборната кампания. Лидерът на Консервативната партия и премиер на страната Борис Джонсън ще се изправи срещу Джереми Корбин - лидер на най-голямата опозиционна Лейбъристка партия.Брекзит и здравеопазването се очаква да бъдат в центъра на дебата по телевизионния канал Ай Ти Ви.Ръководството на британското здравеопазване смята, че недостигът на кадри застрашава оцеляването на пациентите в може би най-трудната зима, която се задава.Джонсън и Корбин направиха щедри обещания за финансиране на здравеопазването в досегашните си публични изяви.Лидерът на либералдемократите Джо Суинсън и лидерът на Шотландската национална партия Никола Стърджън загубиха обжалване в съда, че не са включени в дебата по Ай Ти Ви тази вечер, но те ще имат възможности по-нататък да се включат в словесната битка.Суинсън ще участва заедно с Джонсън и Корбин в дебат по Скай нюз на 28 ноември, а на следващия ден Би Би Си организира дебат на всичките 7 лидери на политически партии.Междувременно бе съобщено, че бившият председател на Камарата на общините Джон Бъркоу ще бъде специален гост в студиото на Скай нюз в нощта след изборите на 12 декември.", "date": "2019.11.19", "title": "Джонсън срещу Корбин в първи предизборен телевизионен дебат"}
{"url": "http://www.cross.bg/bolnichni-grypovo-spaskov-1618371.html", "text": "/КРОСС/ \"Невинаги се издават болнични по предназначение. Поради това се решава да се предприеме крачка, която да спре този проблем, но тя е в грешна посока. Крачката е по правилата на т.нар. групово наказание. Това няма да доведе до позитивен резултат\", каза доц. д-р Спас Спасков, бивш директор на УМБАЛСМ \"Н.И.Пирогов\", в предаването \"Бизнес старт\" с водещ Живка Попатанасова.По думите му този механизъм е изключително неправилен.Спасков говори и за злоупотребата с фалшиви болнични.", "date": "2019.11.19", "title": "Спас Спасков: Неизплащането на първия болничен ден е групово наказание"}
{"url": "http://www.cross.bg/tzern-bulgariya-noemvri-1618369.html", "text": "/КРОСС/ По случай 20-ата годишнина от пълноправното членство на България в европейския център за ядрени изследвания ЦЕРН МОН, Софийският университет и БАН организират в София Тех Парк изложба за настоящето и бъдещето на центъра, за българското присъствие в неговите изследователски и образователни програми,  за новите перспективи за научно сътрудничество и технологичен трансфер пред българските научни институции и бизнеса. Изложбата ще бъде открита на 21 ноември 2019 г. от 11.30 ч. Гост на откриването ще бъде Генералният директор на ЦЕРН д-р Фабиола Джианоти.Експоцзицията ще е отворена до 28 ноември от 10 до 17 часа всеки ден, а от 11 и 15 ч. пак там ще има лекции по актуални теми от дейността на ЦЕРН във фундаменталната наука и нейното приложение. На 21 ноември от 15 ч., в зала А205 на Физическия факултет на СУ д-р Фабиола Джианоти ще изнесе лекция на тема \"Изследвания (и още...) в ЦЕРН\".Днес европейският яьдрен център има 23 страни-членки (България е 20-а от тях), 8 асоциирани членки и протоколи за сътрудничество с още 40 страни. Той се е преврънал в световна лаборатория с 2300 постоянни сътрудници, над 1000 стипендианти и близо 13000 асоциирани изследователи от над 100 националности от цял свят. Проектът LHC (Големият адронен колайдер) направи ЦЕРН световен лидер в областта на физиката на елементарните частици. На 11 юни 1999 г. България е обявена официално от ЮНЕСКО за пълноправен член на центъра. Наши учени, инженери и техници от СУ, от три института на БАН, от Пловдивския университет - общо над 100 български пециалисти участват в научните изследвания, провеждани в организацията.", "date": "2019.11.19", "title": "20 годни България в ЦЕРН"}
{"url": "http://www.cross.bg/yazovir-vodata-voda-1618357.html", "text": "/КРОСС/ Перник и околните населени места навлязоха във втория ден на водния режим, наложен поради драстичното спадане на водния обем в язовир \"Студена\". Инициативен комитет от местни жители организира протест на 20 ноември от 9.00 часа пред сградата на \"ВиК-Перник\".Надежда Димова от организаторите заяви пред Радио София, че основната причина за създалата се водна криза и породеното от нея обществено недоволство, е че не са били взети навремепо отношение осигуряването на алтернативно водоснабдяване за областния град. По думите й в момента е напълно сринато доверието в институциите поради информационното затъмнение и разнопосочните изявления.Димова посочи, че според нейните наблюдения местното ВиК дружество не спазва стриктно обявените часове за пускане и спиране на водата. По думите й, има данни, че водата в язовир \"Студена\" ще свърши много по-рано от очакваното, още в края на месец декември тази година.Недоволните жители настояват за среща с министъра на околната среда и водите Нено Димов, областния управител на Перник Ирена Соколова и директора на \"ВиК-Перник\" Иван Витанов, за да отговорят лично на въпросите на гражданите. Важно е да бъде поставен и въпросът за определяне на виновниците за водната криза.Кметът на Перник Станислав Владимиров призна, че наблюденията показват, че няма намаление на дневното потребление на питейна вода, съответно на оттока от язовира.Важно е да бъдат анализирани причините за това, но те трябва да бъдат посочени от ВиК дружеството, но лошата комуникация с водния оператор и недостатъчната достоверна информация води доНа този етап няма проблем с осигуряването на вода за ежедневни нужди в общинските учебни и детски заведения, увери Владимиров. Той посочи, че в общината все още не е постъпила информация за пригодността на водата от язовир \"Долна Диканя\" за използване за питейни нужди. При положителен резултат от изследването ще бъде пристъпено към изграждането на технически съоръжения, чрез които в най-кратки срокове трябва да бъде прехвърлена вода от този язовир към пречиствателната станция, разположена под язовир \"Студена\".", "date": "2019.11.19", "title": "Перничани гневни заради водата, излизат на протест"}
{"url": "http://www.cross.bg/dzhak-royz-dion-1618355.html", "text": "/КРОСС/ Изминаха повече от 2 десетилетия, откакто на големия екран излезе любимият на няколко поколения филм - \"Титаник\". И до днес обаче фактът, че историята можеше да има щастлив край, само ако Роуз беше решила да направи място на Джак върху \"плаващата врата\", не дава мира на феновете.Защо тя не го стори? - това е въпросът, който периодично се появява дори и сега. Именно с него се сблъска и изпълнителката на основния саундтрак на продукцията - Селин Дион, която гостува на водещия Джими Фалън, за да промотира новия си албум \"Courage\".Водещият на шоуто реши да върне лентата обратно към 1997 г. и да я попита какво е нейното мнение по този въпрос, макар Леонардо ди Каприо, Кейт Уинслет и дори Джеймс Камерън да са давали отговор на същото запитване... поне стотици пъти вече.\"... запита я Фалън, докато показваше снимка на сцената, заснета отгоре.\"\", пошегува се певицата.\"\", каза закачливо Дион.\n\t\t\t\t\tЗвездата също така отбеляза, че вероятно Джак е бил прекалено измръзнал и не е имал силите да се качи до любимата си.Преди години режисьорът на филма беше предизвикан да обясни решението за сцената. Тогава той каза, че желаната от почитателите развръзка е невъзможна и това става ясно в сценария, в който е обяснено, че Джак слиза от плаващата повърхност, за да направи място на Роуз, спасявайки я.\"\", каза той. \n\t\t\t\t\t", "date": "2019.11.19", "title": "Селин Дион отговори на въпросa, който 20 г. не дава мира на феновете на \"Титаник\" (Видео)"}
{"url": "http://www.cross.bg/sofiya-toplofikatziya-dryzhestvoto-1618352.html", "text": "/КРОСС/ Лидерът на БСП - София и председател на групата на социалистите в СОС Калоян Паргов поиска спешно заседание на три комисии заради столичната \"Топлофикация\" и финансов одит на дружеството.Това стана по време на втората сесия на Столичния общински съвет, на която бяха гласувани съставите и ръководствата на всички комисии.Неговото изказване в началото на сесията беше по повод новината в медиите от понеделник за подадената оставка на изпълнителния директор на \"Топлофикация - София\" инж. Кремен Георгиев и за назначаването на Александър Александров за нов изпълнителен член на Управителния съвет на дружеството.\"Практиката директори на различни общински дружества да си подават оставката по лични причини не е от вчера, коментира Калоян Паргов. - От Надзорния съвет на \"Топлофикация - София\" обаче трябва да обяснят причините, довели до тази оставка, ако са им известни. Защото аз не мисля, че са само лични. Освен това, важно е да знаем малко повече за появята на нов човек начело на дружеството - от медиите разбрахме, че се казва Александър Александров, но ние не го познаваме. Настояваме да знаем как ще работи \"Топлофикация - София\" оттук-нататък\".По тази причина Калоян Паргов предложи след конструирането и гласуването на съставите и ръководствата на комисиите в СОС, да бъдат свикани спешно заседания на три от тях, които имат отношение по въпроса с \"Топлофикация - София\" - \"Инженерна инфраструктура и енергийно планиране\", \"Икономика и собственост\" и \"Финанси и бюджет\".\"Те трябва да изслушат членовете на Надзорния съвет и управителното тяло на дружеството с оглед моментното му състояние, причините, довели до оставката на изпълнителния директор и готовността за отоплителния сезон, обясни Калоян Паргов. - Освен това, новите общински съветници трябва да се запознаят със състоянието на \"Топлофикация - София\". Наложителен е и финансов одит на дружеството, предвид размера на дълговете му. През лятото, преди да приключи мандата си, предишният състав на СОС прие решение, с което даде ход за търсене на международен консултант, за да бъде предложен нов финансов модел за развитие на дружеството с цел оздравяването му. Време е да започнем да изпълняваме това решение\".Калоян Паргов настоя СОС да спази буквата на закона и следващото ръководство на \"Топлофикация - София\" да бъде избрано с конкурс, на който всички кандидати да представят концепциите си.", "date": "2019.11.19", "title": "Калоян Паргов поиска спешни заседания на 3 комисии заради \"Топлофикация - София\""}
{"url": "http://www.cross.bg/shofyorite-putishta-poddurzhane-1618353.html", "text": "/КРОСС/ Със заповед на председателя на Управителния съвет на Агенция „Пътна инфраструктура“ Георги Терзийски от утре - 20 ноември, се въвежда зимното поддържане на републиканската пътна мрежа. АПИ призовава шофьорите, ако досега не са подготвили автомобилите за пътуване при зимни условия да го направят, тъй като от следващата седмица се очаква застудяване и по високопланинските райони е възможно дъждовете да преминават в сняг. Това съобщиха от пресцентъра на Агенция \"Пътна инфраструктура\".В поддържането на 20 000 км републикански пътища през зимните месеци ще участват около 3000 снегопочистващи машини - снегорини, техника за разпръскване на пясък и т. н. Към момента по опорните пунктове са близо 1800 машини. В края на октомври АПИ провери готовността на пътноподдържащите фирмите за предстоящия зимен сезон 2019/2020. Осигурени са над 83 хил. т сол, 112 хил. т пясък, 3 340 т химически материали за обработване на пътната настилка на републиканските пътища, за да се осигури безопасното пътуване на шофьорите. Пътноподдържащите фирми продължават с доставките за предстоящия зимен сезон.На директорите на 27-те областни пътни управления е разпоредено да следят прогнозите по райони и със завишено внимание да предприемат необходимите действия за обработка на настилките във високопланинските райони и проходите, където има предпоставки за хлъзгавост и заледявания по усойните места. Необходимо е шофьорите да карат внимателно, със съобразена скорост, да спазват правилата за движение, необходимата дистанция и да не предприемат резки маневри.Всички граждани и транспортни фирми могат да получават информация за актуалната пътна обстановка и зимното поддържане на републиканската мрежа от интернет страницата на АПИ – , както и по всяко време от денонощието на  в АПИ. В Агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2019.11.19", "title": "АПИ: Шофьорите да си подготвят колите, от утре се очаква застудяване"}
{"url": "http://www.cross.bg/miliapda-ppotzenta-ato-1618354.html", "text": "/КРОСС/ Дъpжaвнaтa гaзoвa ĸoмпaния \"Гaзпpoм\" пpoдължaвa дa yвeличaвa пpeднинaтa cи пpeд дъpжaвния бaнĸoв гигaнт \"Cбepбaнĸ\" в cъcтeзaниeтo зa нaй-cĸъпa пyбличнa ĸoмпaния в Pycия, пишe Тhе Моѕсоw Тіmеѕ.Πaзapнaтa ĸaпитaлизaция нa пeтpoлния гигaнт ce пoĸaчи c нaд $10 милиapдa пpeз пocлeднитe ceдмици и ceгa ĸoмпaниятa cтpyвa $93,1 милиapдa. Oцeнĸaтa нa \"Cбepбaнĸ\" пъĸ ce пoĸaчи c $4 милиapдa пpeз пocлeдния мeceц дo oбщo $82,1 милиapдa.Pycĸитe aĸции ce paдвaт нa дoбpи pъcтoвe, cлeд ĸaтo инвecтитopитe зaпoчнaxa дa ce зaвpъщaт нa pycĸия ĸaпитaлoв пaзap. Индeĸcът МЅСІ Ruѕѕіа ce пoĸaчи c 44 пpoцeнтa oт нaчaлoтo нa гoдинaтa. Дeнoминиpaният в pyбли МОЕХ Ruѕѕіа пъĸ зaпиcвa 23 пpoцeнтa pъcт.Cpeд ocнoвнитe пpичини ca нaмaлявaщитe cтpaxoвe oт нoви aмepиĸaнcĸи caнĸции, pъcт нa пeчaлбитe, пocтoяннo виcoĸи дивидeнти и yмepeнo иĸoнoмичecĸo възcтaнoвявaнe.Aĸциитe нa \"Гaзпpoм\" oбaчe oпpeдeлeнo имaxa пo-дoбpa гoдинa, cлeд ĸaтo пpeз юни тe пoдcĸoчиxa c цeли 30 пpoцeнтa зa дeн, cлeд ĸaтo бe взeтo peшeниe зa yдвoявaнe нa дивидeнтa.Taĸa oт нaчaлoтo нa 2019 г. дo днec aĸциитe нa \"Гaзпpoм\" ce пoĸaчвaт cъc 72 пpoцeнтa, a тeзи нa \"Cбepбaнĸ\" - c 39 пpoцeнтa.Haй-гoлeмитe чacтни ĸoмпaнии, чиитo aĸции ce тъpгyвaт нa бopcaтa, ca пeтpoлният гигaнт \"Лyĸoйл\" и гaзoвaтa \"Hoвaтeĸ\", ĸaтo зaпиcвaт pъcтoвe oт 32% и 21% oт нaчaлoтo нa гoдинaтa. Πaзapнaтa им ĸaпитaлизaция e $62,2 милиapдa и $62,4 милиapдa, cъoтвeтнo. ", "date": "2019.11.19", "title": "\"Гaзпpoм\" cpeщy \"Cбepбaнĸ\": Битĸaтa зa нaй-cĸъпa pycĸa ĸoмпaния"}
{"url": "http://www.cross.bg/borisov-prezidenta-beliya-1618350.html", "text": "/КРОСС/ Премиерът Бойко Борисов разкри какъв подарък ще занесе на президента Доналд Тръмп по време на предстоящата му визита в Белия Дом на 25 ноември. Дарът за президента на САЩ ще бъде произведен в Габрово и ще бъде уникат.„За президента Тръмп един от заводите в града ще направи специална ловна пушка и ще я подарим от името Габрово. Пушката ще бъде уникат.“, каза Борисов по време на инспекцията на обхода на подбалканския град.“САЩ и България са съюзници в НАТО и президентът очаква с нетърпение разговорите как двете държави да засилят общите си проекти в областта на сигурността, за да осигурят стабилност в региона на Черно море”, се казва в съобщението на Белия дом, с което бе обявено посещението на българския премиер във Вашингтон.", "date": "2019.11.19", "title": "Премиерът Бойко Борисов е подготвил специален дар за Тръмп"}
{"url": "http://www.cross.bg/zhelyazkov-rosen-ministurut-1618351.html", "text": "/КРОСС/ През 2020 година в България ще има „умни“ градове с изградени мобилни мрежи от пето поколение. Това заяви министърът на транспорта, информационните технологии и съобщенията Росен Желязков по време на дискусия „5G: интелигентна трансформация и растеж“.Във форума участваха представители на ръководството на Комисията за регулиране на съобщенията, Министерството на регионалното развитие и благоустройството, Министерството на здравеопазването, телеком оператори и експерти.Скоростта за разгръщането на 5G в България е част от европейския контекст, подчерта министър Желязков. По думите му държавата в лицето на правителството и на регулатора биха могли да стимулират развитието и разгръщането на мрежите.„Ясно е, че целенасочените инвестиции не могат да бъдат други освен пазарно-ориентирани и за да може да се стимулира потреблението, ще трябва да се мисли за мерки като намаляването на първоначалните и годишните такси, които се събират за използването на спектъра“, каза Росен Желязков.Той добави, че в най-скоро време Министерският съвет ще направи промяна в тарифата на тези такси. В момента режимът на изграждане на мобилна станция е приравнен към изискванията за водно-електрическа централа, посочи министърът.Според него, тези процедури трябва да бъдат облекчени, но при спазване на санитарно-хигиенните изисквания.„Ще намалим административната тежест, но ще засилим здравния контрол, обясни той. Министърът добави, че мерките по отношение на тарифирането на спектъра и намаляването на административната тежест, при запазването на всички съображения, които гарантират безопасността и здравето, трябва да бъдат комплексно разглеждани и да работят в система.Министър Росен Желязков бе категоричен, че киберсигурността е един от най-важните аспекти на новата технология.„Не само защото трябва да се пази интегритета, достъпността, устойчивостта и конфиденциалността на мрежата, но трябва да се пазят потребителите и базите данни. Тази критична инфраструктура е свързана с множество услуги, които са есенциални за обществото – електроснабдяване, енергетика, здравеопазване и други“, обясни той.На финала, министърът заяви, че по отношение са стандартизацията и сертификация на услуги, процеси и мрежи, индустрията и държавата трябва да бъдат ръка за ръка. ", "date": "2019.11.19", "title": "Росен Желязков: През 2020 г. в България ще има „умни“ градове"}
{"url": "http://www.cross.bg/milano-blokirani-chasa-1618342.html", "text": "/КРОСС/ Близо 100 души са блокирани на летище „Малпенса” в Милано, съобщава bTV, позовавайки се на пътуващите. Причината за забавянето към момента не е ясна. Самолетът на „България Ер” трябвало да излети в 9:50 часа, но когато хората се подредили на гейта, за да се качат на самолета им било казано, че трябва да изчакат.От летищните власти обяснили, че целият български екипаж го няма и не могат да се свържат с членовете му.В сайта на Летище София е посочено, че самолетът от Милано трябва да кацне в 12:50 часа, но срещу него не стои надпис „Очаква се”, както е с другите полети.", "date": "2019.11.19", "title": "Пътници на „България Ер“ блокирани на летище в Милано"}
{"url": "http://www.cross.bg/penkova-tzvetelina-otbelyaza-1618344.html", "text": "/КРОСС/ „Обстановката, в която се развиха изборите беше изключително тежка. Срещу нашите кандидати беше изправен целият държавен апарат. Гражданите се страхуваха да упражнят правото си на глас, притеснени за работните си места и семействата си.“, смята най-младият евродепутат от БСП Цветелина Пенкова, която даде своята оценка за резултатите от местните избори след заседанието на НС на социалистическата партия. В малките населени места е изключително трудно да опазиш тайната на своя вот, отбеляза тя. \"БСП е семейство, в което всеки има право да изказва своето мнение. БСП е доказала, че е най-демократично функциониращата политическа формация в страната. Всеки член на партията има право на лично мнение и позиция. Приемствеността е отличителният белег на партията и младите хора като мен биват бързо и ефективно приобщавани\", коментира Цветелина Пенкова, която отбеляза, че дискусията в БСП винаги ще бъде жива.Евродепутатът разказа за срещата с главния преговарящ от страна на ЕС за Брекзит Мишел Барние. \"При Брекзит ситуацията със студентите ще е много сложна. В момента таксите за студенти от ЕС са многo по-ниски, а след Брекзит ще станат недостъпни за голяма част от младите хора. В момента имаме възможност да ползваме нисколихвени заеми, което също няма да бъде възможно след Брекзит. Мишел Барние ясно заяви, че на него трябва да се гледа като на бракоразводен адвокат, но не може да очакваме да спре Брекзит\", обясни Пенкова. Евродепутатът от БСП добави, че една от основните точки, за която се борят в групата на Европейските социалисти и демократи, е да бъдат защитени правата на всички граждани от ЕС на Острова и да не се отнема правото им на работа.Тя посочи още, че няма да пести сили за решаване на проблема с двойните стандарти при храните до пълното му разрешаване. Позициите на много от държавите се обединяват около това, че трябва да бъдат взети радикални мерки, стана ясно от думите ѝ.", "date": "2019.11.19", "title": "Цветелина Пенкова направи оценка за изборите"}
{"url": "http://www.cross.bg/godina-prado-kral-1618346.html", "text": "/КРОСС/ Световноизвестният мадридски музей \"Прадо\", който притежава една от най-забележителните колекции на изобразително изкуство в Европа, чества на 19 ноември своя 200-годишен юбилей, предаде ТАСС.Историята на музея започва през втората половина на XVIII век. Идеята за създаването на картинна галерия е изказана през 1757 година от краля на Испания Фернандо VI, но той така и не успява да я реализира. Неговият приемник, крал Карлос III през 1775 година дава разпореждане на испанския архитект Хуан де Вилянуева да проектира зданието в парка \"Прадо\".Строителството започва през 1785-а и приключва през 1808 година по време на управлението на крал Фернандо VII.Архитектурното съоръжение е издържано в стила на неокласицизма. На откриването на музея попречва нахлуването на Наполеон в Испания (1808-1814 г.).В хода на военните действия зданието претърпява значителни разрушения.След поражението на французите през 1814 година крал Фернандо VII нарежда да бъдат възстановени повредените части на сградата, с което се заема ученикът на Вилянуева Антонио Лопес Агуадо.Откриването на музея, който получава названието Кралски музей на живописта и скулптурата, се е състояло на 19 ноември 1819 година.Тогава експозицията е включвала 311 платна от испански художници.През вековете музеят непрекъснато обогатява колекциите си с картини, събрани от кралете Филип II, Карлос V и Филип IV. Към 1843 година към фондовете му са начислени над 1900 произведения на изобразителното изкуство. През 1872 година музеят сменя названието си и става Национален музей \"Прадо\".През годините той непрекъснато се разширява и понастоящем музеят разполага с площ от 53 хиляди квадратни метра.В неговите експозиции най-широко са представени испанските художници като Гоя, Веласкес, Ел Греко, Мурильо и др.В залите му са изложени и шедьоври на чуждестранни гении на изобразителното изкуство от калибъра на Ботичели, Рафаел, Тициан, Дюрер, Рубенс и др.За най-известна е считана картината на Диего Веласкес \"Менините\", изобразяваща семейството на крал Филип IV, нарисувана през 1656 година.", "date": "2019.11.19", "title": "\"Прадо\" навърши 200 години"}
{"url": "http://www.cross.bg/klyb-bazar-bazara-1618348.html", "text": "/КРОСС/ \"Тази година на 1 декември, неделя, освен, че ще празнуваме нашата 30-та годишнина, ще видим един още по-голям, още по-интересен базар\", коментира Максим Бехар на пресконференцията по повод  25-тия Ежегоден благотворителен базар на Международен женски клуб – София.\"Миналата година събрахме близо 400 хиляди лева – 389 хиляди лева. Желанието ни е тази година да минем цифрата 500 хиляди благодарение на благотворителния базар\", допълни Максим Бехар.\"За нас е чест да партнираме в традиция, традиция 25 години да правиш добро. Така че честита 25-та годишнина на правене на добро и честит 30-годишен юбилей на Дамския клуб, на Женския клуб\", каза Теодора Петкова, председател на Управителния съвет и главен изпълнителен директор на УниКредит Булбанк.\"Разбира се, ние сме банка и се опитваме да съчетаваме доброто с модерното и технологиите, затова от днес, тази година, ние за втори път ще дигитализираме пазара, като дадем възможност на всеки щанд да има наш ПОС терминал, за да може нещата да се случват бързо, лесно, без пари и без такси, разбира се4, допълни Теодора Петкова.\"Искам да благодаря на Теодора Петкова и УниКредит, че с иноваторската идея да се дигитализира пазара – по този начин ние имаме един много лесен, допълнителен приход за средства, които ще се дарят отново за благотворителност чрез използването па ПОС терминали. Така че всеки посетител на базара може да закупи каквото и да е, дори за 2 лева, 200 или 2000 лева чрез своята банкова карта\", каза по време на пресконференцията Албена Джоунс, президент на Международен женски клуб – София.\"Искам да благодаря и на Ангелина Лякова, която е тазгодишната организаторка и координаторка на базара. Това е една изключително тежка задача, която тя пое и заедно с нея и целия екип на базара, от май месец ние сме започнали подготовката на това голяма благотворително събитие\", допълни Албена Джоунс.\"Вече четвърт век базарът представлява не само най-голямото благотворително събитие в България, но и изключително културно събитие, тъй като се събират под един покрив и само за един ден повече от 60 различни култури. Това каза Ангелина Лякова, координатор на 25-ия благотворителен базар. Посетителите ще могат да видят в една и съща зала традиционни дрехи, храни и сувенири, както и да видят традиционни певчески и танцови изпълнения, допълни тя. Всеки посетител на базара ще може да се потопи в културата на държави от целия свят, като това прави прекарването на базара изключително забавно\", каза още Ангелина Лякова.", "date": "2019.11.19", "title": "Пресконференция по повод \"25-ти Ежегоден благотворителен базар на Международен женски клуб – София”"}
{"url": "http://www.cross.bg/leopard-kitaii-ryadko-1618345.html", "text": "/КРОСС/ Екземпляр от рядко срещаната порода снежен леопард беше заснет с инфрачервена камера в Китай.Животното било забелязано да се разхожда край скала на 4900 метра надморска височина в китайската провинция Съчуан, пише bTV.", "date": "2019.11.19", "title": "Заснеха рядко срещаната порода снежен леопард (Видео)"}
{"url": "http://www.cross.bg/voiiski-syhoputnite-taka-1618347.html", "text": "/КРОСС/ Президентът и върховен главнокомандващ на Въоръжените сили Румен Радев каза, че е оптимист за Сухопътните войски, защото там \"има истински лидери и командири, прекрасни специалисти и отдаден личен състав\".Държавният глава каза това в обръщението си на тържественото събрание във Военната академия \"Георги Стойков Раковски\" по повод празникa на най-многочисления вид въоръжени сили.Той изрази убеждението си, че изоставането в процеса на модернизация на Сухопътните войски ще бъде преодоляно и напомни, че винаги е настоявал модернизацията на трите вида въоръжени сили да тече едновременно като най-добър и балансиран подход. Модернизацията е единен процес и обща трансформация, подчерта Радев, като също така изрази убеждението си, че ще се намерят механизмите Сухопътните войски да имат полагащото им се въоръжение и технологии, но подчерта, че модернизацията им означава преди всичко трансформация на подготовката, въвеждането на по-малки системи и технологии, въоръжение, но с ключово значение в една операция.Радев акцентира и върху основния проблем - неокомплектоваността с личен състав, като изтъкна, че тук трябва да бъде акцентът на усилията и трябва да се възстановят привлекателността и достойнството на военната професия. Президентът изрази увереност, че Сухопътните войски ще продължат все така отговорно да изпълняват задачите си, свързани с националната сигурност.\"В деня на празника ни заставаме пред обществото с гордо вдигната глава, защото няма от какво да се срамуваме\", каза в словото си пред присъстващите на тържеството командирът на Сухопътните войски генерал-майор Михаил Попов.\"Сухопътните войски сме първи по осъществени учения и участници в тях, първи сме по участие в мисиите, по оказване на помощ на населението, а в строя на Националната гвардейска част взводът, който представлява Сухопътните войски, е пръв. В другите области, особено свързани с финансирането, ние често не можем да се класираме и в челната тройка. Може би това е така, защото не сме атрактивни, може би това е така, защото аз не мога да правя вятър на този или онзи, може би причината е, че аз не пълня ушите на хората с постоянни приказки как ние сме най-важни, най-ценни, най, най...\", каза още той и добави, че такова поведение смята за неправилно и водещо след себе си тежки последствия.Командирът заяви, че когато е очаквал високотехнологичното обновление на Сухопътните войски в средата на годината, е виждал \"светлина в тунела\".\"Оказа се, че светлина имаше, но не беше тази, която очаквахме, и сега пак сме в тунела, светим си с газения фенер и се надяваме. Надеждата на Сухопътните войски е като котката - с девет живота, дано да ни стигнат, че не останаха много\", каза Попов, който благодари на военните и на цивилните служители от Сухопътните войски за техния труд и постигнатите успехи.Генералът увери, че войските са готови да изпълнят конституционните си задължения по защита на България. ", "date": "2019.11.19", "title": "Президентът е оптимист за Сухопътни войски, там се надяват на 9 живота, като котките (Снимки)"}
{"url": "http://www.cross.bg/vecherta-kralitza-beshe-1618349.html", "text": "/КРОСС/ В нощта на 16-ти срешу 17-ти ноември, в холивудския Seminole Hard Rock Hotel & Casino - първият в света хотел под формата на китара - се проведе галавечерта на фондация „Шон Комбс\", по-известен като легендарния продуцент и изпълнител Jay-Z. Разбира се, една от основните звезди на вечерта беше съпругата му - Бионсе. Специален празник и специално облекло, разбира се. Най-богатата изпълнителка на планетата бе избрала рокля по тялото с обтягащ корсет и тънки презрамки със златна искряща декорация, подчертавайки и без това безспорния статус на кралица на вечерта.Лаконичният образ беше допълнен от неочакван, леко кичозен аксесоар – чанта клъч под формата на пачка банкноти, обсипана с кристали Swarovski. ", "date": "2019.11.19", "title": "Златна кралица: Бионсе в цялото си великолепие по време на гала вечер на съпруга си"}
{"url": "http://www.cross.bg/nyama-predsedatelyat-komitet-1618341.html", "text": "/КРОСС/ Въпреки обещанието на премиера Бойко Борисов, че няма да бъде внесено предложението първият ден от болничния да не се плаща, синдикатите излизат на протест. Това стана ясно след провелото се заседание на двата стачни комитета от КТ „Подкрепа“ и КНСБ.„В края на месеца ще реализираме национални протестни дейности“, каза председателят на стачния комитет на КНСБ Тодор Капитанов и добави, че ще се срещнат с премиера.„На този етап, дори и Борисов да обещае, че няма да се внася това предложение, няма да отменим подготовката на протеста“, заяви председателят на стачния комитет на КТ“ Подкрепа“ Любка Георгиева.", "date": "2019.11.19", "title": "Синдикатите излизат на национален протест"}
{"url": "http://www.cross.bg/diabet-simptomi-zahar-1618339.html", "text": "/КРОСС/ Безплатни измервания на кръвна захар и гликиран хемоглобин ще бъдат проведени в 19 населени места в цялата страна до края на ноември. Те са част от образователната кампания „Открито за диабета“, която се организира за осма поредна година от фармацевтичната компания Sanofi България.Целта на инициативата е превенция, ранна диагностика на захарен диабет тип 2 и правилен контрол на заболяването, което в световен мащаб се превръща в новата здравна пандемия.По данни на Международната диабетна асоциация броят на пациентите с диабет по света надвишава 425 милиона души. Всъщност всяко семейство е засегнато от болестта, защото всеки 11-ти човек по света има диабет.У нас над 430 хиляди българи живеят с тази диагноза, като близо половината от тях не са диагностицирани.Всеки втори пациент с диабет не постига препоръчителните нива на кръвна захар. Това от своя страна може да доведе до сериозни усложнения, които често са животозастрашаващи.Tе могат да бъдат избегнати чрез ежедневни грижи и добро лечение на заболяването. Затова много важно е пациентите да не пропускат да изследват редовно нивото на кръвната захар и на гликирания хемоглобин, както и задължително да преминат през ежегодния безплатен преглед при ендокринолог, който здравната каса осигурява. Целта на безплатните измервания, организирани от Sanofi България, е да предостави възможност за профилактика на здравите и за контрол на заболяването на хората с диабет чрез увеличаване на достъпа до здравни грижи в малки и големи населени места.По случай Световния ден за борба с диабета от септември до края на ноември ще бъдат организирани 23 измервания на кръвна захар и гликиран хемоглобин. От тях ще се възползват жителите на 19 населени места.Предстоящите дати за измервания са: в (област Ямбол), в в  , (област Кърджали)  и на в (област Пловдив).Ранното диагностициране ограничава тежките усложнения при болните, затова е много важно да се познават първите симптоми на диабета. Най-често срещаните симптоми са: често уриниране, силна жажда и чувство на глад. Освен общите симптоми се наблюдават и специфични за всеки от двата типа диабет.При захарен диабет тип 2 голяма част от пациентите нямат никакви признаци в продължение на години. Повечето от тях са с наднормено тегло или затлъстяване, с натрупване на мазнини, предимно в областта на корема.Симптоми за заболяването могат да бъдат непрекъснатата умора, трудно заздравяващите рани и гениталните инфекции. Заболяването захарен диабет тип 1 започва рязко и драматично.При него повечето пациенти са с поднормено или нормално телесно тегло. Ранните симптоми при него са неестествена загуба на тегло, непрекъсната умора, нарушение на зрението и кожни и генитални инфекции. ", "date": "2019.11.19", "title": "Безплатни прегледи за диабет в Бургас"}
{"url": "http://www.cross.bg/rymen-ykaza-radev-1618330.html", "text": "/КРОСС/ Ултиматуми не приемам от никого, ще подпиша указа в обозрим срок, заяви президентът Румен Радев, попитан от журналисти за подписване на указа за назначаване на следващия главен прокурор и мнението по въпроса на членове на Висшия съдебен съвет (ВСС).Държавният глава посочи, че няма да протака и допълни, че е доказал, че не използва различни „машинации“. По думите на Румен Радев, процедурата за избора е ясно разписана в Конституцията. „И аз се обърнах към ВСС също с настояване, което те, разбира се, не изпълниха по най-добрия начин“, допълни още президентът.  ", "date": "2019.11.19", "title": "Румен Радев за подписването на указа за главен прокурор: Ултиматуми не приемам, ще подпиша в обозрим срок"}
{"url": "http://www.cross.bg/durzhavi-purviya-rabotodatelite-1618331.html", "text": "/КРОСС/ След като бяха тиражирани данни за начинът на изплащане на болничните в други държави членки на ЕС, експерти от КТ „Подкрепа“ и други организации направиха преглед на законодателството в страните, в които, според работодателски организации, работниците не получават нито обезщетение, нито трудови възнаграждения в първите дни от временната нетрудоспособност. Реалността се оказа съвсем различна. Синдикатът публикува данните от своето проучване.  ", "date": "2019.11.19", "title": "В 22 държави от ЕС работодателите плащат болничните от първия ден"}
{"url": "http://www.cross.bg/pernik-kybmetra-voda-1618332.html", "text": "/КРОСС/ Вече денонощие Перник е на воден режим. От снощи на такъв минаха също Ловеч и Плевен. Официалната причина за всичко са сухите лято и есен, но хората подозират, че човешки пропуск е довел до кризата в миньорския град. Утре в града ще протестират.\"За мен причините са комплексни - природни, инфраструктурни и човешки. Последните месеци нямаше нормални валежи, за да се поддържа нормален баланс. Инфраструктурата във ВиК дружествата, не само в Перник, е стара и амортизирана\", посочи бившият директор на Гражданска защита Андрей Иванов в \"България сутрин\".По думите му вината за това касае човешкия фактор. Не можело да се борим срещу природата, но в последните 50-60 г. амортизираните участъци, които подлежали на замяна, не били подменяни поради липса на финанси.\"В Перник загубите на вода са огромни и ги плащаме всички ние\", посочи още той за Bulgaria ON AIR.Всеки язовир има санитарен минимум, под който водата е неизползваема. По думите на Иванов този на водоема в Перник е малко над 2 млн. куб./метра. В момента се лансирала тезата, че обем от около 5 млн. куб./метра вода ще е достатъчен до април. Месечно обаче нужните за водоснабдяване разходват около 1 милион куб./метра вода, което означавало, че след януари-февруари наличният в момента обем може да бъде изчерпан и да се стигне до безводие, ако природата не е благосклонна.\"Всяко ВиК дружество има сондажни кладенци, правени преди 50-60 г., предвидени точно за такива случаи. Има много населени места у нас, които целогодишно са на воден режим\", подчерта още събеседникът.", "date": "2019.11.19", "title": "Водата в Перник се губи по тръбите, загубите са огромни  "}
{"url": "http://www.cross.bg/toplofikatziya-sofiya-lichni-kaloyan-1618333.html", "text": "/КРОСС/ \"Не мисля, че мотивите за оставката на директора на „Топлофикация-София“ са само лични, отчитаме и, че финансовият одит на дружеството е наложителен, предвид размера на дълговете и най-вече решението на Общинския съвет от лятото , което даде ход на търсенето на международен консултант, който да предложи финансов модел за развитие на дружеството\", каза председателят на БСП-София и общински съветник в СОС Калоян Паргов пред журналисти след провело се заседание в СОС.„Вчера за пореден път в медиите изтече съобщение за оставката на директора на „Топлофикация-София“. Практиката директори на общински дружества да си подават оставката по лични причини не е от вчера. И предвид това, че желанието за промяна в София надделя над желанието да остане статуквото, говоря вследствие на резултатите от първи тур, и заявките от управляващото мнозинство, което се формира за промяна, днес поставихме въпроса за тази оставка и за поява на нови име, начело на „Топлофикация““, посочи той.Калоян Паргов отбеляза като наложително комисиите в СОС, които имат отношение по въпроса с „Топлофикация-София“, да изслушат Надзорния съвет на дружеството. „Затова поискахме след днешното конструиране на комисиите на СОС спешно заседание на три комисии, които имат отношение към „Топлофикация-София“, тъй като отоплителният сезон вече навлиза, а именно Инженерната комисия, така наречената Стопанска комисия, както и Комисията по финанси и бюджет. Те трябва да изслушат надзора и управителното тяло с оглед моментното състояние, готовността за отоплителния сезон, причините, довели до тази оставка, ако са известни на Надзора, защото не мисля, че са само лични, и оттук нататък как продължаваме“, допълни той.Калоян Паргов заяви още, че от БСП държат да бъде спазена буквата на закона и следващото ръководство на „Топлофикация-София“ да бъде избрано с конкурс, на който всички кандидати да представят концепциите си. „Дължим това на софиянци, знаете, че напрежението около „Топлофикация-София“ винаги се засилва около отоплителния сезон“, добави още той.", "date": "2019.11.19", "title": "Калоян Паргов: Не мисля, че мотивите за оставката на директора на „Топлофикация-София“ са само лични"}
{"url": "http://www.cross.bg/tzonkov-byudzhet-ypravlyavashtite-1618334.html", "text": "/КРОСС/ \"На Бюджет 2020 му липсва виждането на управляващите за дългосрочно и адекватно решение на натрупаните през последните 10 години и възникващите проблеми\", каза за предаването „Софийска трибуна“ по Радио „Фокус“ народният представител от ПГ на БСП за България доц. Николай Цонков. По думите му един бюджет трябва да формира националните цели и визии за един по-дългосрочен период за икономическо развитие на страната. „Мога да кажа, че това е бюджет на застоя, но бих добавил, че това е бюджет на пропуснатите възможности и е изгубено време както за всички български граждани, така и за България“, обясни Цонков. Според него подводните камъни в Бюджет 2020 са свързани с начините на правенето му. „Отново имаме подценяване на българската икономика през основния показател БВП. За следващата година, за справка, е даден да достигне 126 млрд. лв. Ние смятаме, че той е подценен с може би поне 3 млрд. лв. Това означава, че в своя полза управляващите, просто, за да покажат на хората, че управляват добре и реализират излишък, подценяват приходната част в бюджета и в края на следващата година отново ще се окаже, че ще имаме може би излишък от 2 млрд. лв., които ще бъдат похарчени за удобните общини и ведомства, които са полезни за изборите на сегашното управление“, уточни народният представител от БСП. Според него ако до преди 2-3 години ставаше дума за бюджет на оцеляване, който да гарантира стабилност и сигурност, сега вече трябва да се говори за истински реформи – как всеки разход се отразява на развитието на икономиката. „Повишаването на минималната заплата не означава, че имаме целенасочена политика по доходите, както се бият по гърдите управляващите, че това е основният им приоритет“, бе категоричен той. Безспорно и БСП като социалистическа партия счита, че образованието и здравеопазването са основни сектори, на които трябва да се обърне внимание, добави Николай Цонков. „Освен тях имаме много други големи проблеми, например крайната бедност на голяма част от българското население. В този бюджет не виждаме по какъв начин се решава проблемът с бедността. Можем да добавим и проблема с работещите бедни, тоест с ниските заплати, които не позволяват на хората да водят нормален и достоен начин на живот“, посочи той. По думите му не се вижда правилно управление на средствата в образованието и здравеопазването. „Когато насочваме средствата за повишаване на заплатите на учителите, това означава ли, че автоматично повишаваме качеството на образованието? Отговорът е „Не“. Според статистиката частните уроци се увеличават постоянно, включително и по български език, което е абсурдно. Другото важно е това как се справяме с масовата функционална неграмотност, която по статистика всяка година нараства. До какви реални резултати ще доведе увеличението на средствата за образование – дали ще върнат в класните стаи повече от децата, които поради бедност не ходят на училище, дали ще решат проблема с мотивацията на учителите и с качеството на българското образование“, попита той. Според него истински важните проблеми у нас освен образованието, са бедност и здравеопазване. „Докато в здравеопазването продължаваме да говорим за болниците като търговски дружества, не можем да очакваме кой знае какви резултати. Ще продължим да разпределяме неефективно средствата в бюджета за здравеопазване, който всяка година расте с около половин милиард, той е вече над 5 млрд. от бюджета на България, но не е ясно къде отиват тези пари“, отбеляза депутатът от ПГ на „БСП за България“. Той коментира и алтернативата на левицата за Бюджет 2020. По думите му трябва да се подходи по друг начин от гледна точка на фискалната политика. „Дълго време данъкът върху физическите лица беше една ставка без значение какво възнаграждение получават, данъкът за печалбата също е 10%-на ставка, но това, свързано с българската икономика и разпределението на отраслите, не води до нейното развитие. Ако при европейската фискална политика по-голям дал от приходите имат преките данъци, то у нас това са косвените – ДДС, акцизи и т.н., а би трябвало да е обратното“, заяви Цонков. БСП счита, че от гледна точка на данъчната система трябва да се поема по-малка тежест от средната класа в България, обясни той. „В този смисъл алтернативно предложение е да има необлагаем минимум. Тоест тези, които получават най-ниска възнаграждения да не плащат данък върху физическите лица, а тези, които получават най-високи възнаграждения да имат по-голям принос в данъчните приходи“, допълни Цонков. Според него през предложения от управляващите бюджет не се предлага и решение на демографската криза. „Предлагаме бавно и постепенно да се премине към семейно подоходно облагане и на всяко дете да се облекчава семейство с 50 лв.“, каза още Николай Цонков, като обясни алтернативите на БСП и по отношение на образованието. „От 1 до 12 клас можем да поемаме разходите а учебници на учениците. Може да се повиши помощта за майките студентки от 3000 на 6000 лв.“, добави депутатът. По думите му е важно да се обърне внимание и на детските надбавки и обезщетението за майчинство, което също трябва да бъде повишено и да бъде съотнесено към минималната работна заплата. Николай Цонков коментира и решението първият ден от болничния да не се заплаща, което предизвика сериозни дебати през последните дни. „То е в полза на работодателите и ощетява в пълна степен работниците. В момента виждаме, че държавата е безпомощна да реши проблема с фалшивите болнични. Това решение е унизително като предложение и потвърждава политиката на управляващите за геноцид към всички български граждани“, категоричен бе народният представител от ПГ на „БСП за България“.", "date": "2019.11.19", "title": "Доц. Николай Цонков: Бюджет 2020 е бюджет на застоя"}
{"url": "http://www.cross.bg/nikolov-obshtinski-suvetnik-1618335.html", "text": "/КРОСС/ \"Групата на БСП ще остане основна опозиционна сила и в настоящия Общински съвет\", каза за предаването „Софийска трибуна“ по Радио „Фокус“ Николай Николов – общински съветник, секретар на групата на БСП в Столичния общински съвет /СОС/. Той оцени изминалите местни избори като тежки. „Знаете в каква ситуация бяхме поставени – без финансиране, без субсидия. Въпреки това излязохме и бяхме сред хората. Аз се явих в двойно качество – като кандидат за районен кмет на Красно село и кандидат за общински съветник. Не ми достигнаха 83 гласа, за да бъда на балотаж за районен кмет, при положение, че имаше над 300 недействителни бюлетини. Според мен, както и според БСП, а гледам, че и президентът на България иска да направи среща, наистина най-накрая е време да се въведе машинното гласуване. Безумие е в 21 век, в европейска столица, да се ходи с тези листа, да се разнасят чували, да не ти зачитат гласа, защото малко си излязъл от квадратчето. Машинното гласуване трябва да бъде въведено, за да бъдат пресечени всички тези порочни практики, с които очевидно управляващата партия печели своите гласове и мнозинство“, коментира Николов. Той припомни, че през мандата на миналия Общински съвет групата на БСП беше представлявана едва от 7 души. „Сега не само удвояваме, но и прибавяме един допълнително. Групата ни е от 15 човека – изключително подготвени, професионалисти и немалко младежи. Имаме едно нелошо представителство“, заяви общинският съветник от БСП. По думите му в сегашното разпределение в СОС има по-малко политически партии, които са представени, за разлика от миналия мандат. „В момента най-голяма е групата на ГЕРБ – 27 съветника, след това сме ние с 15, вече се върнахме като втора политическа сила, следват „Демократична България“ с 12. Новината от няколко дни е, че се възстановяват „Патриоти за София“. ВМРО имаше 4 общински съветника, ПП „Атака“ имаха 2. Правилото за съставяне на група в СОС е да имат 5 души. В момента единият общински съветник от „Атака“ отива към ВМРО, с което сформират „Обединени патриоти“, а Волен Сидеров става вторият независим общински съветник след Борис Бонев“, обясни той. Николай Николов съобщи, че утре предстои сесия в Общинския съвет, на която трябва да бъдат сформирани постоянните работни комисии. „Първата точка ще бъде избирането на още един зам.-председател на Общинския съвет, който ще бъде от групата на „Патриоти за София“, добави той, като уточни, че първата задача след сформирането на постоянните комисии е приемането на най-важния за Столична община документ – Бюджет 2020. „Продължаваме да настояваме за възможно най-голяма прозрачност на процедурата по изготвяне на бюджета под ръководството на кмета Йорданка Фандъкова. От 4 години искаме той да мине през всички постоянни комисии, да се каже по кои пера ще има увеличение и къде ще има разлики, за да можем ние като политическа група да изработим нашия алтернативен бюджет. За съжаление, въпреки че г-жа Фандъкова е обещала това да се случи, бюджетът винаги ни е бил даван в последния момент. По този начин ние не можем да предложим хубава, обмислена с нашите експерти, алтернатива. Г-жа Фандъкова много обича да се хвали, че бюджетът за 2019г. е рекорден за всички времена – 1 млрд. и 700 млн. лв., но забравя да спомене, че има 250 млн. лв. преходен остатък от бюджета от 2018г., които реално можеха да бъдат употребени за изграждането на нови детски градини, за ужасяващото състояние на инфраструктурата и за облагородяване на околната среда“, заяви Николов, като отбеляза, че именно това са едни от основните приоритети на БСП като група в СОС. „Редно е и е честно всяко дете да намери място в детска градина и ясла, да ходим в хубави, уредени зелени площи и паркове. И третото е нещо, за което се борим още от 2015г. – край на София на две скорости. В момента масово се наливат пари в идеалния център на столицата, а в крайградските квартали гледката не е приятна“, посочи общинският съветник от левицата. Той коментира и с кои групи столичните социалисти ще търсят сътрудничество. „При подкрепата на Елен Герджиков за председател на СОС се видя кои хора ще подкрепят ГЕРБ. Той получи 33 гласа – 27 плюс четирите на ВМРО, Волен Сидеров си тръгна преди да упражни правото си на глас, и е ясно кой беше 33-тият глас. Очевидно е по простата математика, че това е г-н Борис Бонев, защото нашето предложение г-жа Милка Христова получи 15 гласа, колкото е и нашата група, а г-н Методи Лалов получи 12-те гласа на „Демократична България“. Борис Бонев постигна наистина впечатляващ резултат и очаквах, че най-вероятно ще има невалидна бюлетина, но такава нямаше. В този вид ясно се очерта кои ще бъдат мнозинството и се очаква, че другите групи - на БСП и на „Демократична България“, ще бъдат другата страна, опозицията“, обясни Николай Николов. Според него ще бъде интересно и това какво получават районните кметове на ГЕРБ и тези на останалите политически сили. „Ще се борим да прекратим статуквото. Като по-голяма група имаме и повече сила и мощ. Очакваме и колегите от „Демократична България“ да ни подкрепят в опозиционната ни дейност. На първото заседание Борис Бонев стъпи накриво, ще видим занапред как ще действа“, беше категоричен той. „Нека да решаваме с мъдрост проблемите и да се борим за благото на гражданите, призова Николай Николов.", "date": "2019.11.19", "title": "Николай Николов: Групата ни ще остане основна опозиционна сила и в настоящия Столичен общински съвет"}
{"url": "http://www.cross.bg/leva--singul-1618337.html", "text": "/КРОСС/ Уелс – Унгария                                              Сингъл, Live, ТОП             „1“-1.65 „Х“-3.65 „2“- 5.00Вижте други интересни срещи в следващите дни:Сърбия /21/ – Русия /21/                               Сингъл, Live, ТОП             „1“-2.24 „Х“-2.89 „2“- 2.80Полша – Словения                                          Сингъл, Live, ТОП             „1“-1.70 „Х“-3.55 „2“- 4.75Северна Македония – Израел                  Сингъл, Live, ТОП             „1“-2.25 „Х“-3.25 „2“- 2.75Шотландия – Казахстан                                 Сингъл, Live, ТОП              „1“-1.60 „Х“-3.65 „2“- 5.50Еквадор – Колумбия                                       Сингъл, ТОП                     „1“-3.82 „Х“-3.12 „2“- 1.76Лудогорец – Локомотив Пловдив                    Сингъл, Live, ТОП             „1“-1.45 „Х“-3.60 „2“- 6.50 В неделя монтанчанин – специалист в тенис предвижданията позна кой ще поведе и после ще спечели финалния АТП турнир в Лондон и забогатя с общо 23550 лева.Друг негов съгражданин предвиди, че Стефанос Циципас ще триумфира в надпреварата и прибра 12 000 лева. Също тогава пловдивчанин взе 4610,07 лева за три срещи в права колонка, единият от които гореспоменатия тенистурнир. Друг участник от града на тепетата с 1 лев заслужи 2921,26 лева, от които бонус 265,57 лева за 9 мача, единият с двоен знак.Отново на паметната за футбола ни дата 17-ти ноември асеновградчанин позна победата на България над Чехия и заедно с още 4 мача в права колонка си тръгна с 4055,69 лева. Русенец е първенец по суми от Спортмакс, след като в неделя взе общо 3940 лева за Краен изход. В събота в Несебър местен си тръгна с 2650 лева отново за Краен изход, а в петък столичанин позна Секунда на 1-ви гол и с 55 лева залог прибра 2142,25 лева.В Русе вчера бе истински бум от печалби от Гонки с хрътки. За там заминаха суми от общо 5925 лева, 4200 лева, 2150 лева, 1800 лева, както и 2055 лева със залози за Победител и 1-2.Към 12.00 часа на 19.11.2019 г. сумата в Джакпот 13 е на стойност 15 632 лева, а срещите от него можете да видите  .", "date": "2019.11.19", "title": "Според \"Еврофутбол\" Уелс е фаворит срещу Унгария в европейска квалификация"}
{"url": "http://www.cross.bg/pargov-rukovodstvoto-izslyshvane-1618336.html", "text": "/КРОСС/ \"Наложително е при сформиране на постоянните комисии в СОС да се свика изслушване на ръководството на „Топлофикация-София“, каза председателят на БСП-София и общински съветник в СОС Калоян Паргов в декларация от името на ПГ „БСП за България“ в СОС.", "date": "2019.11.19", "title": "Паргов: Наложително е изслушване на ръководството на „Топлофикация-София“"}
{"url": "http://www.cross.bg/borisov-premierut-boiiko-1618320.html", "text": "/КРОСС/ Още един път да ме скарате с еколозите - ще видите какво ще ви направя. Тази закана отправи премиерът Бойко Борисов към ръководителя на строежа на участъка на магистрала \"Хемус\" над село Торос в местността Боаза в Ловешко.Повод за гнева му стана сигнал от риболовен клуб \"Балканка\", че районът е заплашен от екокатастрофа заради взимане на баластра от коритото на Вит за строежа на магистралата. Впоследствие от Агенция \"Пътна инфраструктура\" обявиха, че те не са поръчвали никакви дейности край реката. От екоминистерствотодопълниха, че става въпрос за почистване на наноси от коритото, възложено от областния управител на Ловеч, но без да са спазени всички законовите процедури.От видеото, качено във \"Фейсбук\" профила на Борисов тази сутрин, все пак стана ясно, че влизането на тежка техника в коритото има връзка със строежа на \"Хемус\". \"Тука ли сте пипали вие баластрата. Казал съм глоби, актове на областния, на всички да се издадат\", заяви Борисов.Беше му отговорено, че почистване на коритото на реката от островните наноси е били необходимо, за да могат да се подготви стабилна площадка, на която да заемат позиция 200-тонните кранове, с които се монтират 50-тонните греди на мостовете на бъдещата магистрала над Вит.\"Хубаво сте почистили, но сте попрекалили. Сега да ми излязат проверките, ще ви глобя всичките\", отвърна премиерът.Той нареди на ръководителя на обекта да покани представители на природозащитните организации при участъка край р. Вит и да им обясни какво е извършено, като поиска и предписания за действията оттук нататък.\"Не може да влезем в конфликт. Ще ги докараш да видят трасето, да видят какъв огромен строеж е. Разбра ли ме?\", каза на сбогуване Борисов. И получи отговор като в казармата - \"Слушам\".Инспектираният днес от Борисов участък в строеж на \"Хемус\" е продължение на пуснатите в началото на октомври 9 километра от аутобана. Отсечката е с дължина 15.26 км, започва от местността Боаза и стига до пресичането на третокласния път Луковит - Угърчин, където ще е пътен възел \"Дерманци\". До момента обаче разрешително за строеж има само за 1 километър от нея, като първата копка беше направена през април.Както е известно, Агенция \"Пътна инфраструктура\" възложи на държавното дружество \"Автомагистрали\" ЕАД да проектира и изгради участъка от автомагистрала \"Хемус\" от Боаза до Велико Търново, или общо 134 км, включително и тази част, за която е сигналът. Държавното дружество обаче разчита на подизпълнители.След това премиерът, придружаван от вицепремиера Томислав Дончев, посети и строителството на обходния път на Габрово и мястото, където ще започне да се пробива тунелът под Шипка. \"Вече имаме строители, които могат да правят високи естакади и дълги тунели, което е национален капитал\", коментира Дончев.Обходният път осигурява връзка между няколко габровски квартала и извежда извън града транзитния трафик, срещу който протестират местните жители, добави той. Целта е съоръжението да бъде готово до края на годината, но проверяващите констатираха, че има още много работа.Иначе и в днешното издание на риалити формата \"В джипа с Бойко Борисов\" премиерът не изневери на стила си и спираше да поговори с всички работници по пътя. Не отказа снимка на никого, като получи и пожелания \"100 години все така да ни уважавате.По пътя премиерът не пропусна да подкани работниците да се възползват от хубавото време с думите: \"Давайте, давайте, докато още времето... Господ даде хубаво време тази година.Работещи по археологическите разкопки роми приветстваха премиерът с \"Мараба, Бойко. Добре сме, работим\" . \"Ей това искам от вас, да работите\", отговори им Бойко Борисов.Вече в колата, пък коментира, че при археолозите само доцентите не са роми. \"Ами трябва някой да копае\", допълни возещият се в джипа вицепремиер Томислав Дончев.", "date": "2019.11.19", "title": "Още веднъж ме скарайте с еколозите и ще видите какво ще ви направя"}
{"url": "http://www.cross.bg/prevrata-prevrat-petima-1618321.html", "text": "/КРОСС/ Прокуратурата в Турция е издала заповед за задържане на 133 военни офицери заради заподозрени връзки с мюсюлманския духовник Гюлен, който е обвинен от Анкара за неуспешен опит за преврат през 2016 г., съобщава АП.\"Анадолу\" съобщава, че 101 от заподозрените са задържани при едновременни акции в 45 провинции заради предполагаеми връзки с ФЕТО. Полицията издирва още 32 заподозрени.Агенцията твърди, че 82 от заподозрените са офицери, които в момента служат в армията. Сред тях има трима полковници, петима майори и петима лейтенанти.Около 77 000 души са арестувани, а около 130 000 други, включително военнослужещи, са уволнени от държавни длъжности при правителствена акция срещу мрежата на Гюлен след преврата.Припомняме, че след потушения опит за преврат през юли 2016 година, Анкара уволни стотици хиляди турци на всякакви позиции. Много от тях бяха изправени пред съда.Арестите на заподозрени продължават. Извънредното положение бе наложено и удължавано няколко пъти, а след това чрез законодателни стъпки бе въведена президентска държава.Според Турция, Гюлен стои зад преврата, а организацията му има клонове в целия свят.", "date": "2019.11.19", "title": "Турция задържа още 133 военни за участие в преврата"}
{"url": "http://www.cross.bg/chasa-voda-noemvri-1618323.html", "text": "/КРОСС/ „Софийска вода” временно ще прекъсне водоснабдяването в някои части на столицата, съобщиха от пресцентъра на дружеството.От 23.00 часа на 19 ноември 2019 г. до 05.00 часа на 20 ноември 2019 г., в жк. „Белите брези“ се налага спиране на водоподаването на клиентите на „Софийска вода”, живеещи в района на жк. „Белите брези\" - бул. „Гоце Делчев, бул. „България“ и ул. „Кюстендил“; ж.к. „Борово“ – ул. „Грамада“, ул. „Пирински проход“ и бул. „България“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Дойран“ ъгъла с ул. „Ворино“.От 23.00 часа на 19 ноември 2019 г. до 04.00 часа на 20 ноември 2019 г., се налага спиране на водоподаването в района набул. „Евлоги и Христо Георгиеви“, ул. „Граф Игнатиев“, бул. „Патриарх Евтимии“, бул. „Витоша“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Алабин“ ъгъла с ул. „Цар Калоян“.В  се налага спиране на водоподаването от 09.30 до 18.30 часа в района на ул. „Боян Магесник“ от ул. „Асенова крепост“ до ул. „Велчо Атанасов“; ул. „Погледец“ от ул. „Боян Магесник“ до ул. „Бричебор“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Боян Магесник“ ъгъла с ул. „Иларион Драгостинов“.", "date": "2019.11.19", "title": "В столичния кв. \"Белите брези\" остават без вода през деня"}
{"url": "http://www.cross.bg/komisii-obshtinski-pravilnik-1618322.html", "text": "/КРОСС/ На днешното второ заседание на Столичния общински съвет (СОС) ще бъдат избрани председатели на постоянните комисии на съвета, ще бъде определен и съставът им.Очаква се да бъде сформирана работната група, която ще изработи проект на нов правилник за организацията и дейността на градския парламент.Председателят на съвета Елен Герджиков съобщи какво се предвижда дотогава.„В разумен срок се надяваме да приемем новия правилник, там ще бъдат описани новите комисии. Докато приемем чрез новия правилник новите комисии трябва да определим поименния състав на сегашните комисии, за да започне реалната работа на Общинския съвет. За да започнат тези комисии да гледат докладите и реално третото заседание ще бъде първото със съдържание по общински теми“, каза той.„Като политическите страсти се разсеят, очаквам прагматична работа и да започнем по темите и съм абсолютно уверен, че това ще се случи“, добави председателят на Столичния общински съвет Елен Герджиков.", "date": "2019.11.19", "title": " Избират председатели на постоянните комисии в СОС"}
{"url": "http://www.cross.bg/selishta-pompeiio-bryag-1618324.html", "text": "/КРОСС/ Държавният секретар на Съединените щати Майк Помпейо обяви поредна рязка промяна в политиката на Вашингтон в Близкия изток, предаде Ройтерс. Помпейо съобщи, че администрацията на президента Доналд Тръмп вече не смята за незаконни еврейските селища на Западния бряг. Помпейо обяви, че Вашингтон се отказва от юридическо становище от 1978 г., според което еврейските селища в тези палестински територии са в нарушение на международното право. Еврейските селища са създадени от Израел на Западния бряг на земя, окупирана по време на войната в Близкия изток от 1967 година. Този ход е пореден удар срещу стремежите на палестинците за създаване на независима държава.\"Установяването на израелски селища на Западния бряг не е в нарушение на международното право. Искам да подчертая няколко важни неща - първо - признаваме, че израелският съд могат да вземат законови решения въз основа на оценка на фактите на място. Съединените щати не изразяват възглед за законовия статут на което и да е селище. Второ - не поставяме под въпрос статута на Западния бряг - това е въпрос, който трябва да решат израелци и палестинци\", каза Майк Помпейо.Израелският премиер Бенямин Нетаняху приветства администрацията на Доналд Тръмп, че \"поправя една историческа несправедливост\". Говорител на палестинския президент Махмуд Абас обаче упрекна Тръмп, че погазва международното право. Европейският съюз продължава да смята израелските селища в окупирани палестински територии за незаконни, гласи изявление на първия дипломат на съюза Федерика Могерини, която призовава Тел Авив да прекрати заселническата дейност. ЕС ще продължи да подкрепя решение, водещо до създаването на две държави, добави Могерини.Непроменена остава и позицията на Русия, заявиха от външното министерство на страната.  Според Москва е необходимо комплексно политическо решение на израелско-палестинския конфликт на основата на решение с две държави в границите от 1967 година.Един от американските съюзници в Близкия изток - Йордания, също не спести критиките си. Йорданският външен министър Айман Сафади заяви, че еврейските селища на Западния бряг подкопават надеждите за решаване на 70-годишния израелско-палестински конфликт чрез създаване на палестинска държава редом с Израел.Посолството на Съединените щати в Израел издаде предупреждение към американските граждани за възможни атаки в Ерусалим и палестинските територии. Американският първи дипломат Майк Помпейо обяви също, че Вашингтон ще наложи санкции срещу представители на властите в Ирак. По думите му мерките ще бъдат насочени срещу \"корумпирани лица, които крадат богатствата на иракския народ\", и срещу \"тези, които убиват и раняват мирни демонстранти\".Протестите в Ирак продължават вече втори месец. В сблъсъците загинаха повече от 300 души.Помпейо обяви и допълнителни санкции срещу Иран заради решението на иранските власти да възобновят обогатяването на уран във Фордо.По-рано стана ясно, че Иран е отхвърлил още едно от ограниченията върху ядрената му програма, наложени със споразумението от 2015 година. Международната агенция за атомна енергия установи надвишаване на иранските запаси от тежка вода с тон и половина над допустимите 130 тона. Техеран вече надвиши разрешения размер на запасите си от обогатен уран, увеличи процента на обогатяване на суровината и въведе в експлоатация по-ефективно оборудване в ядрените си инсталации. Техеран подчертава, че ще се върне към задълженията си, щом европейските страни по ядрената сделка неутрализират ефекта от санкциите.", "date": "2019.11.19", "title": "САЩ вече не смятат за незаконни еврейските селища на Западния бряг"}
{"url": "http://www.cross.bg/airbnb-parizh-idalgo-1618325.html", "text": "/КРОСС/ Кметът на Париж предупредил президента на Международния олимпийски комитет (МОК) относно „рисковете“ от споразумението им за спонсорство с компанията за туристическо настаняване Airbnb в писмо, изпратено миналата седмица и предадено от Франс прес в понеделник.Ан Идалго, член на Социалистическата партия, която ще се бори да бъде преизбрана догодина, обеща в писмото, изпратено в петък до президента на МОК Томас Бах своята „пълна решителност“ да затегне мерките относно туристическите наеми във френската столица, която е един от най-големите пазари на Airbnb и ще приеме Летните олимпийски игри през 2024.Париж има 65 000 обяви на Airbnb, което доведе до недоволство сред официални лица от градската управа, според които компанията предлага много места под наем в услуга на туризма пред местните жители.Френската столица бе въвлечена в редица съдебни дела с американския гигант и през февруари поиска 12.5 млн. евро в глоби за това, че е било позволяване на собственици да наемат имоти, без да се регистрират в града.В писмото си Идалго заяви, че може да забрани изцяло краткосрочните туристически наеми в някои части на града, ако не бъдат въведени по-строги ограничения на национално ниво.„С премахването на значителен брой квартири от Париж, Airbnb допринася за повишаването на наемите и влошава недостига на апартаменти на пазара за наемане на цена за всички парижани, особено за средната класа“, сподели Идалго.Тя обвини платформата и в „дестабилизирането на местния бизнес и конкурирането с традиционните хотели“.Заместник-кметът на Идалго, отговарящ за жилищното настаняване, Ян Бросат, каза пред АФП в понеделник, че съжалява за избора на партньор на МОК „във време, когато много градове в Европа и света се борят срещу Airbnb“.", "date": "2019.11.19", "title": "Кметът на Париж предупреди МОК за рисковете от спонсорството на Airbnb"}
{"url": "http://www.cross.bg/ato-ppez-ppixodite-1618326.html", "text": "/КРОСС/ Πpaвитeлcтвoтo нa Чexия oдoбpи пpeдлoжeниe зa 7 пpoцeнтa дигитaлeн дaнъĸ, нacoчeн ĸъм cвeтoвнитe интepнeт гигaнти ĸaтo Fасеbооk, Gооglе и Аmаzоn, cъoбщиxa oт мecтнoтo Mиниcтepcтвo нa финaнcитe, цитиpaни oт Rеutеrѕ.Πpeдлoжeнитe тeĸcтoвe вce oщe тpябвa дa бъдaт oдoбpeни oт пapлaмeнтa пpeди дa ce пpeвъpнaт в зaĸoнa. Te ca нacoчeни ĸъм пpиxoдитe, cпeчeлeни oт тapгeтиpaнa peĸлaмa, пpeдocтaвянeтo нa ycлyгaтa дигитaлeн пaзap и пpoдaжбa нa лични дaнни нa пoтpeбитeлиДaнъĸът щe тpябвa дa бъдe плaщaн oт ĸoмпaнии, ĸoитo имaт пpиxoди oт пoнe €750 милиoнa гoдишнo и 100 милиoнa ĸpoни ($4,32 милиoнa) oт чeшĸия пaзap, ĸaĸтo и пoнe 200 xил. пoтpeбили.Mиниcтepcтвo нa финaнcитe изчиcлявa, чe дaнъĸът, ĸoйтo щe бъдe в cилa вpeмeннo дo пocтигaнe нa cвeтoвнa cдeлĸa, щe yвeличи пpиxoдитe в бюджeтa c 2,1 милиapдa ĸpoни пpeз cлeдвaщaтa гoдинa, aĸo влeзe в cилa пpeз юни, и пo oĸoлo 5 милиapдa гoдишнo пpeз cлeдвaщитe гoдини.Чexия нe e eдинcтвeнaтa cтpaнa, ĸoятo въвeждa дaнъĸ cpeщy пpиxoдитe нa интepнeт гигaнтитe ĸaтo Fасеbооk и Gооglе, ĸaтo пoдoбeн xoд вeчe пpeдпpиexa Фpaнция и Итaлия. CAЩ, дoм нa пoвeчeтo гигaнти, e пpoтив нoв нaлoг.  ", "date": "2019.11.19", "title": "Чexия oблaгa Fасеbооk, Gооglе и ocтaнaлитe тexнoлoгични гигaнти c нoв дaнъĸ"}
{"url": "http://www.cross.bg/koleda-godina-tazi-1618358.html", "text": "/КРОСС/ За седма поредна година фондация \"За Нашите Деца“ даде старт на . Новото издание отново цели да ангажира и вдъхнови служители на големи и малки компании да организират сами забавни фондонабирателни инициативи в офисите си, средствата от които да дарят за каузата на “За Нашите Деца”.На сайта на кампанията, организаторите предлагат , чрез които служителите на социално отговорни компании могат да опознаят колегите си, да усетят коледния дух, да се забавляват и в същото време да помогнат за това повече деца в риск да усетят истинския дух на Коледа. Mислили ли сте си колко весело би било да си припомните някое отдавна забравено хоро... и то в офиса? Или пък да си спретнете една импровизирана Зимна олимпиада, пак измежду бюрата, секциите и компютрите. Можете да премерите сили с колегите на канадска борба със зимни ръкавици, да покажете бързоходските си умения в надбягване с коледни чорапи или пък да си измислите надпревара по ваш вкус. Всичко това, докато дарявате!Като говорим за вкус - какво по-хубаво от разкошна трапеза за Коледа? Съблазнете сетивата си и превърнете обикновената почивка за обяд в истинско преживяване с аромат на ябълки, дъх на канела, топъл шоколад, баница с късмети и много други кулинарни изкушения, приготвени лично от вас и вашите колеги.За тези, които обичат да изявяват талантите си (или просто да се изявяват) – покажете своя артистичен талант на празнично караоке или следобед на талантите. , със сигурност би накарало много хора да донесат китарата си в офиса, да покажат ръчно изработена кутия, авторска картина, кадри от изумителни спортни умения или друго свое причудливо хоби. За още идеи посетете сайта на кампанията  и разгледайте , които доказват, че да правиш добро е лесно и може да бъде много забавно. Там ще откриете всяка инициатива, придружена от пакет с необходимите за организирането ѝ материали.Споделената емоция и желанието да помогнем от сърце са в основата на успеха на \"Тази Коледа чудесата правите Вие!“. Над 120 социално отговорни компании се включиха в досегашните издания на кампанията. Миналата година набраните близо 60 000 лв. бяха инвестирани в услугите, предоставящи щастливо детство в сигурна семейна среда за най-уязвимите деца.Вярваме, че тази година ще постигнем повече!Помогнете на повече деца да изживеят магията, наречена семейство!Включете се на  или , защото Тази Коледа чудесата правите Виe!   \n\t\t\t\t\t", "date": "2019.11.19", "title": "„Тази Коледа чудесата правите Вие“ в подкрепа  на най – уязвимите деца стартира за седма поредна година (Видео)"}
{"url": "http://www.cross.bg/gurtziya-dyshi-migranti-1618363.html", "text": "/КРОСС/ Премиерът на Гърция обвини днес Европейския съюз, че третира страните на външните граници на организацията като удобни места за паркиране на мигранти, предаде АФП, позовавайки се на негово интервю.Кириакос Мицотакис каза през германския в. „Ханделсблат“, че ЕС „игнорира проблема“ с растящия брой мигранти в Гърция.Около 1350 души пристигнаха на гръцките егейски острови между петък и понеделник, сочат данните на гръцката брегова охрана. Те се добавят към над 32 000 души, които вече живеят в мизерни условия на Лесбос, Самос, Лерос, Хиос и Кос, където центровете имат общ капацитет за настаняване на 6200 души.„Не може да продължава така. Европа гледа на страните на пристигане, като Гърция, като на удобен паркинг за бежанци и мигранти. Това европейска солидарност ли е? Не! Не мога повече да приемам това“, казва Мицотакис, който стана премиер през юли.Той отправи критики и към Турция, като каза, че президентът Реджеп Ердоган се „опитва да използва миграцията като лост за натиск над Европа и постигане на отстъпки“.В началото на ноември Ердоган каза, че ще „отвори портата“ за милиони бежанци, държани в лагери в Турция, ако ЕС критикува неговата офанзива в държаните от кюрдите райони в Северна Сирия. Това бе поредната заплаха от серията подобни.„Честно казах на президента Ердоган, че не може да злоупотребява с мигрантите и бежанците като инструмент, ако иска да има добросъседски отношения с Гърция“, казва Мицотакис в интервюто.В началото на октомври той обяви, че до края на декември 20 000 души ще бъдат преместени от островите в континенталната част на Гърция, за да се облекчи състоянието на препълнените лагери.", "date": "2019.11.19", "title": "Премиерът на Гърция: ЕС ни третира като паркинг за мигранти"}
{"url": "http://www.cross.bg/teel-tata-evpopa-1618327.html", "text": "/КРОСС/ Таtа Ѕtееl Ltd. плaниpa дa cъĸpaти дo 3 000 paбoтни мecтa в Eвpoпa, зa дa нaмaли paзxoдитe cи, пpeдaвa Вlооmbеrg. Oĸoлo двe тpeти oт cъĸpaтeнитe щe бъдaт oфиc cлyжитeли, cъoбщиxa oт ĸoмпaниятa.\"Cтaгниpaщoтo тъpceнe нa cтoмaнa в Eвpoпeйcĸия cъюз и cвeтoвнoтo cвpъxпpeдлaгaнe бяxa ycлoжнeни и oт тъpгoвcĸитe ĸoнфлиĸти, ĸoитo пpeвъpнaxa в Eвpoпa в мяcтo, в ĸoeтo ce cтoвapвa cвeтoвният излишъĸ\", ĸaзaxa oт индийcĸaтa Таtа Ѕtееl.Eвpoпeйcĸaтa cтoмaнeнa индycтpия ce нaмиpa в тpyдeн пepиoд: тъpceнeтo нaмaлявa, cвeтoвният иĸoнoмичecĸи pacтeж ce зaбaвя, a зaплaxaтa oт чyждecтpaнни дocтaвчици, вĸлючитeлнo oт Typция, Pycия и Kитaй, e пocтoяннa.Вrіtіѕh Ѕtееl Ltd., втopият нaй-гoлям пpoизвoдитeл нa cтoмaнa във Beлиĸoбpитaния, бe пocтaвeн в лиĸвидaция пpeз мaй, a пo-ĸъcнo пpидoбит oт ĸитaйcĸaтa Јіngуе Grоuр Со. Tъpceнeтo в Eвpoпeйcĸия cъюз щe ce cвиe c 3,1 пpoцeнтa тaзи гoдинa, пpeдyпpeди acoциaциятa Еurоfеr.Πeчaлбaтa (ЕВІТDА) нa Таtа Ѕtееl в Eвpoпa пoтънa c 90 пpoцeнтa дo 31 милиoнa пayндa ($40 милиoнa) пpeз пъpвитe шecт мeceцa нa фиcĸaлнaтa гoдинa, зaпoчвaщa oт aпpил. Πpиxoдитe ca 3,25 милиapдa пayндa зa cъщия пepиoд.Πo-paнo Таtа Ѕtееl oпитa дa oбeдини cили c гepмaнcĸaтa Тhуѕѕеnkruрр АG, нo пpeдлoжeниeтo бe oтxвъpлeнo oт eвpoпeйcĸитe aнтитpъcтoви peгyлaтopи. ", "date": "2019.11.19", "title": "Tata Steel съкращава 3 000 работни места в Европа"}
{"url": "http://www.cross.bg/novi-plovdiv-toplofikatziya-1618356.html", "text": "/КРОСС/ Днес, 19 ноември 2019 г., в Пловдив EVN Топлофикация стартира изграждането на нови модерни енергийни съоръжения за производство на топлинна енергия в България – 5 броя нови водогрейни котли.Сред основните аспекти на EVN Топлофикация е екологично чистото производство на топлоенергия. Toва е поредната стъпка към модернизацията на енергийните мощности, след като през 2011 г. EVN изгради най-модерната когенерация за екологично производство на топло- и електроенергия на Балканите.EVN Топлофикация инвестира в новите водогрейни котли 23 милиона лева. Общата мощност на съоръженията е 100 мегавата (MW).Три от съоръженията ще се изградят на площадката в ТЕЦ Пловдив Север, а други две – в Отоплителна централа Юг. Чрез модерните съоръжения Пловдив ще има по-ефективно производство на топлинна енергия, по-чист въздух и нови инвестиции в местната икономика. Очаква се проектът да бъде завършен през 2021 г.Новите водогрейни котли изпълняват екологичните изисквания за чисто енергопроизводство. Новите водогрейни котли ще позволят по-добро разпределение и ефективност на производствените капацитети. Тяхното управление ще бъде изцяло автоматизирано.Основната роля на съоръженията е за покриване на върхови товари и гъвкава работа с кратки процедури на включване и изключване.EVN Топлофикация захранва с топлинна енергия и топла вода над 30 000 домакинства и бизнес клиенти в Пловдив. Дружеството управлява близо 200 км топлопреносна мрежа и над 1200 абонатни станции като за последните 10 години са изградени повече от 230 нови абонатни станции.Ежегодно дружеството инвестира в обновяването на мощности и топлопреносна мрежа. През 2019 г. беше изградена нова топлопреносна мрежа с цел присъединяване на нови клиенти в райони „Северен“, „Централен“, ЖР „Тракия“, „Западен“ в гр. Пловдив.EVN Топлофикация напомня, че централното топлоснабдяване е сред най-екологичните, комфортни и безопасни начини за отопление.  ", "date": "2019.11.19", "title": "EVN Топлофикация влага 23 млн. лв. в нови отоплителни централи в Пловдив"}
{"url": "http://www.cross.bg/biznes-nikolova-ychastva-1618338.html", "text": "/КРОСС/ Заместник министър-председателят по икономическата и демографската политика Марияна Николова ще участва в Петото издание на международния бизнес форум „Индия-Европа 29“, който ще се проведе в Делхи - Индия на 20-ти и 21 ноември 2019 г. Тя ще участва в откриващата сесия, където ще представи България като привлекателна дестинация за инвестиции и развиване на бизнес, съобщиха от правителствена информационна служба. В делегацията, водена от вицепремиера Николова, ще бъдат заместник-министърът на туризма Любен Кънчев, заместник-министърът на транспорта, информационните технологии и съобщенията Велик Занчев и председателят на Изпълнителната агенция за насърчаване на малките и средните предприятия Бойко Таков. Преди старта на бизнес форума „Индия-Европа 29“, вицепремиерът Николова ще открие интерактивна среща между Българска търговско-промишлена палата и Федерацията на индийските търговско-промишлени палати.", "date": "2019.11.19", "title": "Вицепремиерът Марияна Николова ще участва в международния бизнес форум „Индия-Европа 29“"}
{"url": "http://www.cross.bg/poleta-otmeneni-domodedovo-1618329.html", "text": "/КРОСС/ Тридесет полета са задържани и закъсняват, а 15 бяха отменени днес на трите московски летища Внуково, Домодедово и Шереметиево.Според информацията във Внуково са закъснели 12 полета, 11 са отменени, в Домодедово - 11 полета са закъснели, 4 са отменени, а в Шереметиево - 7 полета са закъснели.По-рано беше съобщено, че днес в руската столица се очаква облачно време с гъста мъгла, дъжд и високо атмосферно налягане.", "date": "2019.11.19", "title": "45 полета са отложени или отменени в Москва"}
{"url": "http://www.cross.bg/zavurshi-dublin-kato-1618328.html", "text": "/КРОСС/ C дъжд oт гoлoвe и къcнa дрaмa в Дъблин зaвърши пocлeдният кръг в групи D, J и F нa eврoквaлификaциитe, игрaни тaзи вeчeр.В oчaквaния c нaй-гoлям интeрec двубoй в Дъблин Дaния зaвърши 1:1 cрeщу Eйрe и ce клacирa дирeктнo нa Eврo 2020.В другия мaч oт групaтa Швeйцaрия oчaквaнo рaзгрoми Гибрaлтaр кaтo гocт c 6:1 и cъщo щe игрae нa eврoпeйcкoтo първeнcтвo дoгoдинa.В групa J Итaлия зaвърши cъc cтил квaлификaциитe, кaтo рaзгрoми aутcaйдeрa Aрмeния c 9:1 в Пaлeрмo и зaпиca 11-и пoрeдeн уcпeх, кoeтo e нoв рeкoрд.В групa F Иcпaния унижи Румъния c 5:0 нa \"Уaндa Мeтрoпoлитaнo\" в Мaдрид, a другият финaлиcт Швeция удaри у дoмa Фaрьoрcки ocтрoви c 3:0 ", "date": "2019.11.19", "title": "36 гола паднаха в квалификациите, вижте резултатите"}
{"url": "http://www.cross.bg/mnenie-ikonomichesko-razvitie-1618312.html", "text": "/КРОСС/ Близо половината от българите, 49 на сто, смятат, че икономиката се развива в грешна посока, а 31 процента са на обратното мнение. Това показва проучване на изследователския център \"Тренд\", представено вчера на форума \"Да извадим успеха от анонимност\". Според изследването 39% от анкетираните са на мнение, че у нас може да се прави бизнес, 34% отговарят отрицателно на този въпрос, а 27% не могат да преценят. Сред по-младите между, 18 и 41 години, се забелязват много по-позитивни нагласи, за разлика от тези, които са на 60 или 70 години. \"Целта на проучването е да се установи дали икономическата реалност в България се припокрива в голяма степен с картината, която медиите дават\", обясни Димитър Ганев, съосновател на \"Тренд\". Според него българският скептицизъм и слабата информираност са сред причините за тези отговори. 63% от попитаните искат да научават за българските предприемачи, което според Ганев е \"категорично мнозинство\". 52% са на мнение, че българският износ като продукция е качествен, докато едва 12% са на обратното мнение. 36% не знаят или не могат да преценят, което пък показва слаба информираност.Според \"Тренд\" в отговорите на тези въпроси има определена доза патриотичен елемент. На въпроса дали познават продукти на български компании, успешни на чужди пазари, 53% от попитаните отговарят отрицателно, а само 20% са запознати.Те дават пример с киселото мляко, казанлъшката маслодайна роза, саламуреното сирене. Никой обаче не дава примери от машинна индустрия, производство на електроника.Според резултатите от проучването в най-голяма степен повишаването на заплатите се свързва с успешното икономическо развитие на България (48%).39% от анкетираните свързват успешното икономическо развитие с откриването на нови работни места. 33% са на мнение, че трябва да се изграждат нови предприятия.Малко под две трети са на мнение, че е необходимо привличане на чужди инвестиции, а 19% - модерна индустрия. 12% от българите смятат, че за успешно икономическо развитие е необходимо изграждане на съвременна инфраструктура.Въпреки продуктовото позициониране и реклама, българинът е в 19 век по информираност за успешните български продукти - с мускалите на Бай Ганьо и с киселото мляко. Така обобщи по време на форума Лидия Шулева - председател на Специализираната комисия по икономическо развитие към Германо-българската търговско-индустриална камара (ГБТИК).", "date": "2019.11.19", "title": "Половината българи са песимисти за икономиката"}
{"url": "http://www.cross.bg/sreshta-peskov-pytin-1618311.html", "text": "/КРОСС/ Кремъл потвърди, че руският президент Владимир Путин ще участва в четиристранна международна среща на върха в Париж на 9 декември, опит за напредък в усилията за мирно разрешаване на конфликта в източна Украйна, съобщава \"Ройтерс\".Говорителят на Кремъл Дмитрий Песков отказва да обсъжда какви са очакванията на Москва.\"Няма да споделя никакви очаквания. Това е много сериозна среща, дългоочаквана. Доста дълъг период предшества тази среща, преди да бъде насрочена. Това бе много дълга почивка - както ние със съжаление отбелязваме - в работата на \"Нормандския формат\", коментира Песков, цитиран от \"Интерфакс\".\"Нека не надценяваме очакванията, за да не бъдем разочаровани и в същото време не подценяваме, надявайки се, че подготовката ще има своите резултати\".Министърът на външните работи на Украйна Вадим Пристайко заяви, че не се подготвят алтернативи на Минските споразумения.", "date": "2019.11.19", "title": "Путин ще участва в украинската среща за мир в Париж"}
{"url": "http://www.cross.bg/iiork-duzhdoven-alun-1618310.html", "text": "/КРОСС/ Организаторите обявяват извънредна прожекция на филма на Уди Алън \"Един дъждовен ден в Ню Йорк\" на 22 ноември от 19:00 ч. в Зала 1.Забавен и очарователен, \"Един дъждовен ден в Ню Йорк\" е най-романтичният филм на легендарния режисьор Уди Алън от години насам, заснет виртуозно от трикратния носител на \"Оскар\", асът на камерата Виторио Стораро. \n\t\t\t\t\t", "date": "2019.11.19", "title": "Извънредна прожекция на \"Един дъждовен ден в Ню Йорк\" на Киномания (Видео)"}
{"url": "http://www.cross.bg/mlrd-godina-evro-1618315.html", "text": "/КРОСС/ След дълги спорове Европейската комисия, Съветът и Европейският парламент се споразумяха за бюджета за 2020 година. Предстои гласуването на финансовата рамка в комисиите и пленарната зала на парламента. Бюджетът за следващата година възлиза на близо 170 млрд. евро бюджетни кредити за поети задължения или средства, за които могат да бъдат сключени договори през следващата година и близо 155 млрд. евро бюджетни кредити за плащания, което пък са парите, които ще бъдат изплатени.Почти половината от бюджетните кредити - около 84 млрд. са за повишаване конкурентоспособността на икономиката. От тях около 59 млрд. са насочени за намаляване на икономическите разлики в страните-членки.21% от общия бюджет ще бъдат заделени за борба с климатичните промени. Например програмата LIFE за околната среда и изменението на климата ще получи 589,6 милиона евро (увеличение с 5,6% в сравнение с 2019 г.).„Хоризонт 2020“, която традиционно допринася значително за изпълнението на свързаните с климата цели, ще получи 13,46 млрд. евро (+8,8%). Енергийното направление на Механизма за свързване на Европа, което инвестира в широкомащабното внедряване на възобновяеми източници, ще получи 1,28 млрд. евро (+35%).Земеделските стопани ще получат над 58 млрд. евро.За сателитната система „Галилео“ са предвидени\" 1,2 млрд. евро, за да увеличи своя пазарен дял и да достигне 1,2 млрд. ползватели до края на следващата година.Увеличени са и средствата по програмата „Еразъм“ с 3,6 на сто и те възлизат на 2,89 милиарда евро.Преговорите между различните европейски институции относно бюджета за 2020 година протекоха трудно, като страни-членки настояваха за намаляване на общите разходи. Нужният компромис беше постигнат снощи, малко преди крайния срок.Анализаторите предвиждат трудностите да са по-сериозни в течащите и в момента обсъждания за дългосрочния бюджет от 2021 до 2027. ", "date": "2019.11.19", "title": "Европейските институции се споразумяха за Бюджет 2020"}
{"url": "http://www.cross.bg/predi-daniya-shveiitzariya-1618314.html", "text": "/КРОСС/ Дания и Швейцария си осигуриха участие на Евро 2020. Датчаните трябваше повече да се потрудят – те измъкнаха 1:1 във визитата си на Република Ирландия. Швейцария спечели лесно с 6:1 визитата си на Гибралтар.Така швейцарците се класираха първи в група D със 17 точки. Дания е на втора позиция с 16, ирландците останаха трети с 13 и ще разчитат на плейоф. Но поне ще знаят, че няма да са толкова лесна жерта, колкото преди година. Тогава те играха с датчаните за класирането на Мондиал 2018 и паднаха с 1:5.За разлика от преди година, ирландците изиграха великолепен двубой, но изпуснаха огромен брой положения. Гостите имаха едва два точни удара и откриха с първия си такъв. Той бе в 73-ата минута. Попадението бе дело на Мартин Брайтвайте, който засече центриране на Хенрик Далсгорд. Така той се разписа в трети пореден мач за тима.Мат Дохърти изравни в 85-ата минута, но голът дойде твърде късно за домакините – те така и нямаха положение да поведат. Хърихейн изпусна златен шанс преди почивката. След нея Макголдрик и резервата Клард също не успяха да преодолеят Шмайхел. Но пък Дохърти сложи край на серията на Шмайхел от пет сухи мрежи.", "date": "2019.11.19", "title": "Дания и Швейцария се класираха за Евро 2020"}
{"url": "http://www.cross.bg/parizh-makedoniya-severna-1618316.html", "text": "/КРОСС/ Франция излиза с предложение за реформа на сегашния модел на разширяване на ЕС, информират редица издания, като се позовават на френски дипломати. Предложението идва след ветото, което Париж наложи на започването на преговори със Северна Македония и Албания с аргумента, че правилата на ЕС имат нужда от промяна преди следващата вълна на разширяване.В основата на френското предложение е поетапното асоцииране на страните-кандидатки.Новият процес се състои от 7 стъпки със „строги условия за ефективно прилагане на европейските норми и стандарти“.Според Париж ЕС трябва да има възможност да се откаже от преговорите за членство, ако правителството на страната кандидат не спазва стандартите на общността.На всеки етап ЕС ще дава оценка, в зависимост от която съответната страна ще получава достъп до отделни програми и фондове на Евросъюза.Преди утрешното заседание на министрите по европейските въпроси на ЕС днес на работен обяд в Париж френският президент Еманюел Макрон е обсъдил идеите си с датския премиер Мете Фредериксен. Дания се обяви против преговори с Албания. Френски дипломати твърдят, че Париж е консултирал промените и с Германия и Холандия.Предложението на Франция не се възприема еднозначно. Според някои дипломати в Брюксел целта е прекратяване на разширяването на ЕС. Според Париж документът е само отправна точка за дебати в Брюксел.Инициативата на Париж идва месец, след като Франция блокира старта на преговори със Северна Македония и Албания. Франция призовава ЕС да определи хода на отношенията със Западните Балкани до януари. Предлага се и провеждането на годишни срещи на върха ЕС-Западни Балкани, за да се обсъждат въпроси от общ интерес.Миналата седмица новоизбраната председателка на ЕК Урсула фон дер Лайен предупреди, че ветото на френския президент Еманюел Макрон отваря вратата на Русия към Западните Балкани.Като знак за това бе разчетен и разговорът в Париж между президента на Северна Македония Стево Пендаровски с руския външен министър Сергей Лавров. Той се проведе след срещата на Пендаровски с френския президент Макрон, който се опита да му обясни ветото си.На срещата казах, че не бихме искали да бъдем третирани като Турция. Ако кажете, че Северна Македония един ден ще бъде член на Европейския съюз, трябва да се придържате към обещанията си. Само през последната година началото на преговорите беше отложено два пъти, заяви миналата седмица Стево Пендаровски.", "date": "2019.11.19", "title": "Франция предлага 7 етапа за присъединяване на нови държави към ЕС"}
{"url": "http://www.cross.bg/snimki-bleiik-laiivli-1618317.html", "text": "/КРОСС/ Тези дни Блейк Лайвли изненада последователите си в Instagram. Актрисата изтри всичките си снимки - и кадрите с Райън Рейнолдс, и снимката с новороденото бебе, и останалите снимки, натрупали милиони харесвания. Причината за това беше промо-акцията, съвпадаща с излизането на филма „Ритъм секция\".Според сюжета на филма, героинята на Блейк научава, че самолетната катастрофа, в която загива семейството ù, не е била случайна.Сега тя е напълно обсебена и отдадена на търсенето на улики и отмъщението.  \n\t\t\t\t\t ", "date": "2019.11.19", "title": "Защо Блейк Лайвли премахна всичките си снимки от Instagram? (Видео)"}
{"url": "http://www.cross.bg/konkyrsa-hotel-grand-1618318.html", "text": "/КРОСС/ Най-красивият конкурс в България за пореден път ще опъне червения килим за да бъде избрана Мис България 2019. Организатор и лицензиант на конкурса е Модна агенция Интерсаунд, информират от ПРофайл.Както всяка година, участничките в конкурса се ангажират с конкретна социална или екологична кауза. Тази година те се обявяват в защита на планетата ни от Глобалното замърсяване-екологичен проблем Номер 1 в съществуването на Земята. Въздействащо начало на шоуто е подчинено именно на основната тема на конкурса: „Green Planet – Fresh Air“. Това ще бъде уникален танц -дефиле в нетрадиционен стайлинг  и визуални картини, съчетани с красотата, устрема на младостта и увереността  на девойките че трябва да  живеят в чиста Планета, където ще са щастливи, ще създадат семейство и ще отгледат своите деца! В програмата ще чуем изпълненията на Биляна Лазарова, Цвети Радойчева и други .В журито ще видим четири носителки на титлата Мис България - Наталия Гуркова, Елена Ангелова, Тамара Георгиева и последната носителка на титлата Теодора Мудева, която само преди месец спечели престижния международен конкурс Мис Планет 2019! Режисьор на спектакъла отново е Мартин Желев, а хореографията е поверена на Събин Асенов. Водещи на бляскавата церемония са очарователните Боряна Баташова и Теодор Тодоров – Тео.Участничките ще дефилират с бански костюми с марката „Dellfina“ и официални тоалети на големия български дизайнер Христо Чучев. Обувките са предоставени от „Сара Пен“.  Официален фризьор на Мис България е Christian of Roma.Генерални спонсори на конкурса са АРТЕ СПА & Парк Хотел - Велинград, Орехите , Гранд Хотел Банско , фитнес Пулс и Christian of Roma.Официален превозвач на конкурса е Дари Травел.Красивите претендентки за короната ще проведат своята подготовка на тренировъчен лагер в Гранд Хотел Банско и фитнеси Пулс. Големият финал на МИС БЪЛГАРИЯ е на 21.11.2019 от 19.00 ч., в зала Рейнбоу Плаза, София.", "date": "2019.11.19", "title": "Мис България 2019 с екологична кауза за чиста Планета"}
{"url": "http://www.cross.bg/poveche-vnasyate-osigyryavane-1618319.html", "text": "/КРОСС/ Пенсионният модел у нас в момента очевидно е изложен на риск. Решението е осигуряването да стане капитало-натрупващо - т.е. средствата, които внасяте в Здравната каса, да са си ваши. Проблемът в случая са разходите по прехода, коментира икономистът Красен Станчев в предаването \"Светът е бизнес\" с водещ Ивайло Лаков.\"Сега имаме най-високата заетост, най-ниската безработица от 50 г. насам и съревнование между работодателите. Но отново липсва анализ какво биха стрували други мерки, за да няма злоупотреби. Всички привилегии на работещите трябва да се договарят с работодателите, при това индивидуално\", е мнението на госта.\"Колкото повече е частно осигуряването, това по-малки са злоупотребите\", отбеляза Станчев по темата. ", "date": "2019.11.19", "title": "Осигуряването трябва да е капитало-натрупващо, моделът е сбъркан"}
{"url": "http://www.cross.bg/minyori-zaginaha-sinhya-1618303.html", "text": "/КРОСС/ 15 души загинаха в северната китайска провинция Шанси след газова експлозия в мина, съобщи агенция Синхуа, цитирани от АФП.Още девет души са ранени от експлозията в понеделник следобед, съобщи официалната информационна агенция Синхуа.Синхуа съобщи, че 35 миньори са работили под земята, когато се е случил взривът и само 11 миньори са успели да избягат.Ранените миньори са в стабилно състояние и властите разследват причината за експлозията, каза Синхуа.Смъртоносните аварии в минното дело са често срещани в Китай, където индустрията има лоши показатели за безопасност.През декември 2016 г. при експлозии в два отделни рудника в различни райони на Китай загинаха най-малко 59 души.През декември 2018 г. седем миньори бяха убити в югозападната област Чунцин, след като свързващ сегмент на минно скеле се счупи в шахта.През октомври 2018 г. 21 миньори загинаха в източната провинция Шандонг след срутване на мина, което блокира изхода. Само един миньор беше спасен жив. ", "date": "2019.11.19", "title": "15 загинаха при експлозия в рудник в Китай "}
{"url": "http://www.cross.bg/sega-tryd-chasa-1618300.html", "text": "/КРОСС/  - Голямата смяна на личните документи се задава с хаос и опашки; - ЕК обяви, че магистралата през Кресна е излишна; - Боледуваме два пъти в годината за по 8 дни; - Безплатни ваксини за 120 000 пенсионери; - 3000 снегорина хвърлят срещу снега; - Киногиганти скочиха на БГ оператори, жилили ги с 6 млн. лв. на година; - Под 3% е увеличението на болничните за година; - 6689 лв. ще плати всеки данъкоплатец за държавните разходи през 2020 г.; - Кухнята изчезна от жилището на българина; - Дават 210 млн. лв. за нови градини и училища до 2022 г.; - Премиерът Бойко Борисов към Йенс Столтенберг: Ангажиментът към НАТО е приоритет за България; - Граждански организации срещу предателството на Радан Кънев; - САЩ ни похвалиха за защитата на интелектуалната собственост; - Пишем оценка на болниците; - 11 000 деца живеят в ученическо общежитие; - Гешев: Олигарсите ни атакуват, защото сме най-активни от 89-та насам; - Как стигнахме до Любен Зидаров и Хари Потър?; - Елен Герджиков председател на Столичния общински съвет: Групата на ГЕРБ и СДС няма да влиза в никакви други коалиции за управлението на София; - Слави Трифонов, председател на Националната Био асоциация, пред „Труд\": Едва 10 процента от зеленчуците и плодовете в магазина са български; - Режисьорът Васил Барков: Четири месеца четох архивите на Гешев; - Доц. Любомир Киров, председател на Сдружението на общопрактикуващите лекари в България: \"Работодателят да поиска анулиране на болничния, ако служителят кръшка\"; - Магистралните потоци в съзнанието на Борисов; - Да търпим ли серийни убийци на децата ни по пътищата?; - Вторият пенсионен стълб и измислените пирамиди; - Поручика отиде при героите си; - \"Дялкаме\" авторското право с каменни инструменти; ", "date": "2019.11.19", "title": "Преглед на печата за 19 ноември"}
{"url": "http://www.cross.bg/elen-selo-moskovetz-1618301.html", "text": "/КРОСС/ Бял елен е слязъл от Балкана в Карловско. Местен жител го е забелязал в лозята край село Московец и го е снимал, съобщава ПБ Новинар.„Беше на пътя, спрях, като го видях, после отиде в лозовите масиви. Пасе трева и отново излиза на платното, притеснявам се, че ще го блъснат“, разказва човекът.Защо благородното животно е напуснало гората и е слязло близо до хората, питат се местните ловци. Причината вероятно е, че е гладно и търси храна.Другата вероятност е, че в близост до село Московец има винарска изба, където се отглеждат и лопатари и еленът може да е от фермата и да е избягал.Според народните вярвания белият елен означава нова любов.", "date": "2019.11.19", "title": "Бял елен край Карловско, добра поличба за района"}
{"url": "http://www.cross.bg/sindikatite-koga-bolnichnite-1618302.html", "text": "/КРОСС/ Повод за недоволството на КНСБ и Подкрепа е идеята за промяна с болничните, а именно първият ден да е за сметка на работника.Синдикатите искат спешна среща с премиера Бойко Борисов и предложението да се оттегли, предава БНТ.Срокът за промени между двете четения на бюджет 2020 изтича утре.От Асоциацията на индустриалния капитал заявиха, че в подобни протести не се очаква да се включат работещите в частния сектор.", "date": "2019.11.19", "title": "Синдикатите решават кога ще протестират срещу предложението за болничните"}
{"url": "http://www.cross.bg/makron-dvizhenieto-zhiletki-1618304.html", "text": "/КРОСС/ Френският президент Еманюел Макрон осъди „нихилизма на насилието“, който е опорочил движението на „жълтите жилетки“ заради проявите на жестоко насилие при демонстрациите през уикенда, отбелязващи първата му годишнина.„Когато на улицата се случва омраза и има унищожение в името на идеали, мълчанието на много гласове ги превръща в съучастници. Твърде много бъркат идеалите с нихилизма на насилието“, каза Макрон.Макрон похвали „братството“ на протестиращите в провинцията, особено в селските райони в началото на движението, но заяви, че други са „го опорочили, извършвайки насилие сред анонимността“, съобщи АФП.Френската полиция арестува 254 души по време на сблъсъци в Париж и други градове на първата годишнина от движението в събота, каза министърът на вътрешните работи.Насилието в Париж, където полицията се бори с безредиците с часове около югоизточния площад Place d’Italie, беше най-лошото във френската столица от месеци.В селските райони на Франция годишнината премина като цяло спокойно, след като хиляди „жълти жилетки“ блокираха кръстовища.„Жълтите жилетки”, които обвиняват Макрон, че управлява от името на градския елит, са категорични, че не са си отишли.Сега те смятат да обединят силите си със синдикалното движение, което планира голяма транспортна стачка заради пенсионните реформи, която започва на 5 декември.", "date": "2019.11.19", "title": "Макрон: Насилието опорочи движението на „жълтите жилетки“"}
{"url": "http://www.cross.bg/pozhari-sidni-chast-1618305.html", "text": "/КРОСС/ Гъст дим покри най-големия град в Австралия, Сидни, тъй като в региона продължават да бушуват множество пожари.Силните ветрове донесоха пушека от пожарите край северната част на града, с което качеството на въздуха в Сидни вече е отвъд „опасните“ нива, заявиха здравни служители.В социалните медии местните жители описаха как са се събудили от замъглено небе и вонята на дим в домовете си, съобщи Би Би Си.Около пет милиона души живеят в столицата на щата Нов Южен Уелс, който от седмици е засегната от пожари.Шест души са загинали при пожари в северната част на щата от началото на октомври.Жителите на Сидни бяха предупредени за сериозна опасност от пожари във вторник, тъй като температурите отново ще се покачат до 37 ° С.Здравните служители посъветваха хората да стоят на закрито и да избягват физическа активност.„Вероятно димът ще се задържи над града през следващите няколко дни“, предупреди противопожарната служба в Нов Южен Уелс.", "date": "2019.11.19", "title": "Сидни покрит с димна мъгла от пожарите"}
{"url": "http://www.cross.bg/dolara-miliona-kino-1618307.html", "text": "/КРОСС/ Филмът „Пълно ускорение” /оригинално заглавие „Ford v. Ferrari”/, вкара в северноамериканските каси през уикенда, 31,5 милиона долара, съобщи АФП.Новото издание на Fox с участието на Мат Деймън и Крисчън Бейл представя как екип на „Форд” построява автомобил, за да предизвика дългогодишното господство на „Ферари” в класическото 24-часово състезание на Льо Ман във Франция през 1966 година.Заснет за около 100 милиона долара и до голяма степен без компютърно генерирани специални ефекти, филмът събра рядката „A + CinemaScore” от зрителите, което е най-високата оценка сред новите кино премиери в САЩ.", "date": "2019.11.19", "title": "„Пълно ускорение” оглави кино класацията в САЩ"}
{"url": "http://www.cross.bg/vsichki-partiyata-ninova-1618306.html", "text": "/КРОСС/ „Оставка няма да подавам. Неприятностите в БСП са вследствие на промяната, която започнахме преди 3 години. Промяната, която ограничи мандатите на народните представители. Избрахме председателят да бъде избиран пряко от всички членове на партията, а не от определен кръг в БСП. Ограничихме председателя с два мандата. Целият този процес на промяна и на обновление с нови лица доведе до тези вътрешнопартийни тревоги в БСП”, заяви лидерът на БСП Корнелия Нинова пред Нова тв.„Не отхвърлям лидерския въпрос като изключително важен, тъй като именно той беше поставен в писмото, в алтернативния доклад, като единствения начин за разрешаване на всички проблеми в партията. В него бяха изредени оценки, проблеми и т.н. и накрая се казва, че всичко това може да бъде решено, ако сменим Корнелия Нинова. Следователно на някого в главата стои лидерският въпрос и всички въпроси вътре в партията могат да бъдат решени, само ако ме няма мен”, посочи още тя.", "date": "2019.11.19", "title": "Нинова: Няма да подавам оставка"}
{"url": "http://www.cross.bg/honkong-zayavi-podcherta-1618309.html", "text": "/КРОСС/ Обсадата на Политехническия университет в Хонконг от неделя до сега продължава. Над 100 души, блокирани са блокирани в кампуса на университета в хонконгския квартал Коулун и отказват да го напуснат, съобщава Асошиейтед прес.600 души вече са излезли от университетските сгради. 200 от тях не са били навършили 18 години. Останалите 400 са арестувани.Главната администраторка на Хонконг призова протестиращите, блокирани в кампуса на университета да се предадат ако искат мирно решение, предаде Франс прес.\"Тази цел може да бъде постигната само с пълното сътрудничество на протестиращите и особено, разбира се, на бунтуващите се, които трябва да прекратят насилието, да сложат оръжие и да излязат мирно, следвайки инструкциите на полицията\", заяви Кари Лам на първата пресконференция от началото на обсадата на Политехническия университет в неделя.Непълнолетните няма да бъдат арестувани веднага, но може по-късно да им бъдат повдигнати обвинения, уточни главната администраторка.По предложение на Лам китайското правителство назначи днес нов началник на полицията на специалния административен регион, предаде ТАСС. Крис Тан встъпи в длъжност днес, заменяйки на поста Лу Вейцун.В интервю за в. \"Саут Чайна морнинг пост\" Тан заяви, че силите на реда не могат да сложат край на протестите без активната подкрепа на населението и призова всички да осъдят протестите. Мълчанието и търпимостта \"само подбуждат радикалите да продължават да създават хаос\", подчерта той.Тан добави, че полицията в Хонконг не използва неоправдана сила. Много нейни служители се подлагат на жестоки нападения и използват служебното си оръжие за самозащита, а не за да разпръсват протестиращите, подчерта новият началник на полицията.САЩ изрази сериозно притеснени за задълбочаващите се политически вълнения и насилие в Хонконг, заяви на пресконференция днес държавният секретар Майк Помпейо, цитиран от Ройтерс и Франс прес.Помпейо призова градските власти да предприемат ясни мерки, с които да отговорят на притесненията на обществото. Проблемите с вълненията и насилието не могат да бъдат решени само с усилията на силите на реда, добави той.Държавният секретар подчерта също, че Китайската комунистическа партия трябва да спази обещанията си към жителите на Хонконг, отнасящи се до техните права и свободи.Управляващите в Пекин са категорични, че няма да сдадат властта. Китайският парламент е единствената институция, която може да взема тълкувателни решения по хонконгската конституция, заяви говорител на парламентарната комисия по юридически въпроси на Общокитайското събрание на народните представители, цитиран от Франс прес.\"Решението на Висшия съд на Хонконг отслабва сериозно управлението на главния администратор и на правителството на Специалния административен регион\", според говорителя Цзан Тевей, цитиран от държавни медии. Вчера Висшият съд отмени забраната за носене на маски по време на протестите, наложена миналия месец от хонконгските власти, обявявайки я за противоречаща на конституцията на града.В отговор Цзан заяви, че само Общокитайското събрание на народните представители може да взема решения дали разпоредбите на хонконгските власти противоречат на основния закон или не. \"Никоя друга институция няма правото да дава оценки или да взема решения\", подчерта той.  \n\t\t\t\t\t", "date": "2019.11.19", "title": "Обсадата на университета в Хонконг продължава, 100 души са блокирани (Видео)"}
{"url": "http://www.cross.bg/vlast-nomenklatyrata-hora-1618313.html", "text": "/КРОСС/ Ако не беше тъжна, \"изненадата\" на партии и анализатори как било възможно изборът на главен прокурор така да се политизира щеше да е смешна.\"Изненаданите\" прекрасно знаят, че този избор ВИНАГИ е бил политически. Ако не знаят, толкова по-зле за тях.Поне от 75 години главният прокурор на републиката е част от номенклатурата. От Главната номенклатура.Родените след комунизма може и да не знаят тази дума. То и по време на комунизма не беше много популярна. Съществуването на номенклатурата, тоест на висшия партийно-държавен апарат, който упражнява властта, бе пазено в дълбока тайна.В строго секретния списък бяха изредени най-важните длъжности на режима от Политбюро до заводски партиен комитет, от началник на ДС до оперативен работник, от главен редактор на \"Работническо дело\" до кореспондент в провинцията.Кандидатите за тези постове предварително се разглеждаха, препоръчваха и утвърждаваха от съответния партиен комитет. Попаднали веднъж в номенклатурния списък, неистово се страеха да останат завинаги в него.Старанието им се състоеше в потискане.", "date": "2019.11.19", "title": "(Номен)клатурчици"}
{"url": "http://www.cross.bg/voiina-ofitzialno-suyuz-1618285.html", "text": "/КРОСС/  - Либий Север е провъзгласен за римски император в Равена. - По време на втората си експедиция Христофор Колумб открива остров, който кръщава Сан Хуан Батиста (по-късно преименуван на Пуерто Рико). - Поставено е началото на мистерията за Желязната маска със смъртта на един затворник в Бастилията, чието име и престой в тъмницата са пазени в строга тайна. - В най-голямото наводнение в историята на Санкт Петербург загиват около 10 000 души. - Образувани са Военноморските сили на Боливия. - Велика Колумбия окончателно се разпада на Нова Гранада, Венецуела и Еквадор. - Основан е град Холистър, САЩ - Президентът на САЩ Ейбръхам Линкълн изнася известното си Гетисбъргско обръщение. - Сръбско-българска война: Състои се Боят при Гургулят.- Създаден е Гербът на Бразилия. - 4 Велико народно събрание учредява Министерство на обществените сгради, пътищата и съобщенията. - Зайон получава статут на национален парк. - В Царство България се провежда референдум за започване на съдебен процес срещу министрите от кабинетите на Иван Гешов (1911-1913), Стоян Данев (1913) и Александър Малинов (1918). - Египет става конституционна монархия. - Втора световна война: Битка при Сталинград: Силите на Съветския съюз, командвани от генерал Георгий Жуков, преминават в контранастъпление, като обръщат хода на битката в полза на Съветския съюз. - ООН: Афганистан, Исландия и Швеция се присъединяват към Организацията на обединените нации. - ООН: Генералната асамблея на ООН приема резолюция против преследванията на расова и религиозна основа. - Аполо 12 каца на Луната, а Чарлс Конрад и Алън Бийн стават третия и четвъртия човек стъпили на лунната повърхност.- Египетският президент Ануар Садат става първият арабски държавен глава, направил официално посещение в Израел. - От Ленинград за Москва поема първия си курс високоскоростният влак Р-200. - Студената война: В Женева е осъществена, за първи път, среща между президента на САЩ Роналд Рейгън и генералния секретар на ЦК на КПСС Михаил Горбачов. - 22 държави от НАТО и Варшавския договор подписват в Париж Договор за ограничаване на конвенционалните оръжия в Европа. - На президентските избори в Полша Александър Квашневски побеждава действащия тогава президент Лех Валенса. - Китай успешно изстрелва своя първи експериментален космически кораб, Шънджоу 1.- официално е открит португалският футболен стадион Ещадио Д-р Магаляеш Песоа. ", "date": "2019.11.19", "title": "19 ноември в историята"}
{"url": "http://www.cross.bg/gerb-kamenova-partiyata-1618343.html", "text": "/КРОСС/ Двама членове на видинската организация на ГЕРБ се оплакаха, че са станали обект на посегателство от влиятелни местни съпартийци, като преди това многократно са били заплашвани. Неуспялата кандидатка за общински съветник във Видин Янита Каменова съобщи, че в петък срещу събота вечер е било простреляно предното стъкло на неин фирмен автобус, с който превозва работници. Тя е убедена, че атаката идва от партията, а не от външополитически опонент. \"Имам доста пиперлив език и на много хора това им пречи, не им е изгодно. Получавала съм доста предупреждения, съвети с усмивка да съм по-обрана в изказа си\", обясни Каменова.В четвъртък посред бял ден са срязани четирите гуми на автомобила на новия председател на Общинския съвет в Ново село Иво Вергилов.Посегателството е извършено сутринта пред сградата на Общинската администрация. И Вергилов е категоричен, че разправата с него идва от влиятелни съпартийци, след като преди това е бил предупреждаван и заплашван от хора в ГЕРБ, общината и на работното му място.Каменова и Вергилов искат среща с Бойко Борисов, за да го информират за случващото се във видинската организация на ГЕРБ.Преди година от вътрешнопартиен натиск се оплака и тогавашният общински съветник от гражданската квота на ГЕРБ в Ловеч Виктор Стойчев.В интервю за ДУМА той обясни, че не е съгласен с корупционната управленска политика на партията в областта.Стойчев също съобщи за посегателства срещу семейни автомобили, имало е заплахи и натиск срещу съпругата и детето му. Стойчев бе дългогодишен директор на НАП в Ловеч, но през август бе уволнен дисциплинарно.", "date": "2019.11.19", "title": "Гербаджии се оплакват от дерибеи в партията си"}
{"url": "http://www.cross.bg/priyatel-ogledaloto-naii-dobriyat-1618283.html", "text": "/КРОСС/ \"Огледалото е най-добрият ми приятел, защото когато аз плача, то никога не се смее.\"Чарли Чаплин", "date": "2019.11.19", "title": "Огледалото е най-добрият ми приятел"}
{"url": "http://www.cross.bg/iliya-avdiii-sveti-1618284.html", "text": "/КРОСС/ Светият пророк Авдий бил родом от селището Витарама, близо до Сихем. Той служил при двора на израилските царе и бил домоуправител на цар Ахав.От младини бил твърде богобоязлив и когато целият Израил отстъпил от Бога и започнал да се покланя на скверния Ваал, той тайно служел на Единия Истински Бог на Отците си, Който спасил Израиля от Египет и го превел през Червеното море като по суша.Когато беззаконната Иезавел изтребвала пророците Господни, Авдий взел сто пророка и ги скрил в две пещери по петдесет човека. Там ги хранил с хляб и вода по време на глада в дните на пророк Илия.Веднъж Ахав повикал свети Авдий и му рекъл:- Тръгни по земята, по всички водни извори и по всички потоци по земята, дано нейде намерим трева, за да си прехраним конете и мъските и да се не лишим от добитъка.И те разделили помежду си земята, за да я обходят: Ахав тръгнал отделно по един път, а Авдий тръгнал отделно по друг път. Когато Авдий вървял по пътя, ето насреща му идел свети Илия. Той го познал, паднал ничком и казал:- Ти ли си, господарю мой, Илия?Оня му отговорил:- Аз съм. Иди кажи на господаря си: \"Илия е тук\".Той казал:- Какво съм виновен, че предаваш своя раб в ръцете на Ахава, за да ме убие? Жив Господ, Бог твой! Няма нито един народ и царство, където да не е пращал господаря ми да те търси; и когато му казваха, че те няма, той вземаше клетва от онова царство и народ, че не са могли да те намерят. А ти сега казваш: иди кажи на господаря си: Илия е тук. Когато аз си ида от тебе, Дух Господен ще те отнесе, не зная къде; и ако отида да обадя на Ахава и той не те намери, ще ме убие; а рабът ти е богобоязлив от младини. Нима не е казано на моя господар какво аз направих, когато Иезавел избиваше Господните пророци, как скривах в пещери сто Господни пророци, по петдесет души, и ги хранех с хляб и вода? А ти сега казваш: иди кажи на твоя господар: Илия е тук; той ще ме убие.Тогава свети Илия казал:- Жив Господ Саваот, пред Когото стоя! Днес ще му се явя!Свети Авдий отишъл да посрещне Ахава и да му обади за Илия. И когато Ахав срещнал Илия, Божият пророк го изобличил в неговото заблуждение, а сетне извършил велико чудо: свалил огън от небето върху жертвата и водата, както е написано в Трета книга Царства  (3Цар.18:4-8).Като гледал това, свети Авдий се радвал заради всемогъщата сила на своя Бог, сърцето му пламтяло от любов към Него, горял от ревност за Него и още по-усърдно Му служел, изпълнявайки заповедите Му.По-късно, когато Ахав умрял и син му Охозия наследил вместо него Израилското царство, Авдий бил на военна служба.Според свидетелството на свети Доротей и блажени Иероним той бил един от тримата петдесетници, които Охозия изпратил при пророк Илия. Двамина от тях изгорил огън, паднал от небето по думата на пророка, а третият, който бил именно Авдий, бил помилван. Той пристъпил със смирение към свети пророк Илия и го умолявал, казвайки:- Човече Божий! Да не бъде презряна душата ми и душата на твоите раби - тия петдесетмина - пред твоите очи.Затова Илия го пощадил, станал и отишъл с него при царя. Оттогава Авдий оставил царската служба, тръгнал след свети пророк Илия и се сподобил да получи дух на пророчество, понеже запазил и хранил Господните пророци и сам последвал пророка (4Цар.1:13-15). След смъртта си бил погребан при своите предци.", "date": "2019.11.19", "title": "Св. пророк Авдий от Дванадесетте"}
{"url": "http://www.cross.bg/chasa-provede-zala-1618298.html", "text": "/КРОСС/ От 09:00 часа в зала 6 на НДК, ще се проведе среща-дискусия на тема: „5G: интелигентна трансформация и растеж\". Участие в дискусията ще вземат: Иван Димитров, председател на Комисията за регулиране на съобщенията;Росен Желязков, министър на транспорта, информационните технологии и съобщенията; проф. д.ик.н. Стати Статев, ректор на Университета по национално и световно стопанство и директор на Институт по икономика и политики.От 09:00 часа в хотел „ИнтерКонтинентал\", Дипломатическият институт, със съдействието на дирекциите „ООН и сътрудничество за развитие\" и „Външноикономически отношения\" в МВнР, организира семинар на тема „По пътя към многогодишната рамка на Р България за подпомагане на развитието и хуманитарна помощ за периода 2020-22 г.\"От 10.00 часа във Военна академия „Георги Стойков Раковски\", президентът Румен Радев ще участва в отбелязването на празника на Сухопътни войски.От 10:00 часа в заседателната зала „София\" на Столичния общински съвет, ще се проведе заседание.От 10:00 часа, в централата на КТ „Подкрепа\", ще се проведе заседание на двата Национални стачни комитета на КТ „Подкрепа\" и на КНСБ, на което ще се обсъждат бъдещите съвместни действия относно предложението първият ден от временната нетрудоспособност (болнични) да не се плаща от работодателите от 1 януари 2020 г. и да остава за сметка на работещите.От 10:30 часа в Международен център - УниКредит Булбанк (ул. „Аксаков\" 8), ще се проведе пресконференция, посветена на 25-ия Ежегоден благотворителен базар на Международен женски клуб - София. В пресконференцията участие ще вземат: - Албена Джоунс, президент на Международен женски клуб - София; Ангелина Лякова, координатор на 25-ия благотворителен базар; Ивайло Иванов, управител на Интер Експо Център; Теодора Петкова, председател на Управителния съвет и главен изпълнителен директор на „УниКредит Булбанк\".От 10.45 часа на ул. „Никола Габровски 30\" ще се проведе брифинг на Националния щаб в рамките на пълномащабно учение „Защита 2019 г.\", ръководен от министъра на вътрешните работи Младен Маринов.От 11.00 часа в сградата на \"Черковна\" 90 ще се проведе брифинг на Специализираната прокуратура и ГДБОП за неутрализирана организирана престъпна група за производство на неистински документи.От 11.30 часа, в зала „Мусала\" на хотел „Хилтън\", заместник-министърът на регионалното развитие и благоустройството Деница Николова ще съпредседателства заседание на Съвместния комитет за наблюдение на Програмата за трансгранично сътрудничество Интеррег V-A Гърция - България 2014- 2020 г.От 13.00 часа в централата на ПП АБВ на улица „Врабча\"-23, ще се проведе пресконференция на партията.Oт 13.00 часа в Интер Експо Център, ще се проведе осмото издание на Предприемаческа борса.От 17.00 часа пред Аулата на СУ „Св. Климент Охридски\" на бул. „Цар Освободител\"-15, ще се проведе официална церемония за връчване на наградите „За жените в науката\" със специалното участие на вицепрезидента Илияна Йотова.От 10.30 часа в зала „Варна\" в сградата на Общината ще се проведе пресконференция на Фондация „Карин дом\" във връзка с обявяването на международен архитектурен конкурс за идеен проект на нова сграда на Карин дом.От 14.00 ч. на територията на Кризисния център за лица в кв. „Зона Б\" ще се проведе засаждане на 20 дръвчета за отбелязване на 20-ата годишнина от разкриването на първия за югоизточна Европа SOS Младежки дом.От 10.00 часа в МБАЛ - Севлиево ще бъде открито обновеното детско отделение. Ще присъстват Цвета Караянчева и Бойко Борисов. От 11.00 ч. в „Идеал Стандарт - Видима\" ще се състои официалното откриване на модернизирания завод за санитарна арматура, което съвпада с честванията по повод 85- годишнината на компанията. ", "date": "2019.11.19", "title": "Предстоящи събития в страната за 19 ноември"}
{"url": "http://www.cross.bg/rodeni-na-noemvri-1618299.html", "text": "/КРОСС/ , дмн, началник на Клиниката по гастроентерология във ВМА, национален консултант по гастроентерология, член на лигата \"Лекарите, на които вярваме\";, писател, сценарист и политик;, испански мореплавател, съпруг на княгиня КалинаКонтраадмирал;, бивш заместник-командващ на Съвместното командване на силите;, оперетна актриса;, олимпийска шампионка в тласкане на гюле;, депутат в 44-ото НС;, съдия; ", "date": "2019.11.19", "title": "Родени на 19 ноември"}
{"url": "http://www.cross.bg/tema-zaradi-bolnitza-1618297.html", "text": "/КРОСС/  Ще излязат ли синдикатите на протест заради болничните и какво е мнението на работодателите?; Ваксините за възрасните хора срещу грип пристигнаха във Варна. Ще има ли за всички? На живо от морската столица;Ще зачестят ли телефонните измами по празниците и как да се предпазим? Говори Златка Падинкова, началник сектор \"Измами\"; На живо: Заради ремонт на пътя за Мелник жители на три мелнишки села пътуват по около 50 километра в посока. Какво е решението?; Исторически успех! Българка с трета титла в Европейския рали шампионат за жени - специално за БНТ; Каква е версията на лекарката от столичната педиатрия за смъртта на 3-годишното момченце?; Ще има ли наказани за разкопаното корито на река Вит заради строежа на магистрала „Хемус\"?; Икономистът от Лондон: Проф. Димитър Иванов за Брекзит и Бюджет 2020; Ще бъде ли Борис Бонев коректив на мнозинството в Столичния общински съвет?;Бял елен слезе в карловските села! Откъде се появи рядкото животно?; Кой е президент на българския футболен съюз след оставката на Борислав Михайлов? Коментар на члена на Изпълкома на БФС Венцислав Стефанов; Коя е психоложката, работила с футболистите от националния отбор?; bTV Новините на 19 години! В студиото, колегите, отличени за своята работа през годината;Злоупотреба с пагона. Как полицай завлича десетки семейства с хиляди левове?; Можело ли е да бъде спасено тригодишното дете, което почина в петък след препращане от болница в болница? Говори директорът на столичната педиатрия; Корнелия Нинова за вътрешната и външната опозиция на левицата и алтернативата на Бюджет 2020. Накъде след пленума?; ", "date": "2019.11.19", "title": "Теми и гости в сутрешните блокове на телевизиите на 19 ноември"}
{"url": "http://www.cross.bg/-puricare-doma-1618340.html", "text": "/КРОСС/ LG Electronics (LG) увеличават портфолиото си с пречистватели с най-новия PuriCare™ 360°, който е по-малък за по-лесна и практична употреба. С едва 36 см. в диаметър и 59,7 см. висок, той може да се помести дори в най-малкия офис, хол или спалня, без да пречи на дизайна на стаята.Средата на живот става все по-задушаваща и по-задушаваща, заради силно замърсения въздух. LG PuriCare™ 360° осигуряват чист въздух, дори през зимата, когато е трудно да проветряваме. Благодарение на цилиндричната си форма, пречиствателят работи в 360-градусов диапазон. В допълнение, модерният и семпъл дизайн може да се съчетае с интериора на всяка стая.Въпреки по-малкия си формат, новият пречиствател има всички функции като поголемия си предшественик, което включва Clean Booster-а, който се намира найотгоре на устройството. Той му помага да почисти праховите частици от възхуха 74% по-бързо.Има твърде много замърсители на въздуха, които не очакваме, дори у дома. LG PuriCare™ 360° успешно филтрира 6 вида замърсители и 5 често срещани вредни газове, благодарение на трите си нива на защита.Първото ниво премахва големите прахови частици, благодарение на специализираните филтри – премахва коса, косми, памучни и вълнени влакна и много други. Второто ниво е HEPA филтър, който спомага за отсраняването на алергени, прах и 99% от най-фините частици.Последният филтър се стреми да премахне агентите, които предизвикват миризми. Всеки от тези филтри работи, за да осигури чист въздух за цялото семейство.За още по-практична употреба, новият пречиствател е снабден с дистанционно и дори може да се управлява, когато сте извън дома чрез LG ThinQ™, както всички умни устройства на LG.Единственото, което потребителите трябва да направят е да свържат LG PuriCare™ 360° към ThinQ™ приложението в техния смартфон.Така могат да пускат пречиствателя преди да се приберат, да настройват таймери, да проверяват качеството на въздуха, да получават известия, да използват функцията Smart Diagnosis™ и много други. С LG PuriCare™ 360°, потребителите ще могат да проверят качеството в дома си и да активират пречиствателя, независимо къде се намират и така у дома им въздухът да е чист постоянно. ", "date": "2019.11.19", "title": "Новият LG PuriCare™ 360° пречиствател за въздух с нов по-малък и практичен дизайн"}
{"url": "http://www.cross.bg/detza-obshtina-drazhevo-1618308.html", "text": "/КРОСС/ Състоянието на приетите снощи по спешност 22 деца със симптоми на хранително отравяне в ямболската болница е добро, съобщават от лечебното заведение. Резултатите от направените проверки от Агенцията по храните и Регионалната здравна инспекция ще станат ясни утре, съобщи БНР.\"Без усложнения на състоянието е преминала нощта за децата\", съобщи д-р Валентин Вълчев.Децата от ямболското село Хаджидимитрово са на възраст между 7 до 12 години. В късният следобед учениците се почувствали зле и били откарани в спешния център в Ямбол с болки в корема и повръщане. След преглед те са настанени в инфекциозното отделение на болницата под лекарско наблюдение, а за едно от децата родителите са предпочели домашно лечение.На всички ще бъдат направени изследвания и най- късно в сряда ще бъде ясно каква е причината за неразположението. Всички пострадали деца учат в съседното село Дражево. Храната, която им се предоставя е на принципа на кетъринг и с нея се хранят близо 1 300 ученици от община Тунджа.Всички се хранят с едно и също в цялата община, коментира по-рано кметът. Пробите от храната се съхраняват в хладилници. Има изискване, според което те трябва да се съхраняват по три денонощия. До момента няма оплаквания от деца от други населени места в община Тунджа, очакват се резултатите от пробите на храната.В момента представители на здравната инспекция и областната дирекция по безопасност на храните извършват проверки в училището в Дражево. Родителите се оплакват, че децата им започнали да повръщат и да се оплакват от неразположение. Д-р Валентин Вълчев от Спешна помощ в Ямбол информира, че това е клинична картина на хранително натравяне и на този етап не бива да се драматизира. Кметът на община Тунджа подчерта, че става въпрос само за деца от Хаджидимитрово. Той обърна внимание, че същата храна е предоставена на всички деца от община Тунджа.\"В Дражево учат деца от Хаджидимитрово и Дражево нито едно Дражевско дете не е тук, само Хаджидимитровски и нито едно дете от други училища от нашата община които са консумирали същата тази храна”\", коментира той. В края на октомври десетгодишно дете почина от хранително натравяне, а двете му сестри бяха настанени с опасност за живота в болница във Варна. ", "date": "2019.11.19", "title": "Добро е състоянието на натровените 22 деца в ямболската болница"}
