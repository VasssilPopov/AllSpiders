{"url": "http://www.cross.bg/iphone-apple-zarezhdat-1585272.html", "text": "/КРОСС/ През последните дни много притежатели на двата нови модела iPhone се оплакват от проблем със зареждането на своите устройства. Те се оплакват, че двата телефона не започват да се зареждат автоматично при включване на Lightning кабела ако не са били използвани от известно време. При част от засегнатите телефони зареждането започва чак след като се активира екрана, а при други това се случва след 2-3 включвания и изключвания на кабела, предава Mobile Bulgaria.За момента няма официално становище от страна на Apple. Интересното е, че не всички iPhone Xs и Xs Max са засегнати от проблема както е видно и от приложеното видео на Unbox Therapy.В него се тестват 9 телефона с официалното зарядно на Apple и е видно, че iPhone X се зарежда без проблеми, но много от iPhone Xs и Xs Max отказват да го направят. Повечето устройства започват да се зареждат след активиране на екрана, но едно изобщо не може да се зареди.Безжичното зареждане на телефоните работи както се очаква от него. Това кара много потребители да предполагат, че необичайното поведение е свързано със скорошната промяна в сигурността на iOS.С излизането на iOS 11.4.1 порта на устройствата се деактивира ако те не са били използвани от известно време, за да се предотврати достъпа до потребителската информация на престъпници и дори органите на реда. В сайта на Apple има предупреждение, че в някои случаи устройствата няма да се зареждат.", "date": "2018.10.02", "title": "iPhone Xs и Xs Max имат проблеми и със зареждането"}
{"url": "http://www.cross.bg/konstantinov-otbor-plamen-1585266.html", "text": "/КРОСС/ Пламен Константинов вече официално не е селекционер на мъжкия национален отбор по волейбол. Това съобщиха от Българската федерация (БФВ).Договорът на Константинов изтече след края на световното първенство, което се проведе у нас и в Италия, а \"лъвовете\" заеха 9-а позиция в крайното класиране. От Федерацията разпространиха съобщение, че са отворени за бъдещи преговори, но за момента са финализирали отношенията със специалиста, който води тима от 2014 г. ", "date": "2018.10.02", "title": "Пламен Константинов вече не е селекционер на националния отбор"}
{"url": "http://www.cross.bg/iliyana-iiotova-oktomvri-1585235.html", "text": "/КРОСС/ От 3 до 5 октомври вицепрезидентът Илияна Йотова ще бъде на посещение в Украйна.В рамките на визитата Илияна Йотова ще посети украински населени  места, в които живеят компактни общности от български произход. Във водената от вицепрезидента делегация участват представители на бесарабските българи в България.Сред основните теми на разговорите на Илияна Йотова ще са гаранциите от страна на украинската държава за изучаването на български език, създаването на бизнес контакти, осигуряването на възможност за обучение и работа в България. Илияна Йотова очаква от българската общност в Украйна да постави своите проблеми, за да може българската държава адекватно да отговори на нейните потребности.В сряда, , Илияна Йотова ще бъде в селата Задунаевка и Заря, където ще разговаря с кметове, представители на български дружества и на неделни училища от региона. В късния следобед, във Всеукраинския център за българска култура, е планирана среща на вицепрезидента с българската общност в град Одеса.В четвъртък, , Илияна Йотова ще посети селата Бановка, Криничное и Лошчиновка. По-късно същия ден в Измаилския държавен университет вицепрезидентът ще разговаря с представители на българската общност.В петък, , Илияна Йотова ще приветства ръководството, учителите и възпитаниците на Болградската гимназия „Г. С. Раковски“ по повод 160-годишнината на учебното заведение.", "date": "2018.10.02", "title": "Вицепрезидентът ще бъде на посещение в Украйна"}
{"url": "http://www.cross.bg/blokiraha-most-yvrezhdaniya-1585273.html", "text": "/КРОСС/ Протестиращите майки на деца с увреждания блокираха движението в района на Орлов мост.Шествието им тръгна от Народното събрание.Няколко автобуса на градския транспорт са спрели един след друг а останалите се пренасочват по друи маршрути, предаде  bTV.   ", "date": "2018.10.02", "title": "Протестиращите майки на деца с увреждания блокираха Орлов мост"}
{"url": "http://www.cross.bg/beliya-trump-beshe-1585269.html", "text": "/КРОСС/ Президентът Доналд Тръмп обиди репортерка от новинарския корпус, отразяващ събитията в Белия дом. Той заяви, че тя никога не мисли. Острото изказване дойде по време на пресконференция в понеделник сутринта., каза Тръмп в Розовата градина на Белия дом, където беше обкръжен от високопоставени членове на администрацията му, включително и зет му Джаред Къшнър.Думите му бяха отправени към кореспондента на Ей Би Си в Белия дом Сесилия Вега, която след това се опита да коригира президента, но беше подложена на нови обиди.каза Вега, каза тогава ТръмпИзказването му беше разкритикувано в социалните медии, а според някои анализатори словесният дуел е показателен за женомразството в Белия дом.На същата пресконференция Тръмп отказа да отговори на въпрос на Кейтлин Колинс от Си Ен Ен за твърденията за сексуално насилие, извършвано от номинирания от президента за върховен съдия Брет Кавано. Когато Колинс опита да зададе този въпрос, президентът я прекъсна и нареди на служител на Белия дом да й отнеме микрофона.\n\t\t\t\t\t", "date": "2018.10.02", "title": "Тръмп обиди репортерка на пресконференция (видео)"}
{"url": "http://www.cross.bg/ivanov-chehkinyata-pilzen-1585268.html", "text": "/КРОСС/ Живеещият в Чешката република 21-годишен българин Николай Иванов може да получи до 12 години затвор за заплаха с терористичен акт, съобщава чешкият вестник „Лидове новини\".Иванов, който работи в завод в град Пилзен, е изпратил от телефона си писмено съобщение, а също и имейл до две пакистански медии, в което заплашва с терористични действия, ако не бъде освободена чехкиня, задържана на международното летище в Лахор с 9 килограма хероин през януари.На днешното гледане на делото му в съда в Пилзен Иванов е заявил, че просто е искал да помогне на чехкинята, която е познавал, и не е мислел на сериозно това, което е написал.Иванов е допълнил, че се е запознал по интернет с Тереза, която медиите наричат чехкинята, и се е виждал с нея три пъти. ", "date": "2018.10.02", "title": "Българин може да бъде осъден за терористични заплахи в Чехия"}
{"url": "http://www.cross.bg/ryse-protivotankova-mina-1585270.html", "text": "/КРОСС/ Модулно формирование от Националния военен университетсъобщиха от Министерството на отбраната.", "date": "2018.10.02", "title": "Военни унищожиха противотанкова мина, намерена в Русе"}
{"url": "http://www.cross.bg/sistemata-mihaiilov-godina-1585275.html", "text": "/КРОСС/ „Че парите в здравеопазването се източват- са думи и на финансовия министър преди една година. За съжаление, за това време нищо не се е променило.Според данни на ЕВРОСТАТ България се намира на последно място по всички важни показатели наздравеопазването. В началото на работата на 44-то НС от БСП провокирахме дебати за здравеопазването, като акцентирахме, че начинът на управлението и финансирането му е дълбоко порочен, не отразява идеите на тази социална страна и през декември 2017 г., лично от Кирил Ананиев, получихме признание, че системата е болна.” Това каза пред БНТ народният представител от ПГ на „БСП за България” проф. Георги Михайлов по темата за предстоящият вот на недоверие към правителството за здравеопазване. Той отбеляза, че се дофинансира системата, без да се променя гръбнакът й. „В системата са създадени корупционни условия за движение на пари, които са известни на всички участници в нея. Там има обществени ресурси от 4,7 млрд. лева и от джоба на българските граждани излизат още 4 млрд. лева, а системата е тотално неефективна”, каза проф. Михайлов. Той припомни, че още миналата година, при обсъждането на бюджета, депутатите от ГЕРБ са настоявали да се налеят още пари, за да има спокойствие в системата при същитеконструкции. „Сега идва новата финансова година. Всички благи разговори за реформи визират далечната 2020 г., а ние ще гласуваме, на практика, същия бюджет за следващата година, т.е. ще наливаме отново пари в една система, за която официално министърът е признал, че не работи добре. Колко време да чакаме тази система да проработи?”, попита професорът. \"Вотът на недоверие е дебат по своята същност. И всяко дебатиране акцентира върху даден проблем в държавата”, уточни той. По думите му предложенията за реформи на управляващите не променят управлението на системата, а създават нови играчи в нея, в лицето на застрахователите. \"Този модел бе направен на тъмно”, категоричен бе професор Михайлов. Според него, въпросният нов модел на ГЕРБ е всъщност един много дълъг разговор. „Той е напълно нереалистичен. Никой застраховател няма да участва в този процес при 4,7 милиарда лева разходвани от публичния ресурс, защото застрахователите казаха, че ще бъдат изправени предтежки финансови проблеми”, добави Михайлов. „Ние предлагаме модел, който не е свързан само с наливане на нови средства, ас промяна на финансирането на системата”, заключи той.", "date": "2018.10.02", "title": "Проф. Михайлов: На последно място сме по всички важни показатели на здравеопазването"}
{"url": "http://www.cross.bg/baseiin-proekti-programata-1585274.html", "text": "/КРОСС/ Общини, неправителствени организации, местни бизнес асоциации и други могат да кандидатстват с проекти по Съвместната оперативна програма за трансгранично сътрудничество „Черноморски басейн 2014-2020 г.“. Обявена е втората покана за набиране на предложения с бюджет близо 25 млн. лв. Финансирането се осигурява чрез Европейския инструмент за съседство за проекти по две специфични цели – „Насърчаване на бизнеса и предприемачеството в рамките на Черноморския басейн“ и „Повишаване на осведомеността и съвместни действия за намаляване на речните и морски отпадъци“. Приоритетите, които се финансират от програмата за насърчаване на бизнеса и предприемачеството в областта на туризма и културата, увеличаване на трансграничните възможности за търговия и модернизация на селското стопанство и свързаните сектори, насърчаване на координацията при опазването на околната среда и съвместна действия за намаляване на отпадъците в морските води в басейна на Черно море и подобряване на съвместния мониторинг по околна среда. Проектните предложения могат да се подават до 14.00 часа на 31 януари 2018 г. чрез електронната система за наблюдение – . Пакетът с документите за кандидатстване е публикуван на . Партньорите във всеки проект трябва да бъдат поне 3, от най-малко 3 държави – участнички в програмата, от които поне една държава – член на ЕС и една от държавите - партньори. Предоставените безвъзмездни средства ще възлизат до 92% от общите допустими разходи на проекта. Българските партньори, след сключване на договор с Министерството на регионалното развитие и благоустройството, ще получават до 8% национално съфинансиране на допустимите разходи от определения им бюджет в проектите, в които участват. Срокът за изпълнение на проектите е от 18 до 30 месеца, като те трябва да приключат до 31 декември 2022 г.Основната цел на оперативна програма „Черноморски басейн 2014-2020“ е да се подобри благосъстоянието на хората в регионите на Черноморския басейн чрез устойчив растеж и съвместни действия за опазване на околната среда. В териториалния обхват на Програмата попадат 10 държави - България, Гърция, Румъния, Турция, Армения, Азейрбеджан, Грузия, Молдова, Русия и Украйна.В рамките на първата покана за набиране на проекти предложения по програмата бяха одобрени 23 проекта, 19 от които с участието на 20 български партньори с общ бюджет 7,6 млн. лв.", "date": "2018.10.02", "title": "Предвидени са близо 25 млн. евро за реализиране на проекти по програма \"Черноморски басейн 2014-2020\""}
{"url": "http://www.cross.bg/padiatziya-tova-ocmonavtite-1585271.html", "text": "/КРОСС/ Учeни oт yнивepcитeтa \"Джopджтayн\" пpoвeдoxa изcлeдвaнe нa йoнизиpaщaтa paдиaция и тoвa ĸaĸ тя мoжe дa зaceгнe cтoмaшнo-чpeвния тpaĸт нa чoвeĸa. Πopъчaнo oт НАСА, пpoyчвaнeтo цeли дa пoдгoтви ĸocмoнaвтитe пo-дoбpe зa пpoдължитeлни пoлeти в Cлънчeвaтa cиcтeмa, предава Kaldata.Ha тaĸивa миcии тe щe бъдaт излoжeни нa paдиaция oт paзлични изтoчници и зa мoмeнтa нямa eфeĸтивeн нaчин тя дa бъдe блoĸиpaнa. Радиацията води до пpoмeни в нaчинa, пo ĸoйтo ce възпpoизвeждaт ĸлeтĸитe в тpaĸтa, а те мoгaт дa дoвeдaт дo образуването на тyмopи и повpeди в ДHK cтpyĸтypaтa.\"\", ĸaзвaт yчeнитe.Taĸa yчeнитe зaĸлючaвaт, чe ĸpaтĸи пътyвaния ĸaтo тoвa дo Лyнaтa, нe ca фaтaлни. Иcтинcĸият пpoблeм oбaчe идвa oт пpoдължитeлнo пътyвaнe ĸaтo тoвa дo Mapc или дpyги миcии в oтĸpития Kocмoc.\"\", заявяват учените.", "date": "2018.10.02", "title": "НАСА: Пътуването до Марс може да ви донесе рак"}
{"url": "http://www.cross.bg/mazilka-ot-poliklinika-rani-muzh-v-kazanluk-1585260.html", "text": "/КРОСС/ Част от мраморна облицовка на поликлиниката в Казанлък падна върху мъж, преминаващ край сградата. Пострадалият е със счупен крак и наранявания по главата. Няма опасност за живота му.От Община Казанлък, която е собственик на сградата,обясниха, че тя не е ремонтирана повече от 40 години. В ход е проект за цялостното й обновяване.Мястото на инцидента е обезопасено, а специалисти ще проучат дали има риск да паднат и други части от облицовката на фасадата.", "date": "2018.10.02", "title": "Мазилка от поликлиника рани мъж в Казанлък"}
{"url": "http://www.cross.bg/melaniya-dama-pristigna-1585261.html", "text": "/КРОСС/ Първата дама на САЩ Мелания Тръмп пристигна в столицата на Гана – Акра. Визитата е в рамките на първото самостоятелно пътуване на стопанката на Белия дом в Африка, съобщи The New York Times.Очаква се по време на обиколката й Мелания да посети болници, училища и приюти.След Гана, първата дама ще се посети Малави, Кения и Египет. \r\n", "date": "2018.10.02", "title": "Мелания Тръмп пристигна в Гана "}
{"url": "http://www.cross.bg/remonta-izklyuchitelno-samo-1585262.html", "text": "/КРОСС/ Софиянци и гости на града останаха недоволни и силно ядосани от ремонта на ул. Граф Игнатиев, след като видяха на какво прилича след махането на предпазните огради.                    Според гражданите ремонтът е извършен изключително мърляво и грозно и няма нищо общо с проекта, който бе представен преди месеци.                   На места плочките, които са изключително грозни, са монтирани криво без денивелация и каквато и да е идея, липсват отводнителни канали, шахтите са положени по ужасен начин. Като минеш, може да паднеш и да те пратят право в Пирогов.                                      И още... Вместо фуги, между плочките има дупки, самите плочки са криви до една, а пък за тези до трамвайните релси да не говорим, там ще има щети още с преминаването на първия трамвай.                  Изобщо не е помислено и как се слагат бетонните блокове по улицата. Граждани съобщават и за неправилно поставени стълбове, с които се съкращават тротоарите.                 Припомняме, че днес официално е приключила само първата част от мащабния ремонт на ул. Граф Игнатиев.                 Ремонтираният участък днес бе посетен от зам.-кмета на София - г-н Крусев.                 Това са само част от коментарите, които заляха социалните мрежи мигновено:                                                                                      От цялата работа едно е ясно - скоро ще видим ремонт на ремонта, което за жалост се оказва практика при ремонтите в София.", "date": "2018.10.02", "title": "Софиянци недоволни от ремонта на ул. Граф Игнатиев, питат това ли са \"видимите резултати\""}
{"url": "http://www.cross.bg/bulgariya-eksperti-proizvoditelite-1585263.html", "text": "/КРОСС/ Народни представители и експерти от БСП се срещнаха с ръководството на Асоциацията на производителите и вносителите на хранителни добавки в България. На нея те обсъдиха проекта „Визия за България”. На срещата присъстваха Атанас Зафиров, член на ИБ на БСП, зам.-председателят на ПГ на „БСП за Българя” Христо Проданов и народният представител Димитър Данчев, както и експерти от левицата.На нея бяха обсъдени идеите за данъчна политика от страна на БСП. По думите на Атанас Зафиров Визията е стратегически документ и е отворен за допълване за конструктивни и полезни за страната предложения от всички експерти.От страна на Асоциацията на производителите и вносителите на хранителни добавки в България беше проявен интерес към предложенията на левицата в данъчната политика. Те отправиха редица конкретни предложения. Беше споделен и европейският опит в тази насока.", "date": "2018.10.02", "title": "БСП се срещна с Асоциацията на производителите и вносителите на хранителни добавки в България"}
{"url": "http://www.cross.bg/obezshteteniya-pensii-nerabotosposobnost-1585258.html", "text": "/КРОСС/ Разходите на държавното обществено осигуряване (ДОО) за пенсии, обезщетения при временна неработоспособност и трудоустрояване, за майчинство и за безработица, изплатени на лица над 64-годишна възраст, през 2017 г. възлизат на над 6,3 млрд. лв. Тази сума се равнява на около 6,5% от брутния вътрешен продукт (БВП) на страната за миналата година. Това показват  на Националния осигурителен институт (НОИ).Анализът сочи още, че за най-възрастната част от населението са отивали около 60% от общите разходи за пенсии и краткосрочни обезщетения, като 70% от тези пари са били за пенсии и добавките към тях. Средно месечно около 1,5 млн. души на възраст над 64 години са получавали пенсия и парично обезщетение от ДОО през 2017 г. Над 99% от тях са били пенсионери. Това означава, че всеки шести получател на пенсия или обезщетение е бил от тази възрастова група. Тя заема най-голям дял в групата на пенсионерите (69,6%), докато сред имащите право на краткосрочни плащания процентът е доста по-нисък – между 0,2% при обезщетенията за майчинство и 3,6% при обезщетенията за временна неработоспособност и трудоустрояване. Разпределението по пол показва, че възрастните жени преобладават в общия брой на пенсионерите и получателите на обезщетения за майчинство. От друга страна, мъжете над 64-годишна възраст преобладават сред лицата, на които се изплащат обезщетения при временна неработоспособност и трудоустрояване и безработица. Това може да бъде обяснено с по-дългия им престой на пазара на труда в сравнение с жените.", "date": "2018.10.02", "title": "Разходите на НОИ за най-възрастните са 6,5% от БВП през 2017 г."}
{"url": "http://www.cross.bg/otoplenieto-vsichki-vklyuchvane-1585259.html", "text": "/КРОСС/ \"Топлофикация София\" има пълна готовност да започне новия отоплителен сезон. Според нормативната уредба общото включване на отоплението в столицата може да започне след три последователни дни със средноденонощна температура по-ниска от 12 градуса и прогноза от НИМХ за трайно застудяване.Дружеството следи промените на времето и ще реагира съобразно климатичните условия и в съответствие с нормативните изисквания, съобщиха от „Топлофикация София”.Парното може да бъде пуснато и преди настъпването на трайно застудяване при желание от страна на всички клиенти в етажната собственост. За целта е необходимо да представят в най-близкия Център за обслужване на клиентите заявление и подписано решение от Общото събрание на етажната собственост за по-ранно включване на отоплението. Прилагането на тази процедура е изцяло в полза на потребителите и чрез нея се избягва възможността за предварително пускане на без съгласието на всички съседи, поясниха от дружеството.Детските градини, училищата и здравните заведения също могат да поискат предварително включване на отоплението. За това е достатъчно директорът да изпрати писмено заявление в обслужващия топлорайон или в централно управление. Към днешна дата от тази възможност са се възползвали 10 сгради в столицата. Сред тях са посолства, детски градини и офис сгради.Преди пускането на отоплението е важно клиентите да приключат всички ремонти по вътрешните инсталации и да запълнят източените такива. Отоплението няма да бъде включено в сградите, в които вътрешната отоплителна инсталация не е запълнена, припомнят от „Топлофикация”.От там напомнят още на клиентите да отворят на максимална степен вентилите на радиаторите си, за да не се налага след това допълнително обезвъздушаване на отоплителните тела. Важно е да бъдат проверени и дисплеите на електронните уреди за дялово разпределение, монтирани върху радиаторите. Ако има изгаснал дисплей, абонатите трябва да се свържат с топлинния счетоводител.", "date": "2018.10.02", "title": "\"Топлофикация\" с готовност да пусне парното в София"}
{"url": "http://www.cross.bg/balkani-zapadnite-regiona-1585257.html", "text": "/КРОСС/ „България продължава да полага усилия за видими резултати от увеличената ангажираност на Европейския съюз със Западните Балкани, както и на Западните Балкани с европейската им перспектива“, заяви министър Лиляна Павлова днес в Женева по време на Срещата на лидерите за стратегически диалог за Западните Балкани.Срещата се организира от Световния икономически форум и е втора поред като първата се проведе на 17 май т.г. в София и бе част от съпътстващите събития на Срещата на върха Европейски съюз – Западни Балкани в рамките на Българското председателство на Съвета на ЕС. Инициативата на Световния икономически форум е във връзка със заложения от Българското председателство приоритет за европейска перспектива за страните от Западните Балкани, в резултат на което темата е широко застъпена в дневния ред на ЕС, както и все по-големият интерес, който представляват страните от региона за инвеститорите и международните финансови институции.По време на срещата в Женева министърът за Българското председателство Лиляна Павлова, президентът на Световния икономически форум, министър-председателите на Хърватия, Албания, Сърбия, президентите на Словения и Косово, заместник-министър председателят на Черна гора, министрите на външните работи на Словакия и Турция, федералният министър на отбраната на Германия и представител на министерство на външните работи на Швейцария обсъдиха ключови предизвикателства и възможности за стабилизирането и усилването на растежа, конкурентоспособността и дигиталната подготвеност на региона.„По време на дискусията достигнахме до общото разбиране, че заедно трябва да продължим започнатия конструктивен диалог и сътрудничество със и между страните от региона на Западните Балкани специално по отношение на растеж, развитие на умения и таланти, търговия, напредък в сферата на цифровизацията, насърчаване на публично-частното партньорство и младото поколение граждани“, заяви министър Павлова. Тя добави, че лидерите и останалите  участници в срещата са се обединили да работят за:-Създаване на Център за 4-тата индустриална революция като част от мрежата подобни центрове към СИФ (за подпомагане на правителствата, бизнеса и гражданите във връзка с новите технологии);-Провеждане на среща на високо ниво на лидерите от Югоизточна Европа през пролетта на 2019 г. с участието на заинтересовани лидери от региона и Европа;-Подписване на споразумение за сътрудничеството с Глобалния центъра по киберсигурност към Световния икономически форум;-Създаване на Съвет за конкурентоспособност на Западните Балкани, който да подобри фундаменталните двигатели на региона за продуктивност, включително по-добра инфраструктура, добре функциониращи пазари, ефективни институции и иновативна екосистема за насърчаване на иновации, предприемачество и стартиращи компании;-Създаване на нови хъбове за глобални лидери в региона, за да се създаде платформа за взаимодействие за следващо поколение лидери.Темата за Балканите ще бъде сред водещите и по време на следващата годишна среща в Давос през януари 2019 г.„Важно е, че Срещата на върха в София и нашите усилия за стабилизиране на Балканите не останаха еднократно усилие, а бяха припознати както на ниво ЕС, така и от редица други международни партньори като Световния икономически форум и международните финансови институции“, добави министър Павлова. По време на срещата тя посочи още, че България ще продължава да подкрепя партньорите си и съседите от Западните Балкани, включително чрез изпълнение на договореното в рамките на Срещата на върха в София и приетия тогава Софийски дневен ред с конкретни инфраструктурни проекти за развитието на целия ни регион.", "date": "2018.10.02", "title": "Министър Павлова: България продължава да работи за видими резултати на ЕС в Западните Балкани "}
{"url": "http://www.cross.bg/zdraveopazvaneto-reformi-odobryava-1585264.html", "text": "/КРОСС/ Българинът не одобрява предложените реформи в здравеопазването, сочи проучване на Агенция „Афис” направено в периода 29 септември – 2 отковмри с участието на 1010 пълнолетни български граждани. Населението одобрява повече алтернативните методи за оздравяване на финансите в здравната система.В началото на есента министър Кирил Ананиев предложи няколко варианта на реформи. Единият от тях включва въвеждане на задължително здравно застраховане в частна компания срещу месечна вноска от 12 лева. Според проучването обаче, тази идея се харесва на едва 17% от българите, докато 65% не я одобряват.Недостатъчен процент на одобрение среща и предложението „Лечението над 700 лв. да се покрива от допълнителното здравно застраховане“ – 29%. Неодобрилите са 47%, а близо всеки четвърти няма мнение по този въпрос.32% клонят в полза на предложението за няколко частни Здравни каси, които да се конкурират, а повече – 38% не го одобряват.В същото време по-голямата част от анкетиращите са се обявили „за” засилване на контрола върху държавните болници и отстраняването на практиката, при която държавни здравни заведения са търговски дружества.Преобладаващ е и процентът „за” това най-високоплатените чиновници да плащат пълния размер на здравната вноска, а не държавата да поема половината.От анкетираните 50% се обявяват „за” запазване на сегашния вариант на здравното осигуряване и затягане на финансова дисциплина. „Против” са се произнесли 27%.Преобладаващо е мнението, че медицината и фармацията трябва да преразгледат начините на харчене на пари, преди да се въвеждат повече плащания от пациентите.Здравеопазването е сред основните тревоги на българските граждани, редом с бедността –27%, и неясните перспективи – 23%.39% от българите оценяват здравната система в страната като „Лоша”, 11% като „Добра” и 47% като „Задоволителна”.Въпреки че годишните профилактични прегледи са били сред приоритетите на редица правителства от поне 15 години насам, процентът на хората, които са преминали през такъв преглед е почти същият, какъвто е бил и през 2008 година – 61%, сочи проучването.39% от пропусналите годишния профилактичен преглед посочват като причина самооценката, че „съм здрав и нямам нужда от прегледи”. Останалите изтъкват причината, че „Личният лекар не настоява“ (26%). 12% съобщават, че „Личният лекар не издава нужните направления“. Има и други причини – „Изследванията и прегледите са скъпи“ (17%), „Най-близките медицински лаборатории се намират в друго населено място“ (9%).В проучването на социологическата агенция се посочва още, че реконструкцията в здравеопазването противоречи на гарантираното от Конституцията право на достъпна медицинска помощ. Едната причина за това е, че от 2000 г. насам здравните заведения се съсредоточават в големите градове, а пазарната медицина следва парите, а не пациента, сочи сондажът на „Афис”.", "date": "2018.10.02", "title": "„Афис”: Българинът не одобрява предложените реформи в здравеопазването"}
{"url": "http://www.cross.bg/petko-voiivoda-gkpp-1585267.html", "text": "/КРОСС/ Товарен автомобил се е завъртял на пътя непосредствено преди ГКПП Капитан Петко войвода, на гръцка територия, съобщават от пресцентъра на МВР.Камионът е затворил двете платна и движението временно е преустановено. Към момента има натрупване около 1 км автомобили на изход от България. ", "date": "2018.10.02", "title": "Преустановено е пропускането на автомобили през ГКПП Капитан Петко войвода – Орменион заради аварирал камион"}
{"url": "http://www.cross.bg/nagrada-fizika-nobelova-1585265.html", "text": "/КРОСС/ Американецът Артър Ашкин, французинът Жерар Муру и канадката Дона Стрикланд спечелиха Нобелова награда за физика за революционни изобретения в областта на лазерните технологии, съобщи сайтът Nobelprize.org, цитиран от бтв.Артър Ашкин е награден за изобретяването на оптични пинсети и тяхното приложение в биологичните системи. Жерар Муру и Дона Стрикланд са отличени за откриването на метод за генериране на високоинтензивни и ултракъси оптични импулси.  Дона Стрикланд е първата жена, която получава Нобелова награда за физика от 55 години насам и едва третата, печелила отличието. Преди нея го получават Мария Кюри през 1903 г. и Мария Гьоперт Майер през 1963 г.  Артър Ашкин ще получи половината от паричната награда, а Жерар Муру и Дона Стрикланд ще си поделят другата половина.Нобеловата награда за физика се присъжда от Кралската шведска академия на науките от 1901 г.Нобеловите награди ще бъдат връчени на церемония в Стокхолмската концертна зала на 10 декември, в деня на кончината на основателя на Нобеловата награда Алфред Нобел. Тази година паричната равностойност на наградата е 9 милиона крони (873 000 евро).Първата Нобелова награда за физика е на немския физик Вилхелм Рьонтген за откриването на нов вид лъчи, наречени на негово име.Миналата година Нобелова награда за физика спечелиха германецът Райнер Вайс и американците Бари Бериш и Кип Торн за решаващ принос към наблюдението на гравитационни вълни.  Сред по-известните Нобелови лауреати за физика са Анри Бекерел, Пиер и Мария Кюри /1903/, Макс Планк /1918/, Алберт Айнщайн /1921/, Нилс Бор /1922/, Лев Ландау /1962/, Пьотър Капица /1978/, Питър Хигс /2013 г./.", "date": "2018.10.02", "title": "Жена получи Нобелова награда за физика "}
{"url": "http://www.cross.bg/grazhdani-selo-bili-1585252.html", "text": "/КРОСС/ Операцията е проведена под ръководството на РУ- СвиленградРеализацията е в рамките на предприетата от служители на РД „Гранична полиция“- Елхово и Смолян и ОДМВР-Хасково специализирана полицейска операция по противодействие на опити за незаконна миграция през българо-гръцката и българо-турската граници, установяване на чужди граждани, незаконно пребиваващи в граничната зона на област Хасково. Операцията е осъществена при интензивен обмен на данни между трите структурни звена на МВР и под наблюдението на Районна прокуратура - Свиленград. За целта били излъчени гранични полицейски наряда от ГПУ Ново село за наблюдение на държавната граница, а съвместни екипи предприели проверки на лица и автомобили, хотели, хостели, заложни къщи и селскостопански постройки, бунгала и други места, където е възможно укриването на незаконни мигранти.В хода на действията вечерта на 26 септември, в землището на с. Мезек, било засечено незаконно преминаване на държавната граница. В района униформените забелязали два автомобила, движещи се към вътрешността на страната – „Мерцедес“ и „Форд Галакси“. След предприето преследване на колите автопатрули на ГПУ-Ново село и ОДМВР–Хасково спрели мерцедеса в землището на село Сива река и задържали водача – 33-годишен старозагорец. В автомобила били установени 17 чужди граждани – мъже, жени и деца, по техни данни иракски граждани. При последващите оперативно-издирвателни действия е установен  и задържан като съпричастен към случая и вторият водач – 23-годишен мъж от гр. Гълъбово. Във форда му били открити още 19 чужденци, които също се представили за иракчани.Двамата шофьори и нелегалните чужди граждани са задържани. Образувани са досъдебно производство по чл.281 от НК и бързи производства по чл. 279 от НК.  Работата по случая продължава под наблюдението на прокуратурата.", "date": "2018.10.02", "title": "Гранични полицаи и служители от ОДМВР -Хасково задържаха каналджии и 36 незаконни имигранти"}
{"url": "http://www.cross.bg/masa-byrgas-kvartal-1585246.html", "text": "/КРОСС/ Къщи, намиращи се близо до брега в квартал „Сарафово” в Бургас, са застрашени, след като Вчера земна маса се свлече под мостовото съоръжение в квартала, през което минава главния път Бургас – Слънчев бряг, и блокира достъпа към летището. Няма пострадали хора.", "date": "2018.10.02", "title": "Ново свлачище се активизира в бургаския квартал „Сарафово”"}
{"url": "http://www.cross.bg/kamera-thinq-vuzmozhnostite-1585253.html", "text": "/КРОСС/ Сайтът Android Pure публикува изображения, които изясняват възможностите на тройната основна камера на предстоящия смартфон LG V40 ThinQ. А те определено са интригуващи и по-важното - версатилни, пише hicomm.bg.Най-долната камера е стандартна за обикновени снимки. Средната е широкоъгълна и събира повече обекти в сцената, подобно на панорамна снимка. Най-горната предлага оптично увеличение чрез телефото обектив. Така LG е съумяла да събере може би най-доброто от възможностите на съвременната мобилна фотография на едно място.                                Що се отнася до двойната предна камера, там LG залага на стандартна камера в комбинация с такава с широкоъгълна леща. Така ще можете да правите значително по-широки групови селфита. Предните камери са разположени в прореза на екрана, подобно на много други смартфони. Такива са тенденциите.LG ще обяви V40 ThinQ официално пред света на 4 октомври. Той вече е факт в Южна Корея. Остават броени дни, докато научим всички останали подробности директно от производителя. ", "date": "2018.10.02", "title": "LG V40 ThinQ ще може да прави стандартни, широкоъгълни и телефото снимки с трите си камери"}
{"url": "http://www.cross.bg/chasa-georgi-prof-1585251.html", "text": "/КРОСС/ Народни представители от \"БСП за България\" ще обсъдят \"Визия за България\"  с граждани в област Смолян, утре, 3.10.2018г. Там ще бъдат проведени следните срещи:-        В 11:00 часа, в читалището, в гр. Неделино. В разговора участват народните представители Станислав Владимиров, Цветан Топчиев, Никола Динков и Славчо Велков.-        В 17:00 часа, в в центъра на град Рудозем ще се проведе дискусията с  Атанас Костадинов, Димитър Данчев, Иван Ибришимов и Николай Иванов.-        В 17:30 часа, в Културния дом, в с. Мадан. Среща с  Валери Жаблянов, Георги Търновалисйки, Румен Георгиев и Чавдар Велинов. -        В 17:30 часа, в читалището, в гр. Златоград. Визията ще бъде обсъдена със зам.-председателите на \"ПГ на БСП за България\" Георги Свиленски и Христо Проданов, както и с депутатите доц. Георги Йорданов, и Веска Ненчева.-        В 17:30 часа, в СПА хотел Девин, в гр. Девин. Визията ще  представят   народните представители проф. Светла Бъчварова, Георги Андреев, Георги Гьоков и Илиян Тимчев.-        В 18:00 часа, в Планетариума, в гр. Смолян.  В дискусията ще вземат участие проф. Иво Христов, проф. Георги Михайлов, Дора Янкова, Денчо Бояджиев и Стоян Мирчев.-        В 18:00 часа, в читалището, в с. Давидково, община Баните. Ще присъстват депутатите Надя Клисурска, Васил Антонов, Милко Недялков и Манол Генов.-        В 18:00 часа, в хотел \"Сафи\" ,в гр. Доспат. В дискусията ще вземат участие зам.-председателят на ПГ на левицата Антон Кутев и народните представители Петър Витанов, проф. Анелия Клисарова и Пенчо Милков.-        В 18:00 часа, в хотел \"Белона\", в гр. Чепеларе. Ще се проведе дискусия с депутатите проф. Румен Гечев, Теодора Халачева, Николай Бошкилов и Богдан Боцев.", "date": "2018.10.02", "title": "Народни представители от \"БСП за България\" ще обсъдят \"Визия за България\"  с граждани в област Смолян "}
{"url": "http://www.cross.bg/borisov-samoleti-stranata-1585250.html", "text": "/КРОСС/ Новите самолети следва да могат да се използват не само за охрана на българското небе, но и да бъдат пригодни за бой. Това заяви премиерът Бойко Борисов пред медиите на откриването на \"Зимния дворец\" в София след ремонтните дейности.По думите на Борисов е важно не само да има пълна прозрачност на конкурса, но и самолетите да бъдат нови. Той добави, че разговарял с вицепремиера и министър на отбраната Красимир Каракачанов по темата. Борисов настоял бойните ни пилоти, които ще летят с новите самолети, също да участват в избора.Припомняме, вчера стана ясно, че страната ни е получила 4 оферти за закупуване на нови изтребители.Офертите са от САЩ, Швеция и Италия. Предложените варианти за закупуването нови изтребители от САЩ са за F-18 и за F-16.Предложението от Швеция е за нов самолет \"Грипен\".Четвърто предложение е за употребяван изтребител \"Юрофайтер\" от Италия.Борисов посети обновения \"Зимен дворец\" в столицата заедно с министъра на младежта и спорта Красен Кралев. Съоръжението не беше сериозно реконструирано от пускането си в експлоатация през 1983 г.След ремонтните дейности на стойност 4 млн. лв. сградата вече има съвременен облик и не отстъпва на добрите европейски и световни образци за подобен тип съоръжения, пишат от пресслужбата на Министерски съвет.Предстои ремонт и на тренировъчната зала, който ще струва допълнително около 1 милион лева.Пред медии Борисов посочи и че трябва да се направи обсъждане дали Националният стадион е нужен на това място, или да се построи нов стадион на друго място, че събитията да не задръстват столицата. \"Ако спортната общественост прецени, че това е правилно решение, може да го направим\", каза премиерът.Министър-председателят коментира и референдума в съседна Македонияотносно споразумението с Гърция за новото име на страната. Борисов посочи, че страната ни ще подкрепи Македония по пътя им към ЕС и НАТО. \"Оставям на македонските политици да преценят по какъв път да вървят след референдума. Всеки народ сам определя съдбата си\", коментира още той.", "date": "2018.10.02", "title": "Борисов поиска самолети, годни за охрана и за бой"}
{"url": "http://www.cross.bg/makron-snimka-snimkata-1585248.html", "text": "/КРОСС/ Френският президент Еманюел Макрон отхвърли критиките, с които бе засипан, заради снимка, на която позира с гол до кръста младеж, показващ среден пръст, при пътуването му до френски територии на Карибите през уикенда, предаде АФП, цитирана от БНР.„Не мога да намеря думи, за да изразя нашето възмущение… Това е непростимо“, заяви лидерката на крайнодесния Национален сбор Марин льо Пен в коментар в Туитър, където пусна снимката на Макрон с двама чернокожи младежи на остров Сен Мартен.                    „Причината да се боря да бъда избран вместо Марин льо Пен е, че съм тук днес, тъй като обичам всички деца на Републиката, независимо от проблемите им в миналото“, отвърна Макрон. Президентът се отби непланирано в дома на единия от младежите на снимката, който неотдавна излязъл от затвора след излежаване на присъда за обир. След като му каза да зареже престъпните действия, защото „майка ви заслужава нещо по-добро“, Макрон (40 г.) позира за снимка с него и неговият гол до кръста приятел, който показа среден пръст.Президентът ги защити, като каза, че след снимката те донесли на ръце момиче с увреждания, за да се срещне с него. Те го „направиха, защото показах доверие и уважение към тях. Това е нашата република“, каза Макрон.", "date": "2018.10.02", "title": "Макрон отхвърля критики за снимка със среден пръст"}
{"url": "http://www.cross.bg/hadzhipetkov-armiya-krym-1585249.html", "text": "/КРОСС/ Ефрейтор Крум Хаджипетков успял да уцели със снайпер мишена на разстояние километър и половина. Славата на родната армия военнослужещият носи преди 2 месеца на състезание в Германия, съобщава БНТ.Ефрейтор Хаджипетков трябвало да измине 21 км. за 3 часа с тежест 25 кг. по време на състезанието в Германия. След това той трябвало да стреля по мишена на километър и половина, при това с чуждо оръжие. Въпреки трудния маршрут и получените травми българинът успял да се прицели с оръжието на финландски снайперист и уцелил мишената с размери 50 см. на 1 м.Попадението беше записано от американеца, финландския капитан потвърди попадението, а немския специалист потвърди разстоянието. Думите на американеца бяха, че това е рекорд за самото състезание.Впечатляващият изстрел не носи победа на българския отбор. Той обаче печелил признанието на всички военнослужещи от държавите членки на НАТО.Моята мотивация беше да покажа способностите на българската армия, способностите на българския войник с оръжие, което виждам за пръв път. С чуждо оръжие да покажа какво можем ние българските снайперисти, войници в българската армия.Ефрейтор Хаджипетков е от 9 години в Българската армия и зад гърба си има много мисии зад граница.", "date": "2018.10.02", "title": "Снайперист от Хасково изуми колегите си от НАТО с уникален изстрел"}
{"url": "http://www.cross.bg/oktomvri-pensiite-ponedelnik-1585254.html", "text": "/КРОСС/ Изплащането на пенсиите през октомври 2018 г. от Националния осигурителен институт ще започне на 8 октомври (понеделник) и ще приключи на 22 октомври (понеделник).Чрез пощенските станции пенсиите ще се изплащат съобразно изготвен график, който ще бъде обявен във всяка една от тях.Преводите на сумите за октомврийските пенсии по сметките на пенсионерите, които получават парите си по банков път, ще бъдат извършени на 8 октомври 2018 г.", "date": "2018.10.02", "title": "НОИ започва изплащането на пенсиите на 8 октомври"}
{"url": "http://www.cross.bg/migranti-zadurzhani-nelegalni-1585241.html", "text": "/КРОСС/ 18 нелегални мигранти са задържани рано тази сутрин в района на Пазарджик, около 64-ти км на автомагистрала „Тракия“. Сред тях има и четири деца, останалите са мъже. ", "date": "2018.10.02", "title": "Задържаха 18 нелегални мигранти край АМ \"Тракия\""}
{"url": "http://www.cross.bg/yvrezhdaniya-zakon-detza-1585238.html", "text": "/КРОСС/ Майките на деца с увреждания отново излизат на протести, защото изтече крайният срок, който бяха дали на управляващите, за да гласуват предложените законодателни промени. „Осакатен закон”, така майките на деца с увреждания в София нарекоха дългоочакваните промени в закона за хората с увреждания. Една от причините за това е, че в последния му вариант отпада текстът, че личната помощ се урежда със закон за личната помощ.По думите на социалния министър  причината текстът да отпадне е чисто правна. В критиките към законопроекта е посочено, че няма как да се прави препратка към несъществуващ закон.Премиерът  отново заяви, че правителството ще отдели 150 млн. лв. повече догодина за хората с увреждания.", "date": "2018.10.02", "title": "Майките на деца с увреждания: Предлага се един „осакатен закон\""}
{"url": "http://www.cross.bg/live-h---1585244.html", "text": "/КРОСС/ Лудогорец ще извоюва победа над ФК Цюрих в мач от Лига Европа, на който швейцарският отбор ще бъде домакин. Това показват коефициентите на „Еврофутбол“ – 2.59 за ФК Цюрих срещу 2.32 за гостите им от Разград.  Вижте  и другите възможности за залог на двубоя.Ето още интересни срещи от Шампионската лига в идните дни:Хофенхайм (Гер.) – Манчестър Сити (Анг.) Сингъл,„1“- 5.50 „Х“- 3.80 „2“- 1.32Байерн Мюнхен (Гер.) – Аякс Амстердам (Хол.) Сингъл,„1“- 1.17 „Х“- 4.50 „2“- 8.00Лион (Фр.) – Шахтьор Донецк (Укр.) Сингъл,„1“- 1.92 „Х“- 2.95 „2“- 2.95Манчестър Юнайтед (Анг.) – Валенсия (Исп.) Сингъл,„1“- 1.72 „Х“- 3.00 „2“- 3.50Дортмунд (Гер.) – Монако (Фр.) Сингъл,„1“- 1.27 „Х“- 4.55 „2“- 6.95Тотнъм Хотспър (Анг.) – Барселона (Исп.) Сингъл,„1“- 3.08 „Х“- 3.45 „2“- 1.86ПСВ Айндховен (Хол.) – Интер Миланов (Ит.) Сингъл,„1“- 2.67 „Х“- 3.15 „2“- 2.18Наполи (Ит.) – Ливърпул (Анг.) Сингъл,„1“- 3.04 „Х“- 3.30 „2“- 1.94Отлични печалби от различни талони, всеки с по три мача в права колонка, реализира познавач на футбола от с. Марково, Пловдивско. От верните си прогнози за срещи между отбори от руската Висша лига, италианската Серия А и испанската Примера Дивисион той изкара  , а от познанията си за развитието на две италиански срещи и една германска взе  Друг майстор на предвижданията от Шумен също игра 3 мача в права колонка – по един английски, испански и италиански двубой, и си тръгна с В столицата футболните експерти също осребриха добре знанията си – един от участниците получи  от 5 мача в права колонка, а друг –  от система 1, 2, 3, 4, 5 от 5.Пет мача в права колонка от европейските клубни турнири – на Франция, Норвегия, Германия, Англия и Белгия, донесоха на специалист по прогнозите от Търговище .Към 13.00 часа на 2 октомври 2018 г. натрупаната сума в Суперджакпот 15 е , а мачовете, включени в него, ще намерите . Джакпот 13 е на стойност , а срещите от него вижте .                   ", "date": "2018.10.02", "title": " „Еврофутбол“: Лудогорец ще извоюва победа срещу ФК Цюрих в мач от Лига Европа"}
{"url": "http://www.cross.bg/deloto-godina-stranitzi-1585242.html", "text": "/КРОСС/ Поне до края на тази година делото за източването на близо 3 милиарда лева от Корпоративна търговска банка ще се гледа не в сградата на Специализирания наказателен съд, а в зала \"Тържествена\" на Софийския районен съд.Временното преместване е заради недостига на зали в спецсъда и защото по делото \"КТБ\" все още не са започнали разпитите на свидетели.Проблемът на няколко пъти беше дискутиран във Висшия съдебен съвет и стана повод за срещи между изпълнителната и съдебната власт. Правителството вече обеща нова сграда на спецсъдии и прокурори. Висшият съдебен съвет се ангажира с пари за обзавеждане. Прокурорската колегия увеличи щата на спецобвинителите, а липсата на подобно решение от страна на съдийската стана повод за критики и предупреждения - от висши прокурори, че ако кадровият проблем на съдиите не бъде решен, ще блокира спецправосъдие.Дeлoто зa изтoчвaнeтo нa KTБ е с рекорден брой участници, макар и да има един голям отсъстващ - задочно подсъдимият и в процедура по екстрадиция от Сърбия банкер Цветан Василев. По настояване на защитниците на общо 18-те подсъдими, от няколко месеца, и по неофициални прогнози и през цялата 2019 година, в най-голямата зала на спецсъда се чете резюме от обвинителния акт - в размер на над 5 000 страници. Когато има заседание по делото, залата е блокирана от 9.00 до 18.00 часа, поради което други дела се отлагат. Затова днес, а е възможно и през следващите месеци, оставащите неясно колко, но все още хиляди страници, да се четат в най-тържествената зала на СРС. По настояване на шефа му Александър Ангелов тя ще се преотстъпва само, ако бъде поискана от спецсъдебния състав по делото \"КТБ\", поне седмица преди съдебното заседание.Досега са прочетени по-малко от хиляда страници от обвинителния акт.„Другото лято евентуално може да започнем разпит на свидетели. Това дело е показателно за липса на всякакъв смисъл на правораздаване, защото само по себе си делото е несъстоятелно. Гони се обем, а не качество и затова ще четем година и половина обвинителен акт\", коментира един от адвокатите по делото \"КТБ\"  - Христо Ботев. ", "date": "2018.10.02", "title": "Адв.Ботев: Делото \"КТБ\" е показателно за липса на всякакъв смисъл на правораздаване"}
{"url": "http://www.cross.bg/vasileva-bolnitza-sestri-1585247.html", "text": "/КРОСС/ Има критичен недостиг на медицински сестри и не бива от една случка да правим пълна картина на българското здравеопазване. Това каза в предаването \"Преди всички\" Милка Василева от Българската асоциация на професионалистите по здравни грижи. Василева коментира случая във варненска болница, който приключи с разследване на опит за убийство, след като 89-годишен пациент нападна свой 80-годишен състайник.", "date": "2018.10.02", "title": "Болестта и престоят в болница често отключват агресия у пациентите"}
{"url": "http://www.cross.bg/razvitie-regionalnoto-avramova-1585245.html", "text": "/КРОСС/ Предстои промените в Закона за регионалното развитие да бъдат предложени за обществено обсъждане. В Закона за регионалното развитие няма да се определят административни центрове на районите. Предвижда се да могат да бъдат определени градове, в които да се осъществяват функции по планиране, програмиране, ресурсно осигуряване, наблюдение и оценка на регионалното развитие. Това е един от акцентите в подготвения проект за изменение на Закона за регионалното развитие. С него се предлага нов териториален обхват и вариант с четири района – Дунавски, Черноморски, Югозападен и Тракийско-Родопски район. Това съобщи при участието си в Годишната среща на местните власти министърът на регионалното развитие и благоустройството Петя Аврамова. В дискусията на тема „Общините и държавата в съвместно управление на територията“ участваха също началникът на Дирекцията за национален строителен контрол Иван Несторов и изпълнителният директор на Агенцията по геодезия, картография и кадастър Виолета Коритарова. Министър Аврамова обясни, че с промените се предлага нова система от документи за стратегическо планиране на регионалното развитие. Предвижда се с нея да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво. Друго предложение е общинският план за развитие да включва и интегриран план за градско възстановяване и развитие. Нов момент ще има и при организацията на управление на регионалното развитие, съобщи още регионалният министър. Предлага се въвеждане на двустепенен модел на управление на регионални съвети за развитие в регионите, който ще включва управленски и експертно-технически състав. Правомощията им ще бъдат разширени. Те ще изпълняват функции за изпълнението на програми, съфинансирани от ЕС, включително по отношение на съгласуване, избор и оценка на проекти в изпълнение на плана за регионално и пространствено развитие на региона при делегиране на функциите от съответните управляващи органи на оперативните програми. Предлага се отпадане на областните съвети за развитие. Конкретните механизми за осъществяване на предложените промени ще бъдат изяснени в правилника за прилагане на закона, който ще бъде готов шест месеца след публикуване на закона. Предстои предложението за изменение на закона да бъде подложено на обществени консултации и междуведомствено съгласуване. Промяната на модела за регионална политика се изпълнява с подкрепата на Световната банка и Организацията за икономическо сътрудничество и развитие, съгласувано с Европейската комисия, каза Петя Аврамова. Тя допълни, че трябва да се промени подходът и да се опитаме да мислим в малко по-глобално, да мислим за регион и проблемите и развитието на региона. Вече всички са мобилни и при едни добри пътища в даден регион можем да планираме дейности, които да доведат до неговото икономическо развитие и то да се планира по-добре, посочи регионалният министър. По-доброто състояние на инфраструктурата в Северна България ще даде възможност за отпушване на инвестиционния процес и търсене на работна ръка от инвеститорите, като трябва да се работи и за подобряване на професионалното образование, каза още Петя Аврамова. В изпълнение на приоритета на Министерството на регионалното развитие и благоустройството се затяга контролът в строителството и върху фирмите за строителен надзор. Арх. Иван Несторов съобщи, че заради допуснати нарушения са отнети лицензите на три фирми за строителен надзор: „ИНЕКС КОНСУЛТ“ ООД, „Глобал Консулт 07“ ООД и „Билд Контрол“ ЕООД. Одобрени са кадастралната карта и кадастралните регистри за над 73 000 кв. км, представляващи почти 66% от територията на страната. Набраната информация обхваща 13,6 млн. недвижими имота, съобщи инж. Виолета Коритарова. Кадастърът е покрил всички областни градове, 124  общински центрове и 671 други населени места и територии с развит пазар на имотите и инвестициите, включващи Черноморското крайбрежие и планинските курорти. ", "date": "2018.10.02", "title": "Новите райони няма да имат центрове"}
{"url": "http://www.cross.bg/detza-detzata-osuden-1585233.html", "text": "/КРОСС/ Норвегия ще преразгледа случаи на отнети от родителите им деца, след като дългогодишен социален служител е осъден за свалянето от интернет и гледането на детска порнография. Работил е на различни позиции в социалните служби и е взимал много решения за отнемане на деца от родителите им.Детският психиатър е осъден, защото свалял и гледал хиляди материали с детска порнография през последните 20 години. Името му остава скрито, защото той самият е баща. Историята става известна, след като я разказва журналистът от Би Би Си Тим Уелол.Социалният работник е осъден на 22 месеца затвор. Призна се за виновен, че е свалил голямо количество снимки и видео. Призна, че е гледал порнографските материали през последните 20 години. На компютъра му полицията откри повече от 200 000 снимки и видеа. Междувременно българката Цветелина Уланд вече 5 месеца не е виждала и чувала двете си деца, отнети ѝ от норвежките социални служби. Те вече са при баща си, но пълната забрана на Цветелина да общува с тях е до края на годината. Децата – брат и сестра, бяха настанени в различни приемни семейства.„Когато децата бяха в приемни семейства, ми се даваше много кратка информация. В последствие разбрах, че дъщеря ми, докато е била в това приемно семейство е опитала да се нарани с ножица в корема, отказвала е да яде. На мен ми беше казвано, че децата са добре и точка”, разказва Цветелина.11-годишното момиченце ходи на психиатър, майката обжалва съдебното решение. А среща с децата е била отказана дори на българския консул в Осло.През 2016 г. до службата Берневерн в Швеция, отговаряща за закрилата на децата, са подадени 58 200 сигнала. Само за сравнение, броят на новородените в Норвегия през същата година е почти същият. По 54 620 от подадените сигнали или за 4% от всички деца и млади хора до 22-годишна възраст в Норвегия, са взети мерки.В 60 % от случаите, в които се намесват социалните, децата са получили помощ в домовете си, а в цели 40% от случаите са били изведени от семействата си. Данните са от официалния сайт на институцията Барневерн. Към края на 2016 г. 15 820 деца и младежи живеят разделени от семействата си.", "date": "2018.10.02", "title": "Норвегия преразглежда случаи на отнети от родителите деца"}
{"url": "http://www.cross.bg/pobedi-specheli-aleksandra-1585234.html", "text": "/КРОСС/   в квалификациите и се класира за основната схема на турнира по тенис за жени от ITF с награден фонд от 25 хиляди долара в Бризбейн (Австралия).Гергана надделя с 6:4, 4:6, 6:3 над Ерин Руотлиф от Нова Зеландия. Преди това се наложи над две представителки на домакините – Александра Озбърн с 3:6, 6:0, 6:1 и поставената под №4 и № 375 в света Кайла Макфий 4:6, 6:2, 6:4.В първия кръг на основната схема Гергана Топалова ще играе срещу Зоуи Хийвс, която също е от Австралия.на турнира „Фърст Турбо Трофи“ в зала „Христо Ботев“ – София. Емилия участва в него и като състезател, и като съдия. Нейната титла е в категорията девойки до 55 кг., като на финала тя победи опонентката си с резултат 19:8. Постижението й допринесе за това отборът й да се класира на първо място при юноши/девойки и да грабне купата.                                   спечели първото място в категорията до 41 кг. кадети, след като победи Десислава Червенкова с 15:3 и Ларен Райчева с 18:3. участва в международно състезание по бадминтон в Словакия във възрастовата група до 17 г. Тя победи две състезателки от Полша и стигна до осминафинал. В третия си двубой Михаела отстъпи на представителка от Чехия. отново надбяга всичките други претендентки за първото място на лекоатлетическия шосеен пробег в Горна Оряховица - мемориал „Димитър Велиславов-Мики и Иван Димитров“. Тя спечели златния медал в горната възрастова група на момичета родени 2001 и 2002 г.", "date": "2018.10.02", "title": "Талант на „Еврофутбол“ влезе в основната схема на тенис турнир в Австралия"}
{"url": "http://www.cross.bg/tzena-oktomvri-toplofikatziya-1585236.html", "text": "/КРОСС/ Съгласно Решение № Ц-15 от 01.10.2018 г. на Комисията за енергийно и водно регулиране (КЕВР) еднокомпонентната пределна цена на топлинна енергия с топлоносител гореща вода за клиентите на EVN Топлофикация в Пловдив от 1 октомври 2018 г. e 90,86 лв. без ДДС за един мегаватчас. Това е увеличение с 8,56% спрямо цената до 30.09.2018 г., която беше 83,69 лв. без ДДС.  С добавен ДДС крайната цена от 1 октомври 2018 г. е 109,03 лв., при досегашна цена от 100,43 лв. с ДДС.         Отопление и битова гореща вода в едно.          Сигурност на доставките и през най-студените зимни месеци. Без замръзване на отоплителни тела.          Конкурентна цена.          Не се натоварват допълнително вътрешните ел. инсталации в сгради, които са проектирани и изградени с централно отопление.          Домашен уют и комфорт: постига се равномерна и благоприятна температура в целия имот и цялата сграда.          Модерни системи за дистанционен отчет, без изравнителни сметки.          Сигурно и безопасно за ползване: отоплителните тела не носят риск от избухване или запалване и са безопасни.          Не се изисква ежегодна поддръжка и обслужване от страна на клиента.         Удобство и чистота в дома: отоплителните тела не отделят прах, дим и вредни частици и запазват дома чист.         Чист въздух и околна среда: EVN Топлофикация не отделя във въздуха на гр. Пловдив вредни вещества като серни оксиди, прах (фини прахови частици) и диоксини. ", "date": "2018.10.02", "title": "Нова цена на топлинната енергия в Пловдив от 1 октомври 2018 г. "}
{"url": "http://www.cross.bg/sylavesi-ostrov-obyaveni-1585243.html", "text": "/КРОСС/ Индонезийското правителство съобщи днес, че загиналите от опустошителното земетресение и последвалата вълна цунами на остров Сулавеси са станали 1234, увеличавайки съобщения ден по-рано брой – 844, предаде АФП, цитиран от БНР.Часове по-рано бяха открити телата на 34 студенти по теология в църква на острова Сулавеси, пострадала от земетресението в петък с магнитуд 7,5 по Рихтер.Аула Ариани - говорителка на местния Червен кръст уточни, че 86 студенти, участвали в религиозна служба в окръг Сиги Биромару, в северната част на острова, първоначално били обявени за изчезнали. Не се знае съдбата на останалите 5-ама.Говорителката отбеляза, че мястото, на което работят спасителните екипи, е труднодостъпно и най-големият проблем е, че трябва да се придвижват пеша в калта час и половина, носейки телата.Най-малко осем чужденци са обявени за изчезнали на остров Сулавеси, съобщи индонезийската агенция АНТАРА, цитирана от ТАСС.Спасителните екипи все още не са открили по един гражданин на Белгия и Република Корея, както и шестима французи, заявил говорител на службата за предотвратяване на стихийни бедствия.По последни данни в пострадалите от стихията населени места на остров Сулавеси са се намирали 114 чужденци, сред които граждани на Виетнам, Германия, Испания, Китай, Малайзия, Сингапур и Тайланд.", "date": "2018.10.02", "title": "1234 станаха загиналите от труса и цунамито в Индонезия"}
{"url": "http://www.cross.bg/grigorov-alkoholut-grama-1585227.html", "text": "/КРОСС/ \"Настъпна сезонът на греяната ракия и греяното вино. Това са традиции, които българите отстояват от векове\", заяви един от водещите гастроентеролози у нас професор Никола Григоров.Той беше категоричен, че алкохолът присъства трайно на трапезата не само на българите, но и на целия Балкански полуостров, както и при европейските народи. Според специалиста без него масата не е пълна. Професор Григоров заяви, че алкохолът в големи количеста е отрова за организма и не щади нито един орган. \"Световната здравна организация дава следното определение за допустимата доза алкохол - 25 грама за жените и 35-40 грама за мъжете. От там идва и понятието за едно питие\", каза Григоров.Той обясни, че тези дози се отнасят до концентратите, но може да се пие и по една халба бира, както и една голяма часа вино. По негови думи след това за организмът са нужни два дни почивка, за да може той да се възстанови напълно.\"Алкохолът се разгражда от алкохолната дехидрогеназа. За щастие българинът достатъчно от нея и затова могат да си позволят малко над тази доза, за да не усетят токсичното действие на алкохола\", добави още гастроентерологът.", "date": "2018.10.02", "title": "Гастроентеролог: Алкохолът има и благоприятно влияние върху човека"}
{"url": "http://www.cross.bg/banka-finansirane-razvitie-1585228.html", "text": "/КРОСС/ Председателят на Управителния съвет и Главен изпълнителен директор на Българската банка за развитие Стоян Мавродиев се срещна с новия президент на Черноморската банка за търговия и развитие (ЧБТР) Дмитрий Панкин. Двамата обсъдиха въпроси, свързани със съвместната подкрепа на програми за експортно и предекспортно финансиране на малките и средните предприятия, както и съвместни операции на традиционните за банките парични пазари.От Черноморската банка за търговия и развитие беше заявен интерес и за подкрепа на общински проекти.България е страна-учредителка на ЧБТР от 1994 г. и активен акционер с 13.5% или 270 000 акции. По време на първия международен икономически форум на Българската банка за развитие през тази година двете банки подписаха Меморандум за сътрудничество заедно с още четири финансови институции от региона. Основната цел на документа е мобилизиране на външно финансиране, обмен и популяризиране на най-добрите практики за финансиране на инфраструктурата и подобряване на търговията.По време на срещата с Дмитрий Панкин в София беше продължена и основната тема на икономическия форум на ББР – сътрудничество замобилизиране на ресурси и финансиране на трансгранична регионална инфраструктура, както и стратегическите цели на ЧБТР за увеличаване на финансирането за инвестиционни проекти в инфраструктурата. Важен акцент в разговора бе инвестиционната политика на ЧБТР и възможностите за съ-финансиране, особено на публичната инфраструктура в България.   ", "date": "2018.10.02", "title": " Изпълнителен директор на ББР Стоян Мавродиев се срещна с новия президент на Черноморската банка Дмитрий Панкин"}
{"url": "http://www.cross.bg/novi-miliona-ryse-1585226.html", "text": "/КРОСС/ Електроразпределение Север инвестира 3,8 милиона лева в обновяване и развитие на електроенергийната инфраструктура в област Русе през 2018 г.Поредицата проекти, реализирани от дружеството, целят осигуряване на надеждно електрозахранване на жителите на областта и възможност за присъединяване на нови обекти.Електроенергийната компания, част от групата ЕНЕРГО-ПРО Варна, вложи 1,8 милиона в изграждане и рехабилитация на електропроводи, въздушни и кабелни линии, трафопостове, присъединяване на нови клиенти, както и в закупуване на  нови автомобили и специализирано оборудване за аварийните екипи. Други 2 милиона лева са вложени в изграждане на електромерни табла и монтиране на нови електромери.До края на годината ще завърши изграждането на възлова станция Изток – Русе. С присъединяването на съоръжението ще се промени конфигурацията на мрежата и ще се осигури по-устойчиво електрозахранване в района. Предстои подмяна на подземни кабелни линии средно напрежение на територията на областта с полагане на кабели с по-голямо сечение. Така се повишава устойчивостта на мрежата и възможността тя да поеме по-високите товари от нарастващото потребление през зимните месеци.", "date": "2018.10.02", "title": "ЕРП Север инвестира 3,8 милиона лева в рехабилитация на електроразпределителната мрежа в област Русе"}
{"url": "http://www.cross.bg/detzata-suveta-vreme-1585230.html", "text": "/КРОСС/ Ива Иванова – представител на Област Монтана, е новият председател на Съвета на децата към Държавната агенция за закрила на детето. Тя бе избрана единодушно по време на второто редовно заседание на Съвета за 2018 година, което се проведе в гр. Пловдив в периода 30 септември – 2 октомври. Неин заместник ще бъде Галина Вълчева от Област Хасково. За секретар беше определена Даниела Стоева, която представлява мнението на децата от Област Сливен.Ива е член на Съвета на децата за втори мандат, а Галина и Даниела – са в средата на първия си двегодишен мандат.Новите председател и заместник-председател, като представители на детскияконсултативен орган към ДАЗД, са участвали в редица национални и международни срещи, успешно популяризирайки българския модел за детско участие и правото на децата да изказват мнение.Ръководството на Съвета на децата обеща да работи за развиване на възможностите гледната точка на младите хора да се взема предвид на местно и национално ниво по всички въпроси, касаещи децата и за активизиране на работата по места на всички членове.През първия ден от престоя си в гр. Пловдив, консултативният орган дискутира петте основни тематични области, изграждащи новата Национална стратегия за детето 2019-2030. Децата излъчиха петима говорители, които представиха вижданията на Съвета по приоритетите по време на Националната консултативна среща, организирана от ДАЗД и Пловдивския университет „Паисий Хилендарски“. Момичетата и момчетата доказаха, че има причина мнението им да бъде чуто при изготвянето на толкова важен национален документ, какъвто е Националната стратегия. Те отправиха призив и предизвикателство към отговорните възрастни за създаване на мерки, които да развиват талантите и възможностите им, и дадоха предложения за справяне с част от препятствията, които срещат децата в цялата страна ежедневно. По време на заседанието младите хора взеха решение за промяна на Устава на Съвета и Процедурата за избор на членове, за да може децата, получили международна закрила, да бъдат част от детския консултативен орган.В Националната комисия за избор ще бъдат включени представители на организации, работещи директно с тях, а кандидатстването им ще бъде подкрепено от Върховния комисариат за бежанците на ООН в България. Сред основните условия за кандидатстване е изискването децата, получили международна закрила, да имат възможност да се разбират с останалите членове на български език и да са се установили трайно в България. Представителите на младите хора планираха развитието на Националната кампания „Живот без насилие за всички деца“ с мото „#ДЕЙСТВАЙ!“. Всеки от тях декларира, че ще бъде проактивен и ще организира в областта си различни дейности за популяризирането на Кампанията. Основна част ще бъдат специални часове в училище, които ще бъдат заснети и публикувани в сайта на инициативата www.decabg.eu.След това разказаха за резултатите от провеждането на лятната инициатива „Здравословно и безопасно лято“ и планираха реализирането на инициативите „Седмица на толерантността“ и „Седмица на правата“ през месец ноември.По време на заседанието бяха връчени удостоверенията за участие в Съвета на децата на досегашния председател и 11 членове, чийто 2-годишен мандат приключи. ", "date": "2018.10.02", "title": "Новият председател на Съвета на децата е Ива Иванова"}
{"url": "http://www.cross.bg/chetirima-drygi-pleven-1585231.html", "text": "/КРОСС/ Една жена е починала, а четирима други са ранени след удар от полицейски автомобил, потвърди за bTV директорът на националната полиция комисар Христо Терзийски.Инцидентът е станал в понеделник в Плевен.По първоначални данни колата е ударила четирима души, които се намирали на пътното платно.Сред пострадалите има други полицейски служители.Те са откарани незабавно в болница, като на път към медицинското заведение жената е починала.Разследващите са взели кръв за лабораторно изследване от шофьора. На мястото на произшествието се извършва оглед в присъствието на следовател в окръжната прокуратура.", "date": "2018.10.02", "title": "Един загинал и четирима са ранени след удар от полицейска кола в Плевен"}
{"url": "http://www.cross.bg/dimitrov-vurna-sandgren-1585232.html", "text": "/КРОСС/ Григор Димитров продължава във втория кръг на турнира в Пекин. Българинът бе безапелационен в първия си мач от надпреварата и се наложи със 7:5, 6:3 над съперника си - Тенис Сандрген.Първоначално Григор трябваше да играе срещу Райън Харисън, но той се отказа заради болки в гърба и на негово място се включи \"щастливият губещ\" от квалификациите и четвъртфиналист от Откритото първенство на Австралия през 2018 г. - Тенис Сандгрен.", "date": "2018.10.02", "title": "Григор Димитров продължава във втория кръг на турнира в Пекин"}
{"url": "http://www.cross.bg/coolio-coolio-terminal-1585229.html", "text": "/КРОСС/ На 4 октомври стартира европейското си турне от клуб “Терминал 1” заедно с ! , носител на награда Grammy за  и с над 17 милиона продадени записа по целия свят – Американецът кацна в София късно снощи с част от бандата, с която ще стъпи на сцената на Световноизвестният изпълнител на култовото \"Gangsta's Paradise\" позира за фенове късно снощи (виж снимката) в хотела, в който е настанен. COOLIO е в страната ни по повод Европейското си турне, което ще започне именно от тук. Rosen Vatev & Borislav Dimitrov ще забият в “Терминал 1” непосредствено преди Coolio & Live Band! . Цената им е 40 лв., а в деня на концерта (ако все още има билети) ще са по 50 лв. Интересът определено е голям. Билети могат да се закупят още от щанд на EVENTIM на ул. \"6-ти септември\", Office 1 Superstore, бензиностанции OMV, Orange Center, Orange.bg, Usit Colours, Билетен център в НДК, Български пощи, Строежа, Вастелс България, Каса “Арена Армеец”, Технополис, Duende Travel София, книжарница „Бард“, книжарница „На спирката“.Присъединете се към събитието във фейсбук Билети има Вижте поздрав и покана от COOLIO:Рап иконата COOLIO е номер едно в класацията на Billboard Magazine през 1995 г. и получава Billboard Music Award през 1994 и 1996 г. Негова е музиката включена в саундтрака на не едни или два филма, а много специален момент за самият Coolio е написването на музиката към популярния сериал за деца “Kenan и Kel” на Nickelodeon. Напълно заслужено той е носител на American Music award, три пъти е носител на наградата на MTV, два път на Nickelodeon Kids Choice Awards и World Music award. Преди да получи най-високото отличие – Grammy през 1996 г., той има две поредни номинации (през 1994 и 1995 г.). Винаги търсещ и нестандартен Coolio явно умее да изненадва феновете си. Едно от предизвикателствата, в които се впуска е света на анимацията. Негов е сингълът и видеото на \"Dexter\" за анимацията \"Dexter's Laboratory: Home Boy Genius - The Hip-Hop Experiment. Повлиян от този забавен и креативен момент той издава цял албум -\"The Hip-Hop Experiment\", включващ само песни вдъхновени от сериала “\"Dexter's Laboratory” (сериал с изключително висок рейтинг и номинация за награда Emmy). Като истински хамелеон, през годините Coolio се разписва и със собствена готварска книга и уеб канал с видео рецепти, готвейки ни с идеята “да преоткрием старите рецепти”.В началото на 2017 г. Coolio издаде песента \"Kill Again\", оцелял и сякаш помъдрял след цял куп предивикателни уроци на съдбата. С песента си той напомня и говори, че има нужда от социална промяна в американските градове. \"” разказва той. “.... \", продължава Coolio. \"Kill Again\" е част от последният му ЕP \"Long Live the Thief\", който съдържа пет песни и е продължение на \"It Takes a Thief\".След  турнето му ще премине през Швеция, Швейцария, Обединеното кралство, Ирландия, Полша, Украйна, Холандия, Унгария, Германия и други.                     ", "date": "2018.10.02", "title": "COOLIO вече е в София!"}
{"url": "http://www.cross.bg/huawei-bulgariya-kompaniyata-1585256.html", "text": "/КРОСС/ Huawei, глобален производител на висококачествени смартфони, таблети и интерактивни технологии, търси нови служители в България. За целта компанията организира специално еднодневно събитие на отворените врати, което ще се проведе на 10 октомври в хотел „Балкан“ („Шератон“). Програмата на събитието и отворените в момента позиции можете да видите тук . Независимо дали се интересувате от тях, или от компанията като цяло, искате да се запознаете с локалния й екип и да чуете интересни факти за работата с нея лично от регионалния й Директор Човешки ресурси, компанията ви кани на специална среща с екипа си от 13.00 часа. Освен нея, през целия ден можете да получите информация за отворените позиции и първо интервю от специалисти по набиране на кадри от Adecco.Разширението на оперативния състав на Huawei се налага поради динамичното развитие на компанията и нейната водеща роля на пазара на смартфони – след третото тримесечие на 2018 пазарният дял на Huawei възлиза на 15,8 процента. Наскоро от Huawei обявиха, че са продали 10 млн. смартфона от моделите P20 и P20 Pro според данни на IDC. Новината дойде скоро след поредните отчети на IDC и Gartner, според които компанията става вторият най-голям производител на смартфони след края на второто тримесечие на 2018 г. През 2018 г. Huawei отбеляза ръст от 41% на своите продажби в сравнение със същия етап на миналата година. Доставените 38, 4 млн. смартфона през второто тримесечие на 2017 г. бяха засенчени от 52,4 млн. доставени устройства за второто тримесечие на настоящата година. Пазарният ръст за района на Централна и Източна Европа, от който България е част, е още по-впечатляващ – 56% ръст в сравнение със същия период на 2017 г. Превръщайки се във втория най-голям доставчик на смартфони в света Huawei утвърди позициите си на всички регионални пазари, включително и на европейския. В качеството си на един от ключовите брандове на пазара на смартфони Huawei подпомага местните икономики чрез инвестиции, разширяване на логистичната си мрежа и откриване на нови работни места в навечерието на очаквания глобален лонч на новата флагмаска серия Huawei Mate 20 на 16 октомври. Именно като доказателство на последното компанията започва своята кампания за набиране на служители.– сподели Лонгруи Циу (Джефри), който ръководи Huawei Consumer Business Group България.Срещите с потенциалните кандидати ще се проведат на 10 октомври в хотел „Балкан“ („Шератон“), а кандидатите могат да изпратят своите автобиографии и мотивационни писма и на адрес - сподели Анита Тодорова, Мениджър човешки ресурси в Huawei Consumer Business Group България.Набирането на кадри в България е част от глобалната стратегия на Huawei, която предвижда да бъдат назначени служители на общо 250 позиции в Полша, Украйна, Австрия, Гърция, Румъния, Унгария, България, Латвия и Литва.", "date": "2018.10.02", "title": "Huawei търси нови служители в България"}
{"url": "http://www.cross.bg/muzhe-se-mlatiha-sled-ptp-v-sofiya-ediniya-e-v-bolnitza-1585255.html", "text": "/КРОСС/ Днес към 12.35 часа е получен сигнал за лек пътен инцидент между два автомобила на столичните улици „Пловдив“ и „Габрово“, съобщават от пресцентъра на МВР.По първоначални данни след катастрофата е възникнал скандал между двамата водачи, прераснал в побой.С тежка травма в болница е настанен 40 – годишен мъж. В полицейския арест е задържан 24 – годишният водач на другия автомобил.Работата по изясняването на случая продължава. ", "date": "2018.10.02", "title": "Мъже се млатиха след ПТП в София, единия е в болница"}
{"url": "http://www.cross.bg/detzata-roditelite-zala-1585237.html", "text": "/КРОСС/ Некачествено строителство на физкултурен салон застрашава безопасността на учениците в столичното 48 ОУ. За това сигнализираха родителите на децата. За изграждането на спортната зала бяха нужни 30 години чакане и репортаж на bTV.Старият физкултурен салон е премахнат още преди години, защото бил опасен. Така децата бяха принудени да спортуват в сутерена. След протести и обещание на столичният кмет Йорданка Фандъкова в ефира на „Тази сутрин”, салонът беше построен.Проблемите започват скоро, след като учениците започват да използват новата зала. Според родителите и ръководството на училището причините са в некачествено извършената работа.Подават сигнали до общината и фирмата извършител не веднъж.Столична община отпуска над 400 000 лева за изграждане на салона. Фирмата изпълнител отрича щетите да са в следствие от строителната работа. А общината вече е насрочила проверка, която да установи дали играта с топки, или некачествен ремонт са причинили дефектите.Докато бъде обезопасен салонът, децата ще могат да спортуват единствено на двора.", "date": "2018.10.02", "title": "Некачествено строителство в столично училище застрашава децата"}
{"url": "http://www.cross.bg/putishtata-putnata-infrastryktyra-1585239.html", "text": "/КРОСС/Новата Наредба за проектиране на пътищата към Закона за пътищата цели да се повиши както качеството при проектиране, строителство и поддръжката на пътната инфраструктура, така и контрола върху фирмите изпълнители и контролиращи органи, за да се гарантира сигурността на водачите и пътниците по пътищата. Това заяви заместник-министърът на регионалното развитие и благоустройството Малинa Крумова, която участва в конференция на тема: „Да работим заедно, за да направим пътищата си по-сигурни – подобрен модел за управление на пътната безопасност и добри практики\" под егидата на Българското председателство на Съвета на ЕС.Зам.-министър Крумова посочи, че пътната безопасност е комплекс, който трябва да отчита поведение на водача, техническото състояние на автомобила и състоянието на пътната инфраструктурата. „Елементите, за които МРРБ отговаря и е насочило усилия, касаят високи стандарти на качество при проектирането на пътната инфраструктура, така че тя в максимална степен да гарантира безопасна среда, за да може при грешка на водача нараняването да бъде предотвратено“, каза тя.Крумова отбеляза, че новата наредба  въвежда и осъвременява разпоредбите и нормите за проектиране на пътищата, за да се осигуряват по-безопасна инфраструктура и движение по нея. За тази цел са въведени нови национални нормативи за оразмеряване, характеристики и експлоатационни показатели на пътищата, за тяхното проектиране съгласно европейските изисквания за  безопасност на пътната инфраструктура, включително по отношение приложимите хармонизирани стандарти за строителните продукти, влагани в пътищата.Въвеждат се разпоредби за създаване на еднородни  условия за движение,  посредством обвързване на елементи за безопасно преминаване, например, от кръстовища към пътни участъци, за отвеждане на повърхностни води с нови изисквания за отводняване, изисквания за обхвата и съдържанието на проектите с действащи други нормативни изисквания при строителство на инфраструктура и др. „Опитваме се да въведем високи изисквания при проектиране на всички нови пътища и основни ремонти по съществуващите пътища, за да се гарантира, че в бъдещото изпълнение на пътната инфраструктура ще има високо качество и ще се улеснени  работата на проектантите, контролните органи и изпълнителите“, коментира още зам.-министър Крумова. Тя изброи и някои от основните елементи в наредбата, с които се въвеждат зони за безопасност и  категоризацията им в зависимост от риска за участниците, включително и трети лица, стоящи край пътя. Освен това пътищата вече ще се оразмерят по нови параметри, съобразени със габаритите на сегашния автомобилен парк, т.е да отговарят на нуждите на съвременните автомобили и условия. Въвеждат се съвременни елементи за проектиране и се разписват разпоредби, които дълго време не са обновявани.„Въвеждане на съвременните технически правила и високи стандарти за качество на пътищата са само един от приоритети на МРРБ. За нас е още по-важно да повишаваме контрола при спазване на тези изисквания, при строителство на пътища и ремонт. Абсолютното ни  намерение е да постигнем качество на работа на строителния контрол, за да се гарантира, че тези хубави пожелания ще се изпълнят на практика“, каза още Крумова.Тя допълни, че пътната инфраструктура опира и до наличното финансиране. В тази връзка МРРБ е насочило и усилията си към въвеждане на тол системата, за да се гарантира достатъчно финансов ресурс, който да позволи постоянен ремонт и поддръжка на пътищата, оборудвани с защитни съоръжения, сигнализирани и безопасни. Зависи от всички нас обаче, по една ремонтирана пътна отсечка да  караме със съобразена висока. „Надявам се препоръките на институциите да се изпълняват от всички нас и в оставащите 2 години от мандата да намалим тежките пътно-транспортни произшествия и загубата на човешки живот“, каза Малина КрумоваРегионалният заместник-министър допълни, че е назрял моментът да говорим за пътната безопасност по един друг начин, защото пътните произшествия имат висока социално-икономическа цена, а предотвратяването на техните негативни последствия зависи от системен подход и координация между различните държавни институции и сектори на обществото.Повече информация за наредбата може да намерите .", "date": "2018.10.02", "title": "Малина Крумова: С новата Наредба за проектиране на пътища повишаваме качеството на пътната инфраструктура "}
{"url": "http://www.cross.bg/zhelyazkov-rosen-bezopasnost-1585240.html", "text": "/КРОСС/ Необходимо е да започнем още сега работа по изготвянето на нова стратегия за пътна безопасност. Това заяви министърът на транспорта, информационните технологии и съобщенията Росен Желязков в рамките на провелата се днес конференция на тема: „Да работим заедно, за да направим пътищата си по-сигурни – подобрен модел за управление на пътната безопасност и добри практики“. Събитието бе организирано от Министерството на вътрешните работи под егидата на Българското председателство.Министър Желязков отбеляза, че въпреки разработената през 2011 г. Национална стратегия за подобряване безопасността на движението по пътищата в България, се забелязва трайна тенденция на повтаряне на едни и същи грешки и нарушения от страна на участниците в движението. „Основните усилия за справянето с това бяха насочени предимно към увеличаване размера на санкциите и превенция, но явно това не е достатъчно“, добави още той.По думите му трябва да се подготви нова стратегия, с визия до 2030 г., която да бъде базирана на добрите европейски практики и да е съобразена с основните фактори, оказващи съществено влияние върху безопасността по пътищата, като поведението на участниците в движението; безопасността на пътната инфраструктура; техническата изправност на превозните средства; подготовката на водачите и контролът. „Опазването на живота и здравето на всички участници в пътното движение е основен приоритет на правителството и всички вие сте свидетели за ясно изразеното виждане за нормативни и институционални мерки, и задачи свързани с укрепването на политиката по пътна безопасност“, подчерта още той.Министър Росен Желязков представи предвидените мерки от страна на Министерството на транспорта, информационните технологии и съобщенията, които биха имали положително въздействие върху пътната безопасност.По отношение на обучението и изпитите на водачите, министърът посочи, че откакто е въведена системата за контрол на теоретичните изпити, т.нар. „бели стаи“, драстично са намалели опитите за нерегламентирано взимане на изпитите. В момента се наблюдават единични случаи, при които лица с фалшиви лични карти се явяват вместо конкретните кандидати. За решаването на този проблем изпитващите са оборудвани със специални средства за разпознаване на фалшивите лични карти, като предстои да бъде свързана системата на ИА „Автомобилна администрация“ с тази на МВР, така че при сканирането на личната карта автоматично да се проверява дали е фалшива, допълни министър Желязков. Като основно предизвикателство той очерта затягането на контрола при практическите изпити и го определи като изключително трудна задача.Връщането на обучението и изпитите на полигон, също е тема, която в момента се дискутира, както и това изпитните маршрути да бъдат предварително зададени в система, която на случаен принцип да избира трасето на всеки кандидат. Така ще намалее субективният фактор и съмненията, че на определени кандидати са дават по-лесни маршрути, подчерта още министърът. Той отбеляза, че се създава звено за мониторинг на практическите изпити, каквато е практиката при теоретичните, като основната му задача ще бъде да следи и оценява работата на изпитвачите.При обучението на водачите се предвижда още да бъде намален броят на въпросите и да се въведе втора част на изпита, в която да има видео казуси, които да тестват реакцията на изпитваните, като това е добра практика, заимствана от други европейски държави. За премахването на случаите на фиктивно обучение се обсъждат възможностите за въвеждане на електронна система за контрол на обучението.По отношение на техническата изправност на превозните средства, министър Росен Желязков посочи, че се работи по надграждане на съществуващата система, като се свържат уредите в пунктовете с информационната система на ИА „Автомобилна администрация“, чрез защитена връзка. Предвидено е заснемане на показанията на километража и съхранение на изображението. В стикера за техническите прегледи ще бъде внедрен чип за дистанционно четене на данните, като стикерите ще бъдат с различни цветове, показващи нивото на замърсяване на автомобилите.„Ще бъде оптимизиран контролът за техническата изправност на превозните средства при първа регистрация, като тази дейност премине към ИА „Автомобилна администрация“. По този начин автомобилите преди регистрацията ще минават на цялостен технически преглед в пунктове, които отговарят на предварително заложени критерии”, отбеляза още министър Желязков. За облекчаване на административните тежести за гражданите ще бъде създадена електронна система за подаване и попълване на необходимите документи за регистрация.За първи път ще бъде въведен регистрационен режим и контрол на автосервизите, като те трябва да дават минимум шест месеца гаранция за извършените ремонти. Освен това се предвижда създаването на публичен регистър на сервизите с пълна информация за местонахождението, служителите и тяхната квалификация, като потребителите ще имат персонален достъп. Това ще даде възможност за създаването на история на ремонтите на автомобилите и така ще е ясно във времето за даден автомобил какви ремонти са извършени, кога и от кои сервизи. Министър Росен Желязков изтъкна, че тези мерки ще доведат не само до подобряването на пътната безопасност, но и за по-голяма прозрачност, и по-голяма ефективност.„По отношение на контролната дейност една от основните мерки, които предвиждаме и ще предложим за законодателно уреждане, това е прехвърляне на контролната дейност на пътя, осъществяван в момента от ИА „Автомобилна администрация“, към МВР, като Автомобилна администрация ще запази контролните си функции над предприятията“ посочи още Росен Желязков.Министърът заяви, че посочените мерки ще бъдат подробно обсъдени с обществото, за да се намери оптималното сечение между интересите на всичките участници в тези процеси, защото всеки съхранен живот е единственият и най-важен индикатор за смисъла от положените усилия в пътната безопасност. ", "date": "2018.10.02", "title": "Министър Росен Желязков: Необходимо е да започнем работа по нова стратегия за пътна безопасност"}
{"url": "http://www.cross.bg/bozhyrishte-horata-pari-1585225.html", "text": "/КРОСС/ Община Божурище започва кампания по набирането на средства за хората, чиито жилища пострадаха от пожара в жилищен блок на 28 септември.Местният общински съвет отпусна по 1500 лв. на всяко семейство. Тези пари сне могат да стигнат за ремонт, те са за джобни пари, уточни пред bTV кметът на Божурище Георги Димов.Той уточни, че с помощта на пожарникари собствениците на жилищата в изгорялата сграда са влезли и са събрали оцелелите ценни вещи.Пари ще се събират по сметки и в търговските обекти в Божурище. Призовавам хората да даряват, но ги призовавам и да си застраховат имотите, коментира Димов.Тепърва комисия ще установява дали сградата подлежи на възстановяване или трябва да бъде съборена.", "date": "2018.10.02", "title": "Божурище започва събиране на средства в помощ на хората от изгорелия блок"}
{"url": "http://www.cross.bg/aslanov-reforma-nedoverie-1585224.html", "text": "/КРОСС/ Управляващото мнозинство е разколебано по много причини, но това още не го прави нестабилно. Това каза социологът Юрий Асланов в интервю за Агенция „Фокус“ за готвения от БСП трети вот на недоверие към кабинета „Борисов“ 3 на тема „Здравеопазване“. Асланов заяви, че смяната на министри в кабинета не е получила очаквания ефект, с който да се намали неодобрението спрямо действията на правителството или да се потуши напрежението в обществото за разлика от предишни периоди, когато за известно време подобни смени са постигали този ефект. „Сега не се получи, може би и заради това, защото бяха сменени тримата министри с подадени оставки след злощастния инцидент край Своге. Това не беше най-исканата от хората смяна на министри. Съвършено други са тези, които биха сменили, ако зависеше от тях. Тази неубедителност допринесе за това, че просто не се постигна желания ефект от тази смяна“, обясни Асланов. Вотът на недоверие е естествена реакция на правителствената здравна реформа, която е обект на високо обществено неодобрение, коментира още Асланов. По думите му не вотът на недоверие е изненада, а предложенията за здравна реформа на правителството. „Вече вотът на недоверие идва като логична и естествена реакция на това решение, защото трите идеи, които се предлагат за реформа на здравната система от правителството \"се радват\" на изключително високо обществено неодобрение“, коментира Асланов. Той обърна внимание, че идеите, които се ползват с доминираща подкрепа на общественото мнение в България, не се предлагат. „В този смисъл опозицията се възползва от подаръка по този начин, за да получи една трибуна, на която да се чуе по-отчетливо в какво се изразяват именно непопулярните решения, които се готвят от правителствената администрация. БСП иска да се възползва от трибуната, за да обяви своите идеи, залегнали в проекта „Визия за България“ в областта на здравната реформа и да получи повече чуваемост“, коментира още Асланов. По думите му идеите на БСП в тази сфера се радват на много високо одобрение, за разлика от идеите, предлагани от правителството.", "date": "2018.10.02", "title": "Юрий Асланов: Управляващото мнозинство е разколебано"}
{"url": "http://www.cross.bg/zashtoto-beshe-varna-1585216.html", "text": "/КРОСС/ Младежът, който опита, след като насочи пистолет към продавачката, е освободен. Обирът беше осуетен от продавачката и двама клиенти. Това е записано от камера в магазина, а видеото беше пуснато в социалните мрежи.Пред bTV 18-годишният Никола Николов обяви, че не е имал намерение да обира магазина, а извадил пистолета, защото под него било портмонето му. Пистолетът е купен от Велико Търново, защото исках да стана охранител в Лясковец, обясни Николов. Маската на лицето си той обяснява с факта, че е болен от бронхит и лекар му казал да носи маска.Собственикът на магазина Димитър Петров е възмутен от факта, че младежът е пуснат на свобода след опит за въоръжен грабеж.Вяра Алексиева, говорител на районната прокуратура във Варна, обясни, че Никола Николов е пуснат, защото е ученик в XII клас, има постоянен адрес в Лясковец, не е наркозависим и не е криминално проявен. Тя увери, че ще му бъде повдигнато обвинение за  въоръжен грабеж. ", "date": "2018.10.02", "title": "Младежът, опитал да обере магазин във Варна: Портмонето ми беше под пистолета"}
{"url": "http://www.cross.bg/godini-sredstva-obshtinite-1585217.html", "text": "/КРОСС/ Всеки кмет знае къде са слабите места на общината му и когато има отделени средства за превенция, в един кратък период от пет години ще имаме видим ефект и няма да се стига до наводненията, които се случват след всеки по-голям дъжд. Това заяви пред \"Хоризонт\" кметът на Садово Димитър Здравков. Средствата за превантивна дейност могат да идват през републиканския бюджет, смята той:\"Както ни се отпускат на нас, общините, целево пари за капиталови разходи, по този начин могат да се отпускат и за превантивна дейност. Всяка година Междуведомствената комисия разполага с един бюджет от 80 милиона, който, не искам да го казвам, но е така, незнайно как и по какъв начин се разпределя между общините. Ако проверите, да видите между кои общини, ще ви стане ясно, че няма никаква превантивна дейност с Междуведомствената комисия\".Кметът на Садово даде пример с наводнение отпреди четири години в общината, пари за което са били преведени след три години и допълни:\"Аз съм се обръщал към Министерство на финансите и на мен да ми се помогне. На мен ми се отговаря с писмо, аз го имам това писмо от заместник-министъра, който в момента е министър на здравеопазването, да изтегля кредит или да го финансирам със собствени пари. И аз питам, на колко от тези общини, където по няколко пъти им се отпускат средства, е отговорено по този начин. Или ще бъде държавата за едни мащеха, за други ще бъде майка\".Не е ясно как се разпределят парите от Междуведомствената комисия, потвърди и кметът на Чепеларе Славка Чакърова.НСОРБ предлага да се създаде механизъм за финансирането на превантивните действия, посочи Чакърова. За целта според нея първо на местно ниво – общинско и областно, трябва да се изготвят планове с критичните точки, за да може държавата преди изготвянето на следващия бюджет да има информация и да се прецени какви средства са необходими:\"И тя да прецени дали в рамките на една, две, три или пет години да бъдат заложени тези средства и всяка една община да си направи план как да започне да изпълнява тези действия по превенция\".Проблемите на общините при бедствия и аварии, както и начините им да гарантират обществения ред са част от темите, които ще обсъждат днес кметовете през втория ден от годишната среща на Сдружението на общините. ", "date": "2018.10.02", "title": "Кметове: За едни държавата е майка, за други мащеха"}
{"url": "http://www.cross.bg/gotovnostta-vunshna-slychaii-1585219.html", "text": "/КРОСС/ Руското министерство на извънредните ситуации обяви началото на тридневни учения за гражданска отбрана из цялата страната, за да бъде тествана готовността на населението в случай на външна агресия, пише руското англоезично издание The Moscow Times, цитиран от Фокус.Като част от учението, министерството възложи на екипи на гражданската отбрана осигуряването на функционалността на икономиката и социалните услуги в случай на „ескалация на геополитическата ситуация\".„На всички командири е заповядано да предприемат подробни мерки за гарантиране на готовността на силите за реакция\", заяви министърът на извънредните ситуации Йевгени Зиничев в изявление. ", "date": "2018.10.02", "title": "Русия ще проведе учения, които да тестват готовността на населението срещу „външна агресия“"}
{"url": "http://www.cross.bg/berbatov-nashata-dori-1585223.html", "text": "/КРОСС/ И Бербатов трябва да внимава повече, когато ловува в собственото си минало. Наскоро отпечатаха негово интервю /в “Шоу“/, дадено пред сайта на Манчестър Юнайтед – в него, наред с някои любопитни подробности, има и една красива измишльотина: понеже бил „израснал в комунизма в България“, налагало се да става в 6 часа сутринта и да се реди на опашка за хляб, заедно с родителите си.„Добре, че те го направиха като игра за мен, та не осъзнавах добре какво се случва. На тези опашки първо отиваше баща ми, чакаше един час, след това майка ми го сменяше за още един час, после отивах аз, големият син, и стоях още един час и накрая идваше по-малкият ми брат. Редувахме се на тази опашка, за да запазим реда си, а тя беше дълга сигурно километри. И това, само за да си купим хляб! Когато дойде редът ти, ти си сам и купуваш насъщния. Ако си изпуснеш мястото, някой го взема, а ти нямаш какво да ядеш…“ /край на цитата/.Тази история не се нуждае от обширен коментар, някак си е неудобно. Митко е роден през 1981-а – до края на 1989-а със сигурност не е имал проблеми с хляба. През осемдесетте години властите, поне в София, дори се ядосваха, че хляба жестоко се разхищава, всеки ден в столицата изхвърляли 40 тона. Ако споменът на Митко се отнася за времето след 89-а, пак е неприлично преувеличен.Писал съм доста и все с адмирации за Бербатов. Но ако и той, при изключителната си реализация, чете така комично Миналото, как ли го замърсяват новите Властници - примерно, Цецка Ц.? Сетих се за нея, понеже се чу, че й търсели място като посланик – ако е така, трябва да я изпратят възможно най-далеч от тук, може би при Пимпирев в Антарктида, като открият набързо посолство там - за да се забрави, че Падишахът й даде три месеца срок, за да направи съдебната реформа. Оттогава минаха три пъти по три месеца. И? И!Друго е любопитно. Как ли преживява/опознава тази жена собственото си Минало – днес, когато е „сламената кукла“ на Падишаха, която абсолютно неразбираемо е абонирана за кариерния джакпот в ГЕРБ? И как ли изглежда настоящето през очите на такива като нея? Противно е дори да си зададем този въпрос.Дали Цецка е успяла изобщо да проникне в мистерията на собствения си живот? Подсказал ли й е нещичко някой хороскоп? Защото се оказа, че днес 31 % от българите подреждали живота си по хороскопите. Какво поражда доверието на нашенци в тях - освен просперитета на държавата, вярата в политиците, а може би най-вече факта, че врачката Плевнелиев дори стана президент? Кой знае отговора?И накрая: за разлика от юношата Бербатов, който се редувал на километрични опашки за хляб, сега се оказва, че 59% от учениците пият твърд алкохол. И хлебец има, и пияници отглеждаме. Въпросът е, как алкохолните ни шампиони се снабдяват с гориво, кой им го продава? Отговорът ще ни отведе към онова чудовище, което доминира над всичко – това е нашенската Ниша на Разпасаността.В нея кротко съжителстват и притворният българофил Фердинанд – с неговите налудности, и някое младо пиянде, с два хляба под мишница – той пък като възхвала на българското образование. Всъщност, само на пияна глава то – като всичко друго у нас - може да се изтърпи… И? И!***Две думи за Референдума в Македония.Ние се показахме по-загрижени за него, отколкото самите македонци.Такива сме си – и за Космоса сме готови да се грижим.Наш телевизионен екип правеше анкета в деня на Референдума и един македонец рече: „Искаме да живеем като българите!“ Тези думи сигурно са били мехлем за ушите на нашите Властници – макар че прозвучаха направо иронично.Иначе, нашата файда е ясна.В ЕС ще има страна по-бедна от нашата – най-после ще се отлепим от последното място във всички злощастни анкети. В НАТО пък ще влезе страна, по-ербап от нашата – все пак, македонците са се калили в Илинденско - Преображенското въстание.И, разбира се, това ще е страна с ясна идентичност – осигурена от цар Самуил, Гоце Делчев и останалите македонски величия…                             Източник: ", "date": "2018.10.02", "title": "Кеворк Кеворкян: Хлябът на Бербатов"}
{"url": "http://www.cross.bg/karakachanov-posochi-makedoniya-1585218.html", "text": "/КРОСС/ Моята цел беше да участват повече кандидати за нов тип боен самолет. Получихме оферти за изтребители за Ф-16, Ф-18, „Грипен” и „Юрофайтър”. Само последният е втора употреба, но ние предпочитаме нови изтребители. Това каза военният министър Красимир Каракачанов в ефира на БТВ.„Винаги новото е по-хубаво, но и въпросът опира до пари. Работната група за новите изтребители ще работи 14 работни дни – до 19 октомври. Тя може да поиска уточнение от страните, пратили офертите, а след това и да пита за нова цена. Имаме 1,8 млрд. лв. за нови 8 изтребителя. След 19 октомври ще се създаде нова „политиковоенна” работна група, която да преговаря за цената. „Тя е политковоенна, защото в нея ще има експерти от министерството на икономиката например, освен от отбраната”.„Натиск върху мен не е имало“, увери военният министър. \"Оттук нататък е важна и поддръжката на новия самолет. Много важно е колко ще струва поддръжката им на година”, посочи Каракачанов и каза, че повече от половината пари, които се харчат за самолети в 30-годишния им живот, е за поддръжка, а не покупка. „И аз искам да изляза с Наоми Кембъл на вечеря, но не мога да платя сметката”, каза министърът по повод информациите, че синдикатите искат българската „Авионамс” да ремонтира самолетите СУ-25.„Сега ги лицензират, не са извършвали подобни дейности от 2001 г.”, посочи Каракачанов.За предложената от ВМРО потребителска кошница вицепремиерът посочи, че така се защитава потребителя. „Не е честно производителя да взема 5 стотинки печалба, а търговеца 30 стотинки”, каза Каракачанов и посочи, че през 90-те години в Италия е имало закон срещу спекулата.„Големият въпрос е накъде ще поеме сега Македония. От 666 хил. 609 хил. са за компромис с името, за да влязат в НАТО”, посочи Каракачанов и изтъкна, че при висока избирателна активност тези гласове щяха да стигнат за успешен референдум. Той пропадна заради под 50% активност.\"Референдумът в Македония показа, че повечето хора са склонни на компромис за името на страната си. Разбрали са, че 30 години се опитват да фалшифицират нашата и гръцката история. Дори доведоха пакистанец, за да го представят за потомък на Александър Македонски. Македонците попаднаха в собствения си капан на малоумна псевдо идентичност. Ако не подкрепим промените в Македония, ще стане страшно на Балканите. Няма да се изненадам, ако албанците започнат да си правят референдуми и да превземат общини. Това вече означава сепаратизъм\", каза още вицепремиерът. ", "date": "2018.10.02", "title": "Каракачанов за новия изтребител: И аз искам да изляза с Наоми Кембъл на вечеря, но не мога да платя"}
{"url": "http://www.cross.bg/sigyrnost-suveta-skopie-1585222.html", "text": "/КРОСС/ Резултатите от преговорите между Скопие и Атина за преименуването на Република Македония трябва да бъдат обсъдени в Съвета за сигурност на ООН. Това се казва в коментар на руското външно министерство по повод на референдума в Македония, който се проведе на 30 септември, съобщава ТАСС.Нашата принципна позиция остава непроменена: дългосрочно решение може да бъде намерено само от самите страни, без намеса отвън; то трябва да бъде в рамките на закона и да има широка обществена подкрепа. Договорът от Преспа явно не съответства на тези критерии. Той противоречи на международното право и на македонската конституция, което многократно е подчертавал македонският президент Георги Иванов, включително и от трибуната на Общото събрание на ООН“, заявяват от руското МВнР Русия в качеството си на постоянен член на Съвета за сигурност на ООН „внимателно следи развитието на ситуацията“.„Изхождаме от това, че в съответствие с член 3 на резолюция 845 на Съвета за сигурност на ООН резултатите от преговорите между Скопие и Атина ще бъдат разгледани в Съвета за сигурност на ООН“, подчертават от външнополитическото ведомство, пише БГНЕС.Коментирайки резултатите от състоялия се в неделя референдум, от МВнР отбелязват: „Избирателната активност от 36,8% не позволява да се признае плебисцитът за състоял се /за това са необходими 50%/ и недвусмислено показва, че македонските избиратели са предпочели да бойкотират грубо наложените отвън на Скопие и Атина решения: водещите политици от страните-членки на НАТО и ЕС непосредствено участваха в разгърналата се пропагандистка кампания, без стеснения се намесваха във вътрешните работи на тази балканска държава“.„Въпреки, че две трети от населението на Македония не подкрепи Договора от Преспа, резултатите от гласуването бяха незабавно приветствани от ръководството на ЕС и НАТО, а също така от Вашингтон.Налице е стремеж да се осигури ускорено привличане на Скопие в НАТО, въпреки мнението на македонския народ“, се подчертава в изявлението на руското външно министерство. ", "date": "2018.10.02", "title": "Москва подкрепи Георге Иванов и се обяви срещу Договора от Преспа"}
{"url": "http://www.cross.bg/ekspo-tehnologii-copis-1585220.html", "text": "/КРОСС/ От 2 до 4 октомври Интер Експо Център отваря вратите си за изложенията, посветени на текстилната индустрия, печата и рекламата – ТМТ Експо и COPIS. Събитията, провеждащи се паралелно на обща площ от 9000 кв.м., предоставят платформа за среща на професионалистите в двата бранша, които могат да обменят идеи, опит и контакти, и да развиват бизнеса си.Събитието дава възможност за проследяване на нови продукти, високоефективни технологии и последните тенденции в производството, дистрибуцията и търговията с печатна, светлинна, външна и сувенирна реклама, Това ще бъде 7-о издание на  – единственото в България B2B изложение, посветено на печатната и рекламната индустрия. Над 120 директни изложители, 25% от които – чуждестранни, ще разположат щандовете си на площ от 4500 кв.м. Фирмите са от България, Германия, Румъния, Полша, Чехия, Унгария, Китай.COPIS ще разкрие възможностите на високите технологии в сектора. Ще бъдат демонстрирани принтери за директен печат върху текстил. Браншът ще се запознае и с последните тенденции при широкоформатния дигитален печат. Секторът ще разбере и кои са последните технологии за създаването на успешна реклама, както и кои са правилните материали, аксесоари и подходи при създаването на корпоративна идентичност.                   През тази година текстилната индустрия се сдобива с нова професионална платформа. Това е международното изложение за текстил, машини и технологии в текстилната индустрия . Участие ще вземат фирми от България и чужбина, развиващи дейност в проектирането и производството на текстилен дизайн и текстилни продукти, технологиите и автоматизацията, производството на прежди и платове, дигитални печатни технологии и технологии за кроене, интериорни текстили, свързващи и закрепващи материали,аксесоари, специализиран софтуер и други.ТМТ Експо провокира интереса на производителите на тъкани, български и чуждестранни инвеститори, представители на конфекционното и трикотажното производство, производители на нетъкан текстил, преработватели на текстилни и гъвкави материали, представители от сектора на услугите, дистрибутори и търговци, инженери, механици, технолози, посетители от научноизследователски институти и университети, професионални училища. В рамките на изложението ще се проведе и 20-а Националната текстилна конференция „Традиции и иновации в текстила и облеклото“, която ще събере професионалистите в банша и ще постави на дневен ред актуалните проблеми в сектора.Актуални новини за ТМТ Експо и COPIS 2018 ще откриете на  и .", "date": "2018.10.02", "title": "Стартират изложенията, посветени на текстилната индустрия, печата и рекламата"}
{"url": "http://www.cross.bg/makedoniya-purvanov-nato-1585221.html", "text": "/КРОСС/ В Македония се очертава постоянна нестабилност. На НАТО такава държава ли й трябва?Този въпрос постави президентът (2002 - 2012 г.) Георги Първанов в сутрешния блок на БНТ. Според него фактът, че две трети от населението на Македония не приема името Северна Македония, ще тежи на всяко следващо правителство на страната, трудно ще се взимат решения.Ситуацията в Македония е патова, е анализът на Първанов.Бих препоръчал на нашите братя македонци, вместо да си мерят силите от избори на избори, да седнат и да се разберат, препоръча Първанов. Консенсус е необходим, за да може Македония да върви напред, посочва той.Според него референдумът е показал, че името Северна Македония не се приема от гражданите и би било грешка да се вкарва в парламента.България трябва да влезе в лидерската си роля и да предложи страната да бъде приета в ЕС и НАТО със сегашното си име, предлага бившият държавен глава.", "date": "2018.10.02", "title": "Първанов: В Македония се очертава постоянна нестабилност. На НАТО такава държава ли й трябва?"}
{"url": "http://www.cross.bg/opitaha-politzaite-referendyma-1585206.html", "text": "/КРОСС/ До сблъсъци между демонстранти и полицията се стигна снощи в Барселона.Размирици имаше в края на многохилядно шествие по случай първата годишнина от референдума за отделяне на Каталуния от Испания, обявен за незаконен от Мадрид.\r\nДемонстрантите събориха ограждения пред входа на парламента, но бяха разпръснати с палки от силите на реда. Някои радикални активисти хвърляха камъни по полицаите и се опитаха да издигнат барикади с преобърнати кофи за боклук.Полицията използва сила и за разгонването на демонстранти край главното полицейско управление в Барселона. Участниците в акцията се опитаха да обкръжат сградата и замеряха полицаите с консервни кутии.", "date": "2018.10.02", "title": "Сблъсъци белязаха годишнината от референдума в Каталуния"}
{"url": "http://www.cross.bg/velikobritaniya-sistema-yunker-1585211.html", "text": "/КРОСС/ Край на нискоквалифицираната имиграция във Великобритания - това обяви премиерът Тереза Мей. В посланието ѝ се казва, че се предвижда нова визова система, която ще бъде базирана на квалификацията на работниците, а не на произхода им.Тази система ще бъде обърната към целия свят и ще привлича хора с такива професионални умения, каквито са ни необходими, добавя британският премиер. Остава едва половин година до фактическия развод между Лондон и Брюксел, но двете страни все още имат сериозни разногласия по редица важни казуси.Дискусията за Брекзит е много далеч от реланостт - това заяви председателят на ЕК - Жан-Клод Юнкер по време на форум в Германия. Британците се държат така сякаш Обединена Европа си тръгва от Великобритания, а е точно обратното, каза още Юнкер.", "date": "2018.10.02", "title": "Тереза Мей: ​Край на нискоквалифицираната имиграция във Великобритания"}
{"url": "http://www.cross.bg/moskva-grada-sofiya-1585212.html", "text": "/КРОСС/ По покана на главния архитект на София арх. Здравко Здравков в София пристигна главният архитект на Москва Сергей Кузнецов. Двамата гостуваха в Сутрешния блок на БНТ в специално интервю.Тръгнахме по пътя на това да превръщаме градовете си от \"градове на автомобилите и предприемачите\" в \"градове на хората\", разказа главният архитект на столицата ни Здравко Здравков. Посоката е свързана с цялостна промяна в града, която приоритизира пешеходните пространства, премахване на незаконната реклама, подреждане на града, оправяне на фасадите, премахване на кабелите.Опитът, който има в Москва е огромен и това ни дава предимство, за да може ние взимайки доброто от техните решения да го превърнем и при нас в София, обясни още Здравков.Велосипедната система продължава да се развива, обясни арх. Здравков и допълни, че посоката на развитие е свързана със създаване на онези липсващи звена на развитие на велосипедно придвижване, така че да се направи \"велосипеден пръстен и довеждащите връзки към него\"., главен архитект на София: А системата за отдаване на велосипеди под наем - в момента разработваме такава система, която да бъдат предоставени велосипеди, но не на принципа на стоянки, които са фиксирани, а да може да се вземат от определени места и посредством GPS да бъдат оставяни в други локации. И очакваме следващата година тя да заработи в София.Сериозно ограничаване на паркирането в центъра е въведено в Москва и това е нещо, което се възприема положително от повечето хора, , разказа главният архитект на града Сергей Кузнецов. Той допълни, че намаляването и усложняването на автомобилния транспорт и паркирането дава положителен резултат в централната част на града. главен архитект на Москва: Намаляха задръстванията по улиците на Москва, стана по-трудно да се паркира, но ситуацията се подобри много силно.В София виждам един голям потенциал и трябва да кажем, че тук такъв остър проблем като в Москва преди няколко години със задръстванията липсва. Струва ми се, че София да се развива в един комфортен град би било дори по-просто като се има предвид ,че градът е по-компактен.Много е озеленен градът и ми се струва, че в един кратък период бихте могли да постигнете много положителни промени, категоричен беше арх. Кузнецов.Москва - с повече от 12 милиона жители, това е най-населеният град в Европа, най-големият и най-богатият град в Русия, един от най-скъпите градове в света, със 69 милиардери и с най-високата сграда на континента - 374-метровата Кула на Федерацията.89-ият етаж на кулата на Федерацията - Изток. Това е най-високата открита за посещение гледна точка към Москва, а и отвъд пределите ѝ.Кулата на Федерацията - с двата си небостъргача под имената Запад и Изток, е част от изграждания вече трето десетилетие делови център на града \"Москва сити\". Сега има 14 небостъргача. Комплексът започва да се строи през 1991 г и независимо, че в Москва и Русия имаше много финансови кризи, проектът е много жизнен и продължава да се развива пред очите ни.Досега в Москва-сити са вложени повече от 12 милиарда долара. Всеки един от небостъргачите е частна собственост, основно на нефтени или финансови компании и банки. Продажните цени на квадратен метър достигат до повече от 5000 евро.  Тук има едър бизнес, има търсене.Площите активно се дават под наем, купуват се, както за жилища, така и за офиси и за търговски цели.Преди време датският урбанист Ян Геел беше нарекъл Москва град не за хората, а за автомобили. През последните години руската столица обаче видимо се променя. От 2014 г. насам местните власти са вложили милиарди евро в реконструкция на града по препоръки, включително на самия Геел. Най-голямата програма за развитие на града е тази, която се отнася до историческия център - \"Моята улица\". Сега всички гости на града могат да се разхождат пеша напълно удобно по красиви улици. Има различни програми, които се отнасят и до транспортната инфраструктура, парковете.С високите си цени, тежки автомобилни задръствания и големи разстояния, Москва остава труден за живеене град. Усещат го най-много хората от провинцията.Тук всичко е по-скъпо - и храната, и дрехите, всичко. Не обичам Москва. Има твърде много суета. Да, възможностите са много, младите хора имат големи шансове да се изявят, но не бих живял в този град.Московчани са свикнали с живота си. На мен Москва винаги много ми е харесвала... С кола пътувам само до вилата. А тук в града - сядаш в метрото, отваряш си вестника, четеш и пътуваш. Бързо и удобно е.От птичи поглед проблемите по-малко личат, а и атракциите в Москва са навсякъде. Включително на върха на града, където на 89-ия етаж на Кулата на Федерацията е разположена дори мини-фабрика за сладолед...", "date": "2018.10.02", "title": "Архитектите на София и Москва в специално интервю за БНТ"}
{"url": "http://www.cross.bg/dyshi-alkohol-iran-1585210.html", "text": "/КРОСС/ Най-малко 42 души са починали след употреба на фалшив алкохол в Иран. Броят на жертвите не спира да расте през последните дни. Други 16 души са загубили зрението си.В южния град Бандар Абас полицията е арестувала двама души, за които се твърди, че произвеждали домашно приготвен алкохол. През последните три седмици повече от 460 души са били настанени в болница след употреба на фалшив алкохол.Той е незаконен в Иран, но употребата на контрабандните напитки са широко разпространени. Често пъти за приготвянето им се използва токсичния метанол.", "date": "2018.10.02", "title": "42 станаха жертви на фалшив алкохол в Иран"}
{"url": "http://www.cross.bg/zala-zasedavat-novata-1585209.html", "text": "/КРОСС/ Показват новата пленарна зала, в която ще заседават депутатите. Тя е в сградата на бившия Партиен дом и още не е напълно завършена.Залата за дебатите на народните представители ще е преустроената зала \"Света София\". Ремонтът започна преди почти две години. Депутатските банки ще са в 12 реда, разположени амфитеатрално.Президиумът ще е най-долу, там ще са местата за председателстващите, а под тях - тези за премира и министрите. В новата зала са замислени и официални ложи за патриарха, президента и вицепрезидента. Депутатите ще заседават под стъклен купол. Ремонтът на залата струва над 24 милиона лева.", "date": "2018.10.02", "title": "Показват новата пленарна зала, в която ще заседават депутатите"}
{"url": "http://www.cross.bg/hemodializa-bolnitzata-sprya-1585202.html", "text": "/КРОСС/ Заради авария, центърът за хемодиализа във видинската болница, който е единствен за цялата област, спря работа. Пациенти пропуснаха животоподдържащата процедура. От ръководството на болницата заявиха, че са взети спешни мерки, за да реагират при затруднена хемодиализа. Днес апаратурата ще заработи отново, но с риск от странични ефекти за пациентите.Заради промяна в налягането, аварира една от колоните на омекотителя за водата в центъра за хемодиализа във видинската болница.Аз ви казвам с една дума кой както иска, така да го разбира. Животът ни е направо в опасност.Поне два дни ще са нужни, за да бъде отстранена повредата. Сега диализа може да се извършва, но с риск за пациентите.Има странични ефекти, така наречения синдром на твърдата вода. Той може да доведе пациента, докато провежда сеанса, да има гадене, да има повръщане.От ръководството на болницата казаха, че ситуацията е извънредна.От утре при подписано информирано съгласие, всеки пациент, който желае може да бъде хемодиализиран. Пациентите, които преценят, че твърдата вода е рискова, ще бъдат насочени към други, близки центрове за хемодиализа.Става въпрос за форсмажорно обстоятелство...Тъй като тя реално погледнато технически не е предвидено, че може да постигне такава неудача.От болницата е насочен спешно пациент към най-близката хемодиализа, която е в Лом. Останалите, за които процедурата е животоподдържаща, сами ще решават дали да останат на лечение.", "date": "2018.10.02", "title": "Центърът за хемодиализа във Видин спря работа "}
{"url": "http://www.cross.bg/vutreshnite-raboti-sofiya-1585208.html", "text": "/КРОСС/ По-безопасни пътища - зад тази кауза застава Министерството на вътрешните работи заедно с Европейската комисия.На конференция в София за по-малко инциденти на пътя ще се обсъждат начините и водачите, и пешеходците да са по-бдителни като участници в движението.Форумът ще бъде открит от министъра на вътрешните работи Младен Маринов.", "date": "2018.10.02", "title": "Откриват конференция по безопасност на пътя в София"}
{"url": "http://www.cross.bg/grigor-sandgren-pekin-1585213.html", "text": "/КРОСС/ Амерканецът Тенис Сандгрен замени своя сънародник Райън Харисън и ще играе с Григор Димитров в първия кръг на China Open в Пекин. Григор не е играл досега с днешния си съперник. Сандгрен нашумя в началото на тази година, когато проби в челната стотица на световната ранглиста. Тогава той елиминира швейцареца Стан Вавринка и австриеца Доминик Тийм и достигна до четвъртфинал на Australian Open.Той е от тенисистите, които са податливи на емоции и може да играе както на много високо ниво, така и да прави аматьорски грешки.Дуелеът Григор Димитров - Тенис Сандгрен ще започне не по-рано от 9:30 часа на Централния корт в Пекин. Преди това трябва да завърши дамския мач Слоун Стивънс (САЩ) - Сайсай Жан (Китай).", "date": "2018.10.02", "title": "Смениха съперникът на Григор Димитров в Пекин"}
{"url": "http://www.cross.bg/nikolov-radoslav-vinetki-1585214.html", "text": "/КРОСС/ Всички, които имат валидни стикер винетки след 1 януари 2019 година, няма да бъдат нарушители на пътя след въвеждането на електронните винетки. Това заяви в сутрешния блок на БТВ „Тази сутрин” Радослав Николов, съветник на министъра на регионалното развитие и благоустройството по тол системата.„Ще има преходен период, в който ще има все още микс от валидни стикер винетки и такива, които са изцяло електронни“, посочи Николов. Електронни винетки ще могат да се купят през сайта на Агенция „Пътна инфраструктура“, чрез мобилни приложения, пос терминали и по традиционния начин - на гише. Цените на винтеките няма да се променят: годишна - 97 лв.; тримесечна - 54 лв.; месечна - 30 лв.; седмична - 15 лв. Новост ще бъде уикенд винетката.Относно състава на националното тол управление, Радослав Николов каза, че числото от 920 души е консултирано със Световна банка, която е консултант по проекта. Взети са предвид всички добри практики по изграждане на тол управления от другите страни от ЕС. 680 души ще осъществяват контрол на пътя, останалите 240 ще отговарят за високоспециализираните дейности в централното звено. „Има много дейности по поддръжката на системата, тъй като държавата ще е тази, която ще управлява системата, затова е необходимо да бъдат назначени специалисти“, отбеляза съветникът на регионалния министър.Радослав Николов обясни, че във всеки един момент може да се засече чрез камера по номера на автомобила дали има валидна винетка или не. Чрез специално обозначени автомобили ще се осъществява контрола по протежение на пътната мрежа.Предвидени са всички необходими мерки, за да може контролът да се прилага реално и да не се стига до липса на събираемост на таксите. Има няколко варианта за плащане при евентуално нарушение, един от които е да се направи още на пътя чрез банкова карта и пос терминал в специализираните автомобили. Повечето шофьори са коректни, но трябва да предвидим всички контролни механизми, за да може да контролираме тези, които по една или друга причина искат да преодолеят нерегламентирано закона, заяви Радослав Николов.", "date": "2018.10.02", "title": "Без глоби за шофьорите с хартиени винетки"}
{"url": "http://www.cross.bg/petko-voiivoda-kontzert-1585215.html", "text": "/КРОСС/ Софийската филхармония и Националният филхармоничен хор ще представят концерт, посветен на революционерите Джузепе Гарибалди и Капитан Петко Войвода, на 5 октомври от 19 ч. в зала \"България\". В програмата са включени произведения на едни от най-популярните италиански и български композитори - Верди, Белини, Доницети, Росини, Пучини, Панчо Владигеров, Любомир Пипков, Марин Големинов, Петко Стайнов, италиански канцонети и български фолклор. Триумфалният марш из \"Аида\" на Верди, интермецо из \"Селска чест\" на Маскани, Ръченица из \"Тракийски танци\" на Петко Стайнов, \"Нестинарско хоро\" на Големинов и други обичани произведения ще обрисуват духа на епохата, родила големите герои. Диригент ще бъде Славил Димитров, който специално за този концерт е написал и кантатата \"Капитан Петко Войвода\".\"Музиката се подчинява на народната песен за революционера. Не е случайно и началото на произведението, парафраза на любимата песен на \"Командирина\" - химна на Родопа планина \"Руфинка болна легнала\". Без да се променя нито една нота от първоизточниците, развитието в произведението се стреми да моделира ново звучене на добре познатите песни\", споделя авторът и обещава концерт-наслада както за традиционната публика, така и за неизкушените от класическата музика слушатели. Билетите са на цени от 12, 15, 18, 20 и 25 лв. и може да се купят от касата на зала \"България\", \"Ивентим\", \"Ипей\" и \"Тикетс.бг\", научи ДУМА от Кремена Николова-Флор, пиар.", "date": "2018.10.02", "title": "Софийската филхармония с концерт посветен на Джузепе Гарибалди и Капитан Петко Войвода"}
{"url": "http://www.cross.bg/tzynami-ostrov-telata-1585205.html", "text": "/КРОСС/ Спасители откриха телата на 34 студенти по теология под срутена църква на остров Сулавеси при силното земетресение от петък в Индонезия. Предполага се, че откритите тела са на част от 86-те ученици от религиозен лагер, които бяха обявени за изчезнали след труса.По данни на властите най-малко 844 души са загинали при земетресението, последвано от цунами.Очаква се броят им да нарасне, защото спасителните екипи все още не са успели да достигнат някои от пострадалите райони.Междувременно ново земетресение с магнитуд 6,2 по Рихтер беше регистрирано близо до южния индонезийски остров Флорес, съобщи геофизичният институт на САЩ.Няма сведения за жертви и щети, не е издадено предупреждение за цунами.", "date": "2018.10.02", "title": "Откриха телата на 34 студенти под срутена църква в Индонезия"}
{"url": "http://www.cross.bg/rodeni-na-oktomvri-1585195.html", "text": "/КРОСС/Борислав Петков, бивш председател на Асоциацията на собствениците на земеделски земиАкад. д-р Владимир Овчаров, анатомЕмил Панчев, председател на Съюза на българските автомобилистиКали, фолкпевицаИнж. Лазар Лазаров, бивш председател на УС на Агенция \"Пътна инфраструктура\"Христо Николов, капитон на националния отбор по баскетбол", "date": "2018.10.02", "title": "Родени на 2 октомври"}
{"url": "http://www.cross.bg/doti-silistra-mina-1585201.html", "text": "/КРОСС/ Сигнал за намерена противотанкова мина край пътя Русе - Силистра вдигна на крак полиция и екипи на ДОТИ.Взривното устройство е открито на една от отбивките за помпената станция между граничния пункт Дунав мост и Дунавската индустриална зона.От едната страна има земеделски земи, а от другата се редят тежкотоварните камиони, които изчакват да преминат българо-румънската граница.Мястото се охранява от полицейски патрул. Екип на ДОТИ ще я обезвреди или ще извърши контролиран взрив. Води се разследване как е попаднала мината на това място.", "date": "2018.10.02", "title": "Противотанкова мина откриха на пътя Русе – Силистра"}
{"url": "http://www.cross.bg/bulgariya-vchera-tziklon-1585204.html", "text": "/КРОСС/ Средиземноморският циклон подмина България и времето се стабилизира. Започва и затопляне.След пороите в Югоизточна България вчера, днес не се очакват валежи.Силен дъжд в Поморие вчера потопи улици и наводни приземни етажи. До евакуация на хора не се стигна. Дъждът усложни обстановката и в Бургас, където се активира свлачище. Над 134 литра на квадратен метър за 12 часа се изляха в Ахтопол. ", "date": "2018.10.02", "title": "Средиземноморският циклон подмина България"}
{"url": "http://www.cross.bg/petuk-rysi-nenchev-1585199.html", "text": "/КРОСС/Законопроектът, който предвижда създаването на нови звена по сигурността с полицейски функции в общините, няма да бъде оттеглен. В петък той породи напрежение в парламента. Кметът на сливенското село Чокоба Руси Ненчев е бивш разследващ полицай, бил е 30 години в системата на МВР. Охранява селото денонощно и спира всяка кола. Приема идеята за параполицейски групи, но твърди, че трудно ще спечелят доверие.„Респектът от полицията е един, респектът от такива формиривания ще е съвсем друг. Ако съм аз, бих ги питал – какъв си ти, както и мен са ме питали – кой си ти, че ще ни правиш забележка”, коментира Руси Ненчев, кмет на село Чокоба.„Както и при охрана на общинско имущество или на обществения ред, ако има извършено престъпление, да бъде задържано лицето до идването на органите на властта”, каза Искрен Веселинов, депутат от „Обединени патриоти”Още в петък от ДПС коментираха, че с този закон се създават „наказателни отряди”. От БСП твърдят, че е противоконституционен.\r\n„Представете си в едни избори една общинска администрация, въоръжена, с право да арестува и да проверява лична документация, как охранява секциите”, посочи Иван Иванов от БСП.Според управляващите целта на промяната е да отговорят на исканията на сдружението на общините. „Аз не искам, във връзка с предстоящите европейски и местни избори, някой да смята, че искаме да променяме законодателството само и единствено, за да изградиш репресивен апарат, който да съсипва представителите на малкия, средния бизнес или на хората, които имат препитание със съответните процедури, които се издават от местната власт”, заяви  Цветан Цветанов от ГЕРБ.В следващите дни текстовете ще бъдат обсъждани отново с депутати и кметове. ", "date": "2018.10.02", "title": "Частната полиция: Наказателни отряди или пазители на реда"}
{"url": "http://www.cross.bg/yvrezhdaniya-maiikite-detza-1585207.html", "text": "/КРОСС/ Майките на деца с увреждания излизат на национален протест днес. Той е под надслов \"Системата ни Убива –Системата е блокирала\". От месеци те настояват депутатите да приемат три закона. Това са законите  за хората с увреждания, за личната помощ и за социалните услуги. Дадоха и срок на народните представители да направят промените до 1 октомври.Миналата седмица майките поканиха депутатите на палатката, за да разкажат за проблемите си.Протестът на майките започва от 17:30 ч. В София пред парламента. ", "date": "2018.10.02", "title": "Майките на деца с увреждания излизат на национален протест"}
{"url": "http://www.cross.bg/vestnik-dopulva-purvata-1585197.html", "text": "/КРОСС/ \"Проверяват еднакви ли са прахът за пране, козметиката и алкохолът тук и в Европа\", съобщава вестник \"24 часа\". Всекидневникът обяснява, че новите изследвания за двоен стандарт ще бъдат направени до края на тази година. За първи път проби ще се вземат и от алкохол. Напитките, купени от България, ще бъдат сравнявани със същите от еднаква марка, но от друга държава, допълва \"24 часа\".\"Пълен хаос цари в борбата с чумата по свинете\", пише в заглавие на първата си страница вестник \"Труд\". Изданието посочва, че забраната за лов на дива свиня в районите по границата с Румъния, която беше издадена от земеделския министър, е предизвикала бунт сред ловците. Според тях забраната е абсолютно безсмислена и няма да доведе до намаляване на риска от зараза. По думите им няма кой да влезе в гората, за да донесе проби от убитите животни.\"Кабинетът е стабилен\", това е заявил председателят на парламентарната група на ГЕРБ Цветан Цветанов след заседание на коалиционния съвет, цитиран от вестник \"Стандарт\". По думите му това е допълнителна гаранция за икономическия и паричния съюз и ангажиментите, които изпълнява България. По повод призива за единение на президента Румен Радев Цветанов коментира, че това послание трябва да бъде насочено БСП, допълва \"Стандарт\".\"Правителството вече пълни поредната черна касичка и се подготвя за голямото харчене в края на годината\", коментира на първата си страница вестник \"Сега\".  Изданието допълва, че министрите сериозно изостават с планираните в бюджета инвестиции, осигурявайки си по този начин резерв за безконтролни разходи по най-различни направления. За сметка на това кабинетът отчита рекорден бюджетен излишък въпреки заложения за годината дефицит от близо 1 млрд. лв., посочва \"Сега\".\"Най-големият британски оператор с интерес към летище София\", съобщава вестник \"Дума\". Това е станало ясно от съобщение на британската компания, изпратено до медиите. Manchester Airports Group управлява летищата в Манчестър, Лондон Стенстед и Ийст Мидландс, уточнява \"Дума\".", "date": "2018.10.02", "title": "Преглед на печата"}
{"url": "http://www.cross.bg/tema-bulgariya-detza-1585196.html", "text": "/КРОСС/БНТ, „Сутрешен блок\"Тема: България на изток и запад - гост Георги Първанов;Тема: Градове на хората - архитектите на Москва и София специално за БНТ;Тема: Майките на деца с увреждания отново на протест - има ли шанс за промяна?Тема: Вирусите пак в атака - как да се пазим и лекуваме?В минутите на синоптика: какви ще са температурните рекорди през октомври?В чест на крал Артур - фестивал на рицарите от кръглата маса през 71-ва;БТВ, \"Тази сутрин\"Тема: За новите изтребители, социалната кошница и референдума в Македония. Гост - министърът на отбраната Красимир Каракачанов.Тема: Кога сменяме старите винетки с електронни и ще се увеличи ли цената?Тема: Защо задържаният за обир в магазин беше пуснат на свобода?Тема: Още скандални разкрития за норвежките социални служби. Ще бъдат ли върнати отнети от родителите им деца?Тема: След проливните дъждове - остава ли критична ситуацията в Източна България?Нова телевизия,  „Здравей  България\"Тема: След като продавачка в магазин обезоръжи крадец с пистолет, задаваме въпроса \"Защо нападателят беше освободен?\"Тема: Студена, но скъпа зима. Как скокът в цените на парното разгневи  Мая Манолова?Тема:  И още - защо се бави Законът за хората с увреждания?Тема: След проливните дъждове - какви са щетите в Източна България?Тема: Жена намери пълна чанта с пари и златни накити и ги върна на собственичката им. Развръзката - на живо.Тема: Среща с най-точния български снайперист, който обра овациите на състезание на НАТО.Тема: Румен Бахов разбива митове за алкохола с един от най-известните гастроентеролози у нас професор Никола Григоров.След 9 - най-популярните песни на Тодор Колев оживяват в спектакъл в памет на актьора. ", "date": "2018.10.02", "title": "Теми и гости в ефира"}
{"url": "http://www.cross.bg/pregled-deiinosti-horata-1585198.html", "text": "/КРОСС/ Обсъждат въвеждане на нова санкция за хората, които не ходят на профилактичен преглед. Идеята е част от предложенията за промени в осигурителния модел. В момента профилактичните прегледи също са задължителни, но глобен пациент няма. Здравният министър предлага освен тази глоба, хората, които пропускат прегледа, да имат по-висока здравна вноска, както и да плащат повече за някои дейности.", "date": "2018.10.02", "title": "Идея: Да глобяват пациенти при отказ от профилактичен преглед"}
{"url": "http://www.cross.bg/izdatelstvata-ychebnitzite-nyakoi-1585200.html", "text": "/КРОСС/ Министерството на образованието и науката ще преговаря с издателствата за цената на учебниците в девети клас. Учители и родители сигнализираха, че цената не е по джоба на всеки, съобщава btv.Тази есен деветокласниците ще учат по изцяло нова учебна програма. Затова и учебниците са чисто нови. Родители обаче се оплакаха от тяхната цена. Учебникът по история струва почти 17 лв. А пълният комплект може да достигне 300лв.Деветокласниците, които учат в паралелка със засилено изучаване на чужд език, трябва да наваксат с материала по общообразователните предмети от 8-ми клас и да си купят по два учебника по някои дисциплини.Учебниците са по нова програма и не може се намерят на старо. Министерството на образованието ще търси решение за непосилните цени на среща с издателствата.„В условията на пазарна икономика наистина не можем да регулираме цените. Ще направя скоро среща с издателствата. Факт е, че са по-скъпи, отколкото преди. Само по някои дисциплини и на някои издателства”, коментира Красимир Вълчев, министър на образованието и науката.Учители са убедени, че има механизми, с които да се постигне по-добра цена. „Аз се учудвам защо издателствата трябва да напечатат учебниците на възможно най-луксозната хартия, разбира се, тя е и възможно най-скъпата, освен това е и най-тежката”, каза Венелина Николова, директор на 125 СУ „Боян Пенев”.Следващата година сегашните деветокласници отново ще учат по нова програма и нови учебници. Вероятно срещата между министъра и издателствата ще се състои до края на седмицата. А от Асоциация „Българска книга”, в която членуват повечето издателства, засега отказват коментар.", "date": "2018.10.02", "title": "МОН ще води преговори с издателства за по-ниски цени на учебници"}
{"url": "http://www.cross.bg/nyama-chovek-po-chyzhd-1585193.html", "text": "/КРОСС/ Няма по-чужд човек на света от този, в когото си бил влюбенЕрих Мария Ремарк (1898 г. - 1970 г.) - германски писател", "date": "2018.10.02", "title": "Няма по-чужд човек..."}
{"url": "http://www.cross.bg/yustina-andreii-kiprian-1585191.html", "text": "/КРОСС/ Св. свщмчк Киприан и св. мчца Юстина. Св. Андрей, юродив заради ХристаСв. свещеномъченик Киприан Антиохийски и света мъченица Юстина били родом от Антиохия.Киприан бил жрец-магьосник в Антиохия, наставен във вярата от девицата Юстина, която, със силата на кръстното знамение, събудила у него пламенно желание да се поклони на Христа.Възведен в епископски чин, после, за вярата Христова, заедно с девица Юстина били хвърлени в затвора и положени на мъчения. С тях имало и друг християнин - Теоктист.Посечени били с меч в Никомидия в III век по времето на император Декий. Телата им били отнесени в Рим и предадени на Руфима, роднина на императора. Тя ги погребала с чест. При гроба на Юстина ставали изцерения.Св. Андрей Юродиви - раб у Теогност в Цариград. Освободен, живял в пълна нищета. Търпял презрения, считали го за безумен. Прозорлив, просиял в духовни подвизи. Починал в 911 година.Много страдал св. Андрей Христа ради юродиви, но бил утешаван от Бога с много видения и откровения, а накрая Господ гo удостоил и с такова неизказано блаженство, че както св. ап. Павел св. Серафим Саровски, още през земния си живот са бил възнесен до третото небе.По време на молитва във Влахернския храм блажени Андрей се сподобил да види Пресвета Богородица, покриваща молещите се със Своето покривало (омофор). ", "date": "2018.10.02", "title": "Св. свщмчк Киприан. Св. мчца Юстина. Св. Андрей, юродив заради Христа"}
{"url": "http://www.cross.bg/makedoniya-podkrepa-imeto-1585203.html", "text": "/КРОСС/ В Македония днес се очаква да започнат преговори между управляващите и опозицията за гласуването в парламента на конституционните промени, залегнали в Преспанската спогодба за смяната на името на страната. Тя беше подписана между Скопие и Атина.\r\n ", "date": "2018.10.02", "title": "Започват преговори между властта и опозицията в Македония"}
{"url": "http://www.cross.bg/chasa-provede-zala-1585194.html", "text": "/КРОСС/ От 9.30 часа в зала „Сий“ на хотел „Парадайз блу“ ще се проведе вторият ден от ХІІІ-ата годишна среща на местните власти. Участие ще вземат: министърът на регионалното развитие и благоустройството Петя Аврамова, председателят на Народното събрание Цвета Караянчева, премиерът Бойко Борисов, вицепремиерът Томислав Дончев и др. официални лица. ***От 09.00 часа министърът на вътрешните работи Младен Маринов ще открие тематична конференция по пътна безопасност в зала 8 на НДК. ***От 09.00 часа 4-ти състав на Специализирания наказателен съд ще заседава по делото срещу Васил В., Велизар В. и др., на които са повдигнати обвинения за организиране и ръководене на организирана престъпна група.***От 9.30 часа в зала „Сердика“ на столичния хотел „София хотел Балкан“ председателят на Народното събрание Цвета Караянчева ще открие 51-вото заседание на Комитета на Парламентарната асамблея на Черноморското икономическо сътрудничество (ПАЧИС) по културата, образованието и социалните въпроси в София.***От 09.30 часа в заседателната зала в сградата на Висшия съдебен съвет на ул. „Eкзарх Йосиф“ № 12 ще се проведе заседание на Съдийската колегия на ВСС.***От 10.00 часа министърът на младежта и спорта Красен Кралев ще посети обновения „Зимен дворец“. На събитието е поканен и министър-председателят Бойко Борисов. ***От 10.00 часа в НДК ще се проведе бизнес форум „Търговско-икономическото сътрудничество и инвестиционният потенциал на Москва и София“. Събитието са част от програмата на Дните на Москва в София. ***От 10.00 часа 6-и състав на Специализирания наказателен съд ще заседава по делото срещу Даниел Б., Христо П. и др., на които са повдигнати обвинения за организиране и ръководене на организирана престъпна група.***От 10.00 часа 3-ти състав на Специализирания наказателен съд ще заседава по делото срещу Богдан К., Александър Щ. и Цветомир В., на които са повдигнати обвинения за организиране и ръководене на организирана престъпна група.***От 10.00 часа 8-и състав на Специализирания наказателен съд ще заседава по делото срещу Цветан В., Александър П. и др. , на които са повдигнати обвинения за организиране и ръководене на организирана престъпна група.***От 10.00 часа в Националния пресклуб на БТА ще се състои пресконференция на Арт резиденция „Старото училище” в с. Горна Липница във връзка с предстоящото представяне на изложбата „Ритуална рЕволюция“ в The Laboratory Sofia на 5 октомври 2018 г.***От 11.00 часа в Националния пресклуб на БТА ще се състои пресконференция на тема „Светът след сблъсъка в ООН и България“. ***От 11.00 часа в Комисията за защита от дискриминация (бул. Драган Цанков 35) ще се проведе пресконференция, на която ще бъдат представени междинен доклад за дейностите по кампанията „Достъпна България“ и резултатите от извършените проверки. Началото на кампанията бе поставено от КЗД през декември 2017 г., тя е безсрочна и нейната цел е да бъде осигурена достъпна архитектурна среда за хората с увреждания. ***От 11.00 часа в Националния пресклуб на БТА ще се състои пресконференция на тема „Светът след сблъсъка в ООН и България“. Участие в нея ще вземат проф. д.н. Нина Дюлгерова - преподавател във ВСУ „Черноризец Храбър“ и ЮЗУ „Св. Неофит Рилски“, Симеон Николов - Център за стратегически изследвания в сигурността и международните отношения, и Мирослав Попов - юрист и политически анализатор.***От 11.00 часа 10-и състав на Специализирания наказателен съд ще заседава по делото срещу Андрей З., Исам Н. и др., на които са повдигнати обвинения за организиране и ръководене на организирана престъпна група.***От 11.00 часа в Cosmos Coworking Camp ще се проведе дискусия на тема “Shaping Sofia I – Градско озеленяване”.***От 11.30 часа пред централния вход на НДК ще бъде открит арт-проектът „Ярката Москва“. В същия час на същото място ще бъде представено изпълнение на Кадетския корпус. Събитията са част от програмата на Дните на Москва в София. ***От 13.00 часа в Гранд хотел София в зала „Триадица 1“ ще се състои пресконференция по повод подаването на офертата на шведското правителство към българското в търга за придобиване на избиратели за българските ВВС. ***От 13.30 часа 5-и състав на Специализирания наказателен съд ще заседава по делото срещу Христо Г., на когото е повдигнато обвинение за изнудване. ***От 13.30 часа 11-и състав на Специализирания наказателен съд ще заседава по делото срещу Зураб Е., Росица Н и др., на които са повдигнати обвинения за организиране и ръководене на организирана престъпна група.***От 14.30 часа на ІХ етаж на учебния корпус на Висшето училище по телекомуникации и пощи (ул. „Академик Стефан Младенов“ 1) официално ще бъде открита нова Лаборатория по киберсигурност на високите технологии.***От 15.00 часа в Национална библиотека „Св. св. Кирил и Методий“ ще се проведе кръгла маса на тема „Нов живот за културните пространства в европейските столици“.***От 16.30 часа в Зала № 2 в Ректората на СУ „Свети Климент Охридски” ще се проведе публична лекция на тема „Modus operandi на възстановителното правосъдие с деца”. ***От 17.00 часа в Съюза на архитектите (ул. „Кракра“ №11) ще се състои церемонията по официално откриване на учебната година в Национален български университет - трета възраст. ***От 17.30 часа пред Народното събрание ще се проведе протест на родители на деца/лица с увреждания и техни близки под надслов „СИСТЕМАТА УБИВА – СИСТЕМАТА Е БЛОКИРАЛА“.***От 18.00 часа в галерия „Средец“ на Министерството на културата ще бъде открита изложбата на съвременна калиграифия „Светът на Генджи Моногатари“. ***От 18.00 часа в „Перото“ ще бъде представена книгата „Щастлива като кучешка опашка“. ***От 18.00 часа в Регионалния исторически музей ще бъде официално открита изложбата „Птиците на Европа“. ***От 19.30 часа в ресторант „Глория Мар София“ Списание „Business lady“ ще отпразнува с парти 8-ия си рожден ден.***От 20.00 часа в зала 1 на НДК ще се проведе концерт на шотландската рок банда Texas. ***От 20.30 часа в „Перото“ ще се състои „Джаз вечер в „Перото“. ***От 18.30 часа в салона на читалище „Никола Вапцаров“ танцов състав „Пиринско настроение“ ще отбележи своя 10-годишен юбилей с фолклорния спектакъл „Една приказка без край“. ***От 11.00 часа в конферентната зала на хотел „Езерец“ ще се проведе закриваща пресконференция по проект “Енергийно ефективно осветлениев региона Благоевград – Делчево”.***От 18.00 часа в зала „22 септември“ ще се проведе безплатно дигитално обучение. Срещите се организират от Google и SoftUni Digital, с подкрепата на Община Благоевград. Инициативата е част от проектът на Google „Дигитален гараж“.***От 18.00 часа в Православния информационен център ще бъде открита учебната година. ***От 10.30 часа в Бургас: В експоцентър „Флора“ ще се проведе еко семинар, посветен на опазването на Черно море.***От 11.00 часа в Заседателната зала на Община Бургас ще започне пресконференция за старт на кампанията „С усмивка при зъболекаря“.***От 14.00 часа в офиса на ПП ГЕРБ на ул. „Георги Бенковски” №1 общинският съветник Даниела Димова ще приема граждани.***От 16.00 часа в многофункционалната спортна зала в 1-ва езикова гимназия ще се проведе ученически турнири по мини-волейбол “Малки великани” за Купата на Булстрад 2018.***От 18.00 часа в Читални зали на РБ „Пенчо Славейков” на бул. „Сливница” 34 ще се състои среща – разговор за Петър Алипиев.***От 14.00 часа в ОДМВР-Враца директорът на Областната дирекция Янко Янколов ще даде редовен месечен брифинг. ***От 18.00 часа в Младежкия дом ще се проведе безплатно дигитално обучение в рамките на проекта на Google - „Дигитален гараж“. ***От 19.00 часа в камерната зала на ДКТ ще се състои постановката „Симулатор за чифтосване“. ***От 15.00 часа на стадион „Захарни заводи“ ще се проведе среща от първенството на футбол 7 между отборите на ОФК „Локомотив” – ФК „Локомотив 1927“ гр. Дряново.***От 16.00 часа на стадион „Захарни заводи“ ще се проведе среща от първенството на футбол 9 между отборите на ФК „Долна Оряховица“ гр. Долна Оряховица – ФК „Янтра” гр. Габрово.***От 18.30 часа в ОДТ „Апостол Карамитев“ ще се състои концерт-бенифис на дългогодишния диригент на Забавно-духов оркестър и почетен гражданин на Димитровград маестро Доцо Вътков. Участие в концерта ще вземат „Звездните момичета“ и някои от големите имена на българската и световна музика със солови изпълнение в чест на Маестрото.***От 09.00 часа в Зала 10 на Окръжен съд ще се гледа делото на подсъдимия Росен П. за това, че на 24.03.2015 г. на пътя Раковски – Пловдив/ в отсечката с. Стряма – с. Момино село, област Пловдив, е причинил смъртта на К. Г. ***От 09.00 часа в Зала 5 на Окръжен съд ще се гледа делото на подсъдимата Анна П. заради данъчни задължение за периода януари 2008 г. – 30.03.2011 г.***От 14.00 часа в Зала 10 на Окръжен съд ще се гледа делото на подсъдимия Ивайло П. за това, че на 10.01.2017 г. в землището на с. Войводиново, област Пловдив, на автомагистрала „Тракия“, км 132 е причинил смъртта на З. Н.***От 16.00 часа, общинският съветник от ГЕРБ Иван Вичков ще се срещне с граждани в офиса на партията в район „Тракия”, в блок 91. ***От 18.00 часа на първия етаж - Централното фоайе на НБ „Иван Вазов“ – Пловдив ще бъде открита фотоизложбата „Преклонение пред вечността – Атон, Света гора“ на фотограф-художника Косьо Косев.***От 11.00 часа на понтон № 8 Изпълнителна агенция „Проучване и поддържане на р. Дунав“ (ИАППД) ще проведе церемония по кръщаване на новопостроения кораб за обозначаване на корабоплавателния път по р. Дунав. Корабът „Осъм“ е построен в рамките на проект FAIRway Danube, финансиран по Механизма за свързване на Европа. Неговата основна функция е обозначаването на фарватера с плаващи знаци, което осигурява безпроблемното корабоплаване и предотвратява засядането на съдове в плитчини.***От 11.00 часа на официална церемония ще бъде открита здравната служба в селото.***От 18.00 часа в Регионалния исторически музей ще бъде представена новата книга на Виолета Бончева „Капчица от Ескобедо“.***В 10.30 часа в зала 203 на общината ще бъде даден брифинг.*** От 11.00 часа в зала на департамент „Чуждоезиково обучение” на Факултет „Артилерия, ПВО и КИС” ще бъде даден брифинг от полк. доц. д-р инж. Дилян Димитров.***От 11.00 часа в брифинг залата на Департамент „Чуждоезиково обучение” на Националния военен университет „Васил Левски” ще се проведе „Форум отбранителни технологии 2018”, включващ научна конференция с международно участие, изложение на продукти за сигурност и отбрана, демонстративни стрелби.***От 17.00 часа за среща разговор с шуменци в Регионална библиотека „Стилиян Чилингиров“ ще гостува известният български актьор Николай Сотиров. По-късно, от 19.30 часа на сцената на Драматично-куклен театър „Васил Друмев” шуменци ще могат да видят актьора в спектакъла „Откриването”.", "date": "2018.10.02", "title": "Предстоящи събития на 2 октомври"}
{"url": "http://www.cross.bg/purviyat-stadion-angliya-1585192.html", "text": "/КРОСС/ 1187 г. - Сирийският султан Саладин превзема Йерусалим след 88-годишно управление от кръстоносците.1835 г. - С Битката при Гонзалес започва Тексаската революция.1836 г. - Чарлз Дарвин се завръща в Англия след 5-годишно изследователско пътешествие в южните океани на борда на кораба Бийгъл.1870 г. - Рим е обявен за столица на обединена Италия.1909 г. - В Англия е изигран първият ръгби мач.1910 г. - Два самолета се сблъскват във въздушното пространство над Милано, което е първата самолетна катастрофа.1921 г. - Във Варна е открита първата учебна година във Висшето търговско училище (предшественик на Икономически университет - Варна).1928 г. - В Мадрид е основана Прелатурата на Светия Кръст и Опус Деи известна като Опус Деи.1936 г. - В САЩ е възобновено производство на алкохолни напитки след отменянето на сухия режим.1941 г. - Втората световна война: Започва Операция Тайфун срещу Москва. Сформирана е Вяземската фронтова отбранителна операция.1944 г. - Втората световна война: Нацистите потушават Варшавското въстание, съветските войски изчакват в близост до града.1946 г. - На екран в САЩ се появява първият сапунен сериал -­ Далечен хълм.1956 г. - В Ню Йорк е представен първият в света атомен часовник.1958 г. - Гвинея провъзгласява независимост от Франция.1959 г. - По CBS се състои премиерата на телевизионния сериал Зоната на здрача.1960 г. - Официално е открит стадион \"Морумби\" в Сао Пауло, Бразилия.1966 г. - Официално е открит стадион \"Висенте Калдерон\" в Мадрид.1968 г. - Кървава разправа на мексикански военни части срещу студенти и граждани в Тлателолко от следобеда до ранните часове на нощта. Загиват от 200 до 1000 човека.1996 г. - Бившият министър-председател на България Андрей Луканов е застрелян пред дома си в София от вероятен наемен убиец.2002 г. - 39 Народно събрание решава срокът на затваряне на 3-ти и 4-ти реактор на АЕЦ Козлодуй да не предхожда приемането на България в Европейския съюз.2003 г. - Основан е българския клуб по футзал МФК Варна.2010 г. - Министър-председателят Бойко Борисов и министърът на регионалното развитие и благоустройството Росен Плевнелиев откриват завършен участък с обща дължина 30,28 км от автомагистрала Марица.", "date": "2018.10.02", "title": "2 октомври в историята"}
