{"url": "http://www.cross.bg/domati-godina-prezreli-1612036.html", "text": "/КРОСС/ Започна Томатината – най-големият фестивал, включващ улични битки с храна.Той се провежда всяка година в източния испански град Буньол.  Тази година организаторите са раздали над 20 хиляди билета.Местни и туристи от цял свят посрещнаха с радостни възгласи шестте камиона с общо 145 тона презрели домати. Някои от тях предвидливо носят предпазни очила, а част от сградите са спуснали брезентови платна, за да опазят стените си.Повечето посетители на фестивала обаче нямат нищо против розовочервената боя на хвърчащите домати.", "date": "2019.08.28", "title": "145 тона презрели домати - старт на Томатина в Испания "}
{"url": "http://www.cross.bg/noviya-iztrebitel-ryski-1612033.html", "text": "/КРОСС/ Чуждестранни партньори са заинтересовани от покупката на новия руски изтребител МиГ-35, съобщи пред руските медии директорът на Федералната служба по военно-техническо сътрудничество Дмитрий Шугаев по време на Международното авиационно изложение МАКС-2019.Шугаев отбеляза, че за новия многоцелеви руски изтребител въпроси е поставил турският президент Реджеп Ердоган. Въпросите на турския държавен глава са били ориентирани към въоръжението и летателните характеристики на модела.Както по-рано заявиха представители на компанията МиГ, руският изтребител, който участва в търга за ВВС на Индия, ще струва на Ню Делхи с 20% по-малко от офертите на други фирми.", "date": "2019.08.28", "title": "Русия получила няколко заявки за покупка на новия МиГ-35"}
{"url": "http://www.cross.bg/voiiski-operatziya-yash-kishinevskata-1612111.html", "text": "/КРОСС/  Тази година се отбелязват 75 години от втората Яш-Кишиневската операция, която оказва решаващо влияние върху по-нататъшния ход на военните действия на Балканите. Датата се отбелязва в Русия, Приднестровието, Молдова и други страни.Втората Яш-Кишиневската операция (от 20 до 29 август 1944 година) се счита за една от най-успешните стратегически операции във Великата Отечествена война. По значимост тя е наравно с такива битки като Сталинградската и Курската и е сред „Десетте Сталински удара\". Този съкрушителен удар по войските на Вермахта става седми.Яш-Кишиневската операция оказва решаващо влияние върху по-нататъшния ход на военните действия на Балканите. Войските от II и III Украински фронт под командване на маршалите Р.Я. Малиновски и Ф.И. Толбухин за изключително кратък срок нанасят поражение на германската група армии „Южна Украйна\", в резултат на което тя губи 18 дивизии на Вермахта и изцяло съюзническите румънски дивизии.Яш-Кишиневската операция има огромно военно-политическо значение за по-нататъшното развитие на събитията в Югоизточна Европа и на Балканите, както и за реализирането на освободителната мисия на съветските войски.Планът на операцията включва: пробиване на отбраната на противника от силите на II-ри и III-ти украински фронт в райони на северозапад от Яш и южно от Бендери, обкръжаване и унищожаване на вражеската група с подкрепата на Черноморския флот и Дунавската военна флотилия, отбраняваща се на кишиневския подстъп, както и настъпление към Фокшани, Галац и Измаил (Румъния).  II-ри Украински фронт под командването на Р. Я. Малиновски нанася основния удар по Васлуй в района на Яш. III-ти Украински фронт под командването на Ф.И. Толбухин нанася удар от Кицканския плацдарм, на кръстовището с 6-та германска и 4-та румънска армии. По време на операцията съветските войски значително надвишават противниковите сили по човешка сила и военна техника. Успехът на операцията обаче се дължи не само на количественото превъзходство, но и на гениално обмисления стратегически план.След ударите на съветските войски останалите войски от немската група на армиите се оттеглят в Румъния, но там не успяват да създадат мощен отбранителен фронт. На 23 август 1944 година в Румъния се случва държавен преврат, в резултат на който румънските части оставят оръжие.На 5 септември остатъците от германските сили заедно с унгарските войски се опитват да започнат контраатака в Северна Трансилвания, но претърпяват разгром. Така на 23 септември 1944 година групата армии е разформирована; нейните войски са прехвърлени в новосъздадената армейска група „Юг\".Накратко Яш-Кишиневската операция изолира мощната германска група армии „Южна Украйна\", а също така изолира и извежда от войната Румъния с нейните нефтени находища. Румъния е захранвала 40% от южното крило на немците, включително и част от централното крило.Операцията също така сериозно затормозява настъпателните действия на хитлеристите като цяло във Втората световна война. Два дни след края на операцията, на 31 август 1944 година съветските войски влизат в Букурещ. Така благодарение на Яш-Кишиневска операция от хитлеристите се освобождава не само Молдова. Тя оказва сериозно влияние и на политиката в България, както и други страни на Балканите.На територията на България не се стига до военни действия, а на 9 септември 1944 година в София се сменя режимът. Превратът в началото на септември бележи нов етап в българската история, като най-вече геополитическото положение на България определя налагането на съветския модел.България става съюзник на Съветския съюз - победител във Втората световна война, който унищожава амбициите на Хитлер, Германия да пороби Източна Европа и завладее целия континент.  ", "date": "2019.08.28", "title": "Яш-Кишиневската операция - Съветската армия на Балканите"}
{"url": "http://www.cross.bg/parlamenta-predstaviteli-pravitelstvoto-1612035.html", "text": "/КРОСС/ Премиерът на Великобритания Борис Джонсънпланира да потърси съдействие от кралица Елизабет II, за да приложи плана си за Брекзит на всяка цена. Идеята му е монархът да използва правото си на пророгация, за да разпусне временно парламента и да ограничи възможността на народните представители да блокират евентуално едностранното решение на министър-председателя, което би довело до напускането на Европейския съюз от страна на кралството без сключено търговско споразумение, предаде BBC.Новината предизвика вълна от недоволство сред партийните представители в парламента, като мнозина дори определиха намеренията на Джонсън, като „“ и „“.Представителят на торите Доминик Грийв заяви, че това неминуемо ще доведе до вот на недоверие към правителството.Борис Джонсън възнамерява да се възползва от лятната ваканция на депутати, за да изплете тайния си план за Брекзит, ако условията му не бъдат приети от европейските партньори преди крайния срок на 31 октомври.Народните представители се връщат на работа на 2 септември, като в средата на месеца има планирано ново прекъсване за приключване на конферентните сесии. Според британската телевизия, Джонсън иска депутатите да бъдат временно отстранени от 10 септември натам, за да прокара решението си без нуждата от съгласие на национално ниво.Но този план има своето несъвършенство и то се крие във времето, което парламентът ще функционира нормално в началото на идния месец. Времето би било достатъчно, за да се блокират действията на министър-председателя и да се гласува вот на недоверие, който да свали правителството от власт.Първият министър на Шотландия Никола Стърджънпризова британския политически елит да се събере идната седмица и да осуети плана на Борис Джонсън, защото в противен случай „“. ", "date": "2019.08.28", "title": "Джонсън ще ограничи властта на парламента с помощта на кралицата в името на Брекзит без сделка"}
{"url": "http://www.cross.bg/aktziya-arabadzhievi-dali-1612025.html", "text": "/КРОСС/ Точно преди година започна акция „Олигарх“ срещу семейство Арабаджиеви и изглеждаше доста озадачаващо, защото именно хотелът на Маринела и Ветко Арабаджиеви прие основните гости за българското председателство на ЕС.Още тогава с артикулирането и мотивирането на акцията се появиха няколко предположения – дали това е някакъв закъснял опит за ревизия на прехода или удар по някога удобни, а впоследствие станали неудобни бизнесмени, които отказват да слушат и тръгват по собствен път.Обичайно за тази акция бяха видеоматериалите, които показваха или луксовете в домовете, за първи път при сем. Арабаджиеви. Имаше и атрактивни реплики като „Наехме машина от БНБ, за да могат бъдат преброени намерените милиони“, включително в кутии за обувки.Дали и как ще изглеждат обвиненията по отношение на този лукс и дали неговият произход е престъпен, предстои да разберем.През септември прокуратурата удари империята на Миню Стайков по определението на заместник главния прокурор и кандидат за главен прокурор Иван Гешев.Там нямаше „луксозни“ кадри, но там прокуратурата бе фиксирана върху това той да остане в ареста.", "date": "2019.08.28", "title": "Една година от началото на акция „Олигарх“"}
{"url": "http://www.cross.bg/godini-prizna-sustav-1612026.html", "text": "/КРОСС/ Варненският окръжен съд призна за виновен 39-годишен мъж за това, че в село Езерово, Варненско, в условията на опасен рецидив, умишлено е умъртвил мъж на 54 години с особена жестокост.Пред петчленния състав мъжът призна изцяло фактите и обстоятелствата от обвинителния акт и отказа да се събират други доказателства в съдебната фаза.Делото приключи за един ден, след като съдът одобри искането на защитата на подсъдимия за съкратено съдебно следствено следствие.Съдебният състав наложи на Стоян Д. наказание „доживотен затвор“, което замени с „лишаване от свобода“ за срок от 25 години заради съкратената процедура, по която беше гледано делото.Присъдата подлежи на обжалване или протест пред Апелативен съд - Варна.", "date": "2019.08.28", "title": "Убиецът от с. Езерово осъден на 25 години затвор"}
{"url": "http://www.cross.bg/matarela-konte-premier-1612028.html", "text": "/КРОСС/ Президентът на Италия Серджо Матарела започна вторите поред консултации на представителите на партиите в парламента за излизане от правителствената криза. Те приключват тази вечер и вероятно още днес Матарела да се произнесе по въпроса.До момента президентът на страната е изслушал делегациите на по-малките партии, които по думите на представители от Смесената група, едно ново правителство трябва да води към обрат на случилото се до сега в икономически, социален и международен план. Последни при Матарела ще бъдат от движението  „Пет звезди” със своето предложение кой да е премиер. Те преговарят с демократите за създаване на стабилно правителство, което наблюдателите определиха като „бягане с препятствия”.Възможно е за премиер да бъде предложен отново Джузепе Конте. Двете страни се уговарят и за състава на кабинета. В момента делегациите на „Пет звезди” и на демократите уточняват последните детайли, но стана ясно, че Матарела няма да приеме вота за мнение на симпатизантите на „Пет звезди”  предвиден чрез интернет, защото се нарушават институционните правила.Американският президент Доналд Тръмп изказа вчера надеждата си Джузепе Конте да остане премиер, подчертавайки, че на срещата на Г-7 в Биариц, Конте представил  Италия по много силен начин. ", "date": "2019.08.28", "title": "Президентът на Италия поднови консултациите за излизане от правителствената криза"}
{"url": "http://www.cross.bg/mig-ymenieto-oblast-1612013.html", "text": "/КРОСС/ Губернаторът на Московска област Андрей Воробьов посети MAКС-2019, където му беше показан тренировъчния комплекс на МиГ-29 с 3D визуализация. Това съобщиха Пресслужбата на правителството и Министерството на отбраната на Руската Федерация.По-рано в мрежата е публикувано видео, на което си вижда как МиГ-29 прелита на разстояние няколко метра от земята.Машината принадлежи на ВВС на Сирия. Умението на пилотите в условията на бойни действия  — това е важна професионална черта, която трябва да притежават всички летци. Умението да се управлява изтребител на малка височина е ценност, която помага по време на атаката да не се попада в полезрението на притовниковата противовъздушна отбрана.", "date": "2019.08.28", "title": "Губернаторът на Московска област посети MAКС-2019"}
{"url": "http://www.cross.bg/whale-naver-screen-1612014.html", "text": " /КРОСС/  LG Electronics (LG) и NAVER, най-големият доставчик на търсачки в Южна Корея, създадоха Whale, браузър оптимизиран за употреба с LG Dual Screen, който вдига летвата на мултитаскинга.Whale е базиран на браузъра на Google Chromium и поддържа функцията, която NAVER наричат „омнитаскинг“. Тя представлява способността за изпълнение на няколко различни задачи по едно и също време на един и същ екран. Whale поддържа функцията за разделен екран с настройка, позволяваща браузването в два сайта в един таб. Заедно с LG Dual Screen, Whale позволява превключването от един екран в друг да се случва още по лесно. Всички, които обичат да пазаруват онлайн, ще могат да боравят с главното меню на избрания сайт, докато четат описанието на продукта на другия екран. Потребителите на Whale, които използват повече от един език могат с лекота да търсят и преглеждат любимите си новинарски сайтове в два различни езика по едно и също време.LG отдавна търси начини за оптимизиране на потребителското преживяване на своите Dual Screen устройства, представени за първи път с LG V50ThinQ 5G. Плановете са устройствата, които поддържат тази функционалност, да се увеличат, започвайки още от IFA 2019, където LG ще представят най-новите си смартфони, с LG Dual Screen оборудвани с NAVER Whale.„Потребителите изискват развитието на LG Dual Screen технологията заради изключителното удобство, което им осигурява“, каза Чанг Ма, старши вицепрезидент за продуктовите стратегии в LG Electronics Mobile Communications Company. „Партньорството ни с NAVER е само началото на много по-голяма експанзия на Dual Screen екосистемата и още един знак за нашата отдаденост на това, да осигурим за потребителите си по-богато и диференцирано мобилно преживяване“, допълни още той.Елегантното „омнитаскинг“ преживяване е нещо, което потребителите, навсякъде, искат и ценят, затова се целим в световния пазар, когато става дума за NAVER Whale“, заяви Хйо Ким, ръководител на NAVER Whale екипът. „Стратегически партньори, каквито са LG ще ни помогнат да достигнем потребителите в цял свят с Whale, който се очаква да поддържа още повече езици, до края на годината“, допълни още той.Присъединете се към IFA 2019 в Берлин, от 6-ти до 11-ти септември, където ще бъдат представени най-новите смартфони на LG подобрени с NAVER Whale.Можете да следите всичко, което се случва с LG на най-големият технологичен форум в Европа в социалните мрежи с хаштаг # LGIFA2019. ", "date": "2019.08.28", "title": "LG Electronics и NAVER създадоха \"омнитаскинг\" браузър"}
{"url": "http://www.cross.bg/puti-predi-stomaha-1612020.html", "text": "/КРОСС/ Когато човек е свикнал да се храни обилно, е особено трудно да премине към умерен и здравословен хранителен режим. Една от причините е т. нар. „разширен стомах“ – той води до трудно засищане и постоянно чувство на глад. Обемът на стомаха, който варира в зависимост от теглото, възрастта, пола и други фактори, е около два допрени юмрука – от 500 до 1000 мл. Този размер може да се разшири до 4 пъти. В най-сериозните случаи на разширен стомах идва на помощ хирургическата намеса. Но с повече търпение стомахът може да се свие и по естествен път. Честото хранене ипиенето на достатъчно вода помагат за справяне с постоянното чувство на глад.По време на хранене не трябва да се приемат течности. Те допълнително разширяват стомаха.Ето няколко храни или добавки, които помагат за справяне с непрекъснатия глад: – по една чаена лъжичка преди хранене. Набъбва в стомаха, намалява апетита. – по една супена лъжица, със сходен, но още по-силен ефект.  – зърнени и бобови храни, плодове, листни зеленчуци, моркови, цвекло и други. Те засищат, без да носят излишни калории. Дъвчете бавно. Специалистите съветват всяка хапка да се сдъвква не по-малко от 40 пъти, докато не се превърне в еднородна каша. Така храната се усвоява най-добре от организма и допринася за по-ефективна работа на цялата храносмилателна система.Следващото упражнение е много полезно за укрепване на коремната мускулатура: Застанете прави и вдишайте дълбоко. След това издишайте и „глътнете“ корема колкото можете повече. Задръжте така няколко секунди и се върнете към нормалното дишане. Правете по 5-10 повторения няколко пъти на ден, най-добре сутрин преди закуска. ", "date": "2019.08.28", "title": "Храните, които свиват разширения стомах"}
{"url": "http://www.cross.bg/negovan-kraii-vodoema-1612023.html", "text": "/КРОСС/ Изяснена е самоличността на двамата убити, открити във водоема до с. Негован преди 10 дни. Намереният застрелян мъж край Негован е бивш треньор по борба и се казва Йордан Атанасов, съобщи БНР. Освен в български отбори, той е работил и в Саудитска Арабия.По информация на БНР полицията провежда от вчера операция по изясняване и събиране на доказателства по случая в апартамент на столичния бул \"Витоша\", където се предполага, че са живели починалите. Съседи са споделили пред \"Хоризонт\", че мъжът е известно име от миналото в спортните ни среди. Той е бил част от националния отбор по един от олимпийските спортове.Техните тела бяха открити преди 10 дни в разстояние на няколко часа в близост до водоема край софийското село Негован. Първоначално са смъртоносно простреляни в главата, а след това - разчленени и изхвърлени край водоема.\"След извършване на повторния оглед са открити множество човешки останки в 3 бидона и 5 чувала. Те сочат, че се касае за два трупа. Напълно възможно е убийството да е извършено от родственик и лицата да не са обявени за издирване\", коментира тогава говорителят на главния прокурор Румяна Арнаудова.Разследващите изпитаха сериозни проблеми в установяването на самоличността на убитите. В опита си да стигнат до допълнителна информация от МВР разпространиха снимки на дрехи на мъжа й жената, както и снимки на ключа от техния автомобил - \"Пежо\" или \"Рено\", произведено между 1996 и 2004 година.", "date": "2019.08.28", "title": "Треньорът по борба Йордан Атанасов и приятелката му са жертвите, намерени край Негован"}
{"url": "http://www.cross.bg/dzhonsun-boris-oktomvri-1612027.html", "text": "/КРОСС/ Британският премиер Борис Джонсън потвърди, че иска отлагане на парламентарната сесия за 14 октомври.Правителството ще поиска от британската кралица да разпусне парламента само няколко дни след като депутатите се завърнат на работа от лятна ваканция на 3 септември и седмици преди определената дата за Брекзит - 31 октомври.С тази мярка правителството цели да ограничи възможностите на депутатите да блокират Брекзит без сделка.Според плановете на правителството парламентът ще бъде разпуснат от 9 септември до 14 октомври, датата определена за речта на кралицата, в която се излага законодателната програма на администрацията на Борис Джонсън.Доминик Грийв, отявлен бунтар в редиците на торите и водещ кампания за оставане в ЕС, окачестви решението на властите като „отвратителен акт“ и предупреди, че това със сигурност ще доведе до вот на недоверие в Джонсън и правителството наистина може да падне.Последваха и други остри реакции.Първият министър на Шотландия Никола Стърджън писа в Туитър, че ако депутатите не работят заедно за да спрат Борис Джонсън, днешният ден ще остане в историята като „черен ден за демокрацията“.Анна Соубри от „Промяна за Великобритания“ заяви, че британската демокрация е изложена на заплаха от един безскрупулен премиер.Паундът се срина след информацията, че Борис Джонсън ще поиска от кралица Елизабет Втора да отложи парламентарната сесия.Един паунд се продава за 1,2 долара, което е спад с около процент. Това е най-слабо представящата се валута за деня от основната кошница, коментират анализатори пред Блумбърг.Инвеститорите се страхуват, че Джонсън ще изпълни намерението си Великобритания да излезе от Европейския съюз без сделка.Несигурността около Брекзит не позволява на компаниите да се подготвят за развода с Брюксел, което им гарантира сериозни загуби, допълват анализаторите.", "date": "2019.08.28", "title": "Борис Джонсън отлага парламентарната сесия за 14 октомври"}
{"url": "http://www.cross.bg/gkpp-dnes-heroin-1612024.html", "text": "/КРОСС/ Близо 20 килограма хероин на стойност над 1,2 млн. лв. е задържан на ГКПП „Капитан Андреево“, съобщи днес прокуратурата.Акцията на службите е извършена на 19 август. Дрогата е открита в естествени кухини на кола с германска регистрация. Автомобилът влизал от Турция.На 24 август като съпричастен към трафика е задържан и турски гражданин.Прокуратурата вече е оставила в ареста шофьора на колата, като днес е внесено искане в съда за налагане на мярка „задържане под стража“ и за втория арестуван.За тези престъпления са предвидени затвор от 15 до 20 г. и глоба от 300 000 лв.", "date": "2019.08.28", "title": "Заловиха 20 кг хероин на ГКПП „Капитан Андреево“"}
{"url": "http://www.cross.bg/leva-izbori-mestnite-1612030.html", "text": "/КРОСС/ С 20 млн. лева повече ще струват местните избори тази есен в сравнение с вота преди 4 години.Правителството одобри план-сметката за разходите по подготовката и провеждането на първи и втори тур на вота за общински съветници и за кметове. Тя е на стойност 70 млн. и 700 хил. лева.С одобрените близо 71 млн. лева ще се финансират подготовката на местния вот, отпечатването на избирателните списъци, изработването на изборните книжа и материали, отпечатването на бюлетините, логистичното осигуряване на  областните и общинските администрации, както и на администрациите на Министерския съвет.Предвидени са и средства за провеждане на разяснителна кампания за организиране на места за гласуване в държавните училища, за възнаграждение на членовете на общинските и секционните избирателни комисии, както и за компютърна обработка на данните от гласуването.През 2015 година правителството отпусна близо 51 млн. лева за местните избори за проведения заедно с тях референдум за въвеждане на електронно гласуване.", "date": "2019.08.28", "title": "С 20 млн. лева са по-скъпи местните избори тази есен"}
{"url": "http://www.cross.bg/dzhesika-chasteiin-bizhy-1612032.html", "text": "/КРОСС/ На шести септември втората част на филма „То“ по Стивън Кинг официално тръгва по световните кина.Сега актьорите от филма посетиха Лос Анджелис за премиерата в Regency Village Theatre. Овациите на червения килим обаче обра Джесика Частейн, която заложи на нежна, но много изящна визия.Джесика облече рокля от Zuhair Murad (AW19 Couture) в дълбок изумруден нюанс. Зеленото без съмнение съвършено пасва на рижата коса на Частейн и тя изглеждаше като същинско бижу на премиерата. Тоалета си актрисата съчета с обици от Bvlgariи по-точно от колекцията Divas' Dream. ", "date": "2019.08.28", "title": "Джесика Частейн и изумрудената й рокля бижу"}
{"url": "http://www.cross.bg/voda-lybroflog-vsichki-1612007.html", "text": "/КРОСС/ “Софийска вода”АД се опитва да заблуждава хората, че пречиства чистата вода на яз. Искър\". Така председателят на ПП МИР и общински съветник инж.Симеон Славчев коментира медийните изяви на концесионера за третирането на водата за питейно-битови нужди в столицата.Още в началото на август инж.Славчев и специалисти от БАН дадоха пресконференция за ситуацията. Те представиха информация за нарушение на процедурата за избор на продукт за пречистване от страна на  \"Софийска вода\". Оказа се, че фирмата е избрала неизвестния търговски продукт Луброфлог 19, който освен по-скъп е и със съмнителни качества.\"Стигна се дотам, че на 26 август в централната новинарска емисия на БНТ се излъчи репортаж, предполагам платен от \"Софийска вода\", за това как се определя мирис и вкус на питейната вода\", каза председателят на  ПП МИР. \"Чрез пиар акциите на концесионера се избягва отговор на поставените от мен неудобни въпроси, а именно: кой е производителят на Луброфлог 19 и има ли сертификат за състава на продукта от самия производител; спазени ли са всички български и европейски изисквания при избора на Луброфлог 19, както и изискванията на обществената поръчка за избор на коагулант за пречистване на софийската питейна вода; какви синтетични органични вещества съдържа Луброфлог 19, придаващи неприятен мирис и непозволени за питейни води; има ли друга питейна станция, освен софийската ПСПВ \"Бистрица\", която да работи с Луброфлог 19; на какво основание се замества дългогодишно добре действащ български търговски продукт с европейска регистрация за химикали REACH с Луброфлог 19; защо преди ВАС да излезе с решение по  подадени няколко жалби със сериозни документни измами за продукта Луброфлог 19, \"Софийска вода\" АД започва да чисти чистата вода на яз. Искър с него? Към тези вече поставяни от мен въпроси днес поставям и друг важен въпрос. И това е колко средства изразходва ежегодно \"Софийска вода\" АД за спонсориране на медии, с кои медии има сключени договори и какви са условията на тези договори?\", попита още инж.Симеон Славчев. Той подчерта, че всички тези въпроси е задал публично и на кмета на Столична община Йорданка Фандъкова, но до момента няма отговор от нейна страна. \"Кметът на София дължи тези  отговори не на мен, а на всички столичани, а нейното мълчание по темата е силно притеснително, а и доста съмнително\", заяви общинският  съветник. Той припомни, че заради мълчанието и бездействието на кмета на София и на всички институции подаде сигнал до Прокуратурата, с цел предотвратяване използването на некачествен продукт за пречистване на  питейната вода на близо 2 милиони жители и гости на града и околностите.", "date": "2019.08.28", "title": "От “Софийска вода” и Столична община се правят, че нищо не е станало"}
{"url": "http://www.cross.bg/parlamenta-robincun-dnec-1612001.html", "text": "/КРОСС/ Възмoжнo e oщe днec дa бъдe пoиcкaнo oт бритaнcкaтa крaлицa Eлизaбeт Втoрa дa ce cъглacи дa прeкрaти cecиятa нa пaрлaмeнтa, зaяви журнaлиcтът oт Би Би Cи Ник Рoбинcън, цитирaн oт Рoйтeрc.Прeмиeрът Бoриc Джoнcън oткaзвa дa изключи възмoжнocттa зa cуcпeндирaнe нa пaрлaмeнтa, зa дa му пoпрeчи дa ocуeти нeгoвитe плaнoвe дa извeдe Вeликoбритaния oт EC нa 31 oктoмври, дoри бeз cпoрaзумeниe.\"Нaучaвaмe, чe крaлицaтa мoжe дa бъдe пoмoлeнa дa приeмe дa cуcпeндирa пaрлaмeнтa oщe днec. Тя e в Бaлмoрaл. Имa caмo eдин изтoчник нa тaзи нoвинa. Тя нe e пoтвърдeнa\", кaзa Рoбинcън. ", "date": "2019.08.28", "title": "Кралицата се намесва в Брекзит драмата"}
{"url": "http://www.cross.bg/pevitzata-saiirus-chyvstvashe-1612008.html", "text": "/КРОСС/ Майли Сайръс се сдоби с поредната татуировка. Новата придобивка на изпълнителката бе забелязана от папараци по време на участието й на VMAs - музикалните награди на MTV. \"My head was feeling scared, but my heart was feeling free\"/\"Главата ми се чувстваше изплашена, но сърцето ми се чувстваше свободно\", гласи текстът, който щурата певица е пожелала да й изпишат върху част от лявата й ръка, малко под свивката. Фенове веднага публикуваха снимки със Сайръс и отбелязаха, че текстът е от песента \"The Thing\" на Pixies. Най-вероятно Майли е направила татуировката си завръщането си от своята ваканция в Италия. Малко след това бившият й подаде молба за развод.Татуировката, която е дело на татуиста Уинтър Картър, е посветена на Лиъм Хемсуърт, който преди дни я сподели в социалните мрежи и изтъкна, че с певицата ще останат приятели. На церемонията на наградите певицата представи най- новата си песен - „Slide Away”, която също е вдъхновена от старата й любов. По повод спекулациите, че е изневерила на Хемсуърт, изпълнителката написа в Twitter: \"Кoгaтo cи прocтихмe c Лиъм, бях му вярнa и чecтнa c нeгo. Мoгa дa приeмa мнoгo нeщa, нo нe и тoвa, чe брaкът ни e прoпaднaл зaрaди мoя изнeвярa\", категорична е певицата. Бракът на звездата просъществува едва осем месеца. ", "date": "2019.08.28", "title": "Майли Сайръс с нова татуировка"}
{"url": "http://www.cross.bg/brekzit-izlizaneto-dzhonsun-1612006.html", "text": "/КРОСС/ С намаляването на доверието в собствения си депутатски състав, премиерът Борис Джонсън не отрича, че обмисля спиране на дейността на парламента, за да реализира Брекзит в срок. Но опозицията в Камарата на общините успя да постигне консенсус за обща стратегия за проваляне на плана за излизане на Великобритания от Европейския съюз, каквото поискаха гражданите на страната преди повече от три години, пише базираното в Брюксел издание New Europe.Изповядвайки оптимизма си в това, че е в състояние да прокара споразумение, което няма да включва предпазна клауза за ирландската граница, Джонсън настоя в понеделник, че „работата на всички“ е да реализират Брекзит, включително на опозицията. Преди това, в неделя, британският премиер призна пред Би Би Си, че шансовете за сделка с ЕС са минимални, въпреки че вярва, че желанието на 27-те страни-членки също е излизането на Обединеното кралство да стане факт на 31 октомври. В плановете на Джонсън влиза и възможността за спиране на дейността на парламента. Това, според противниците на развода между Лондон и Брюксел, ще предизвика конституционна криза, защото повечето депутати са срещу Брекзит и „нито едно правителство не може да действа срещу парламента“. Лидерът на основната британска опозиционна Лейбъристка партия Джереми Корбин иска вот на недоверие срещу правителството, за да предотврати излизането на страната на 31 октомври, като планът му включва той да стане премиер, да поиска ново отлагане на излизането, да насрочи избори и да организира втори референдум, за който работническото движение ще работи за отмяна на резултатите от първия. Но постигнатият във вторник консенсус на всички партии от опозицията, включително еврофилите от Консервативната партия, е доста различен. Лидерът на либерал-демократите Джо Суинсън даде ясно да се разбере, че няма да подкрепи правителство на Корбин. Противниците на Брекзит се обединиха около т.нар. „законодателен начин“. Той представлява опит на Камарата на общините да поиска поредно отлагане на член 50, т.е. осуетяване на излизането на 31 октомври, като се гласува поправка към всеки закон, внесен от правителството след лятната ваканция. Корбин се съгласи да се включи в плана и да запази идеята си да оглави правителството като последен вариант. Лидерът на „Партия Брекзит“ Найджъл Фараж, която би спечелила гръмка победа на евентуални парламентарни избори според всички анкети, обаче обяви, че е готов да работи с торите за постигане на чист Брекзит.", "date": "2019.08.28", "title": "Британската опозиция постигна консенсус как да отмени Брекзит"}
{"url": "http://www.cross.bg/pelikana-film-kruvta-1612003.html", "text": "/КРОСС/ Немско-българският филм \"Кръвта на пеликана\", заснет изцяло в България и с голям български екип през лятото на миналата година, ще има своята световна премиера на Международния кинофестивал във Венеция като на 28 август открива паралелната програма \"Хоризонти\". През септември филмът ще продължи успешния си фестивален път със специална прожекция на престижния филмов фестивал в Торонто.По червения килим във Венеция ще минат , които изиграват главни роли във филма.  на 7 години и  на 11 бяха избрани след продължителен кастинг и постигнаха забележителни изпълнения под режисурата на Катрин Гебе.Във филма участват и утвърдени български актьори - Яна Маринова, Димитър Баненкин, Гергана Змийчарова, Албена Колева.\"Кръвта на пеликана\" е емоционална драма, която разказва за треньорката на полицейски коне Вибке и взаимоотношенията ѝ с двете ѝ момиченца, осиновени от България. Още с първия си филм \"\", който участва в програмата \"Особен поглед\" на кинофестивала в Кан, режисьорката Катрин Гебе демонстрира интереса си към темите за корените и проявлението на доброто и злото и свободната воля у всеки човек, които в \"Кръвта на пеликана\" достигат нови дълбочини в измерението на детската психология.Филмът е подкрепен от телевизионния канал ARTE, Хамбургския филмов фонд, Националния филмов център и международния фонд \"Евроимаж\". Мирамар филм (\"Дзифт\",\"LOVE.NET\", \"Вездесъщият\") е продуцент от българска страна.", "date": "2019.08.28", "title": "Немско-българският филм \"Кръвта на пеликана\" на фестивала във Венеция"}
{"url": "http://www.cross.bg/terziiiski-ystanoveni-suoruzheniyata-1612011.html", "text": "/КРОСС/ Проверени са 3808 съоръжения на републиканската пътна мрежа. Установено е нерегламентирано използване на 120 съоръжения. Нашата амбиция е до средата на месец септември нерегламентираните сметища да бъдат премахнати. Това каза на брифинг председателят на Управителния съвет на Агенция Георги Терзийски, който обобщи резултатите от извършените проверки на съоръженията за наличие на нерегламентирано използване на пространството под тях и прилежащия сервитут, предаде Novini.bgРаботата на инспекторите продължава и предстои установяването на нарушителите съвместно с компетентните органи, за да бъдат съставени актове за нарушаване на разпоредбите на Закона за пътищата. Там, където нарушителите и техните неправомерни действия не могат да бъдат установени, Агенцията ще премахне за своя сметка неправомерно струпаните отпадъци, заяви Терзийски.Вчера съм разпоредил да бъдат уточнен размерът на средствата, които ще бъдат необходими. За съжаление, вместо тези средства да бъдат използвани за ремонти на пътищата, за изкърпване на дупки, ще се наложи да хвърлим тези средства за почистване на боклуци, които недобросъвестни граждани, фирми и организации са изхвърлили под съоръженията, подчерта шефът на АПИ.Искам да апелирам към гражданите да не изхвърлят боклук на нерегламентирани места, защото, за да бъдат предотвратени последиците от техните действия, се бърка както в нашия, така и в техния джоб, добави Георги Терзийски.Най-често установяваме струпването на гуми, както и сено. Установява се, че много често гражданите в летните месеци използват съоръженията като място за отглеждането на животни – както за рогат добитък, така и за пернати, посочи той.Взели сме всички мерки, премахнати са тези съоръжения, установени са собствениците на тези животни и те ще понесат своите наказания по закон. Вече започна извозването на гумите към законен терен, съобщи Терзийски.Стана известен и случаят със съоръжението на Струма, където имаше нерегламентиран паркинг. На 23 август беше освободено пространството под съоръжението и беше наложена административна санкция по Закона за пътищата. За това нарушение ще бъде наложена глоба, обяви председателят на Управителния съвет на АПИ.Той се закани, че на всички установени нарушители ще бъдат наложени актове, като поясни, че в Закона за движение глобата за първо нарушение е от 200 до 500 лева, а за юридическите - от 1000 до 3000 лева. ", "date": "2019.08.28", "title": "Шефът на АПИ: Складират гуми и сено под пътни мостове, отглеждат крави и кокошки"}
{"url": "http://www.cross.bg/pytin-vreme-prezident-1612005.html", "text": "/КРОСС/ Владимир Путин не излизал във ваканция през лятото, написа лайф.ру.От администрацията на държавния глава са отговорили на въпрос на медията дали лидерът на страната е излизал в отпуск. \"Господин Путин не е бил в отпуск. Нашият президент е комбинирал малкото си свободно време със служебни ангажименти\", е посочил прессекретарят на Кремъл – Дмитрий Песков. Говорителят на руския президент в същото време е изразил надежда, че Путин ще излезе в отпуска поне за някой друг ден.", "date": "2019.08.28", "title": "Без отпуска за Путин това лято"}
{"url": "http://www.cross.bg/stadion-sars-myasto-1612012.html", "text": "/КРОСС/ Любимата на хиляди фенове у нас, супер забавна, сръбска банда S.A.R.S. пристига утре вечер (29 август) в София за уникално двучасово шоу! То ще се състои на обновения стадион “Юнак” в центъра на столицата, който се намира в непосредствена близост до Националния стадион “Васил Левски” (на бул. “Евлоги и Христо Георгиеви” №38). Големият концерт на S.A.R.S. ще бъде първото музикално събитие, което ще се проведе на обновеното съоръжение и този път феновете ще имат възможност да се забавляват на по-широко и още по-приятно място.Входовете на стадион “Юнак” ще бъдат отворени в 18.00 ч. с билет за ТЕРЕН ще се влиза през централния вход, а към СЕДЯЩИ МЕСТА – през отделен вход, който се намира на метри от централния. Важно уточнение за публиката е, че не се разрешава свободно преминаване от терен към трибуни (седящи места). Но притежателите на билет за трибуни ще ИМАТ достъп до терена. Влизането и излизането от стадиона ще бъде еднократно, подчертават организаторите от „Строежа“. На място ще се предлагат храни и напитки за удобство на публиката. А преди началото и между сетовете на двете банди, присъстващите ще имат възможност да спечелят безплатни билети за предстоящия концерт на Dubioza Kolеktiv на 11 ноември в зала “Арена Армеец” и тениски Goloka. Наградите са осигурени от Starobrno Bulgaria & Jägermeister.Преди броени дни Жарко Ковачевич, вокалист на S.A.R.S., сподели пред българските медии, че всички в бандата са много щастливи и обичат да свирят пред родната публика и не е случайно, че концертите им у нас в края на август се превърнаха в традиция.“Винаги ще помним първият си концерт в България – беше невероятен!”Бандата, чието име е съкращение от Sveže Amputirana Ruka Satrijanija (Прясно отрязаната ръка на (Джо) Сатриани), идва в състав Александър Лукович, Борис Тасев, Ненад Джордевич, Петър Миланович, Саня Лалич, Тихомир Хинич, Жарко Ковачевич и още седем души екип. Стилово музиката им се определя като смесица от алтернативен рок, реге, блус, джаз, хип-хоп и етно. Досега групата има издадени шест студийни албума, а клиповете и концертните им изпълнения в YouTube се радват на милиони гледания. Сред тях са - Perspektiva, Lutka, Buđav Lebac, Klinka, To Rade, Mir i ljubav и много други. Гласът на групата винаги е критичен към политиците, а текстовете им изразяват бунтарския им дух. У нас бандата ще изпълни всичките си хитове и част от новите си парчета от албума “Glava”. И в текстовете на тези песни акцент продължават да бъдат политиците и начините, по които те правят живота на хората по-лош. Но в този албум S.A.R.S. дават и рецепти как да направим живота си по-хубав.”Perspektivata” е сива! И не политиците, а ние сами трябва да си я направим цветна“, споделя с усмивка Жарко Ковачевич. Началото на концерта е в 19.00 ч., когато на сцената ще стъпят музикантите от ДЖАНГО ЗЕ. Те се събират на родна земя специално, за да са подгряващи на събитието. Ще можем да ги видим и в събота (31 август), като част от “Концерттрибют в памет на Тодор Колев” в “Маймунарника”.Билети за събитието все още можете да намерите в системата на Eventim.bg или тук. Цената им е 25 лв. за правостоящи (терен) и 30 лв. за седящи места (трибуни). В деня на събитието и на място билетите ще са съответно по 30 лв. за правостоящи и по 35 лв. за седящи места. Билети ще се предлагат на място и на двата входа на стадион “Юнак”. Стадион “Юнак” в София се намира на бул.”Евлоги и Христо Георгиеви” №38 (виж схемата). ", "date": "2019.08.28", "title": "Хиляди фенове посрещат S.A.R.S. на обновения стадион “Юнак” в София!"}
{"url": "http://www.cross.bg/platna-putnite-tazi-1612009.html", "text": "/КРОСС/ Започва обработка с цел почистване на пътните платна засегнати от разлива на масло от цистерна тази нощ. В момента се обработва пътното платно на бул.“Данаил Николаев“ до надлеза на „Подуяне“. Пътните платна се обработват с мраморно брашно.Навсякъде движението на автомобили и градския транспорт се извършва.След 22.00 часа тази нощ се планира да започне миене на пътните платна.Екипите на дирекция “Аварийна помощ и превенция”, Столичен инспекторат на общината са на място. Мобилизирани са хора и техника от почистващите фирми за почистване на района. ", "date": "2019.08.28", "title": "Започва почистване на пътните платна засегнати от разлива на масло от цистерна "}
{"url": "http://www.cross.bg/plovdiv-stadion-stroitelstvoto-1612010.html", "text": "/КРОСС/ Министър-председателят присъства на възобновяването на строителните дейности на стадион „Христо Ботев“ в Пловдив. Изграждането на спортния комплекс беше спряно преди няколко години. След завършването на строителството спортното съоръжение ще отговаря на международните стандарти, осигурявайки възможност да кандидатства и печели домакинство за провеждане на световни и европейски спортни форуми.„Не мога да разделя отборите, нито това ни е целта. Но това, което мога да направя - като напреднете със строителството, като видим как върви, така както за спортната ви зала и за много други съоръжения, ще ви помогнем пак“, отбеляза премиерът Борисов пред гостите на стадиона. Той подчерта, че днес на заседанието на Министерския съвет бе подпомогнат още един професионален футболен клуб - „Арда“ – Кърджали, на който бяха отпуснати 2 500 000 лв. за модернизирането на стадион „Арена Арда“ в града. С тези активни действия правителството продължава да изпълнява последователната си политика за изграждане и реновиране на спортната база в цялата страна.На събитието в Пловдив присъстваха министърът на спорта Красен Кралев, областният управител Здравко Димитров, кметът Иван Тотев и ръководството на футболния клуб.", "date": "2019.08.28", "title": "Бойко Борисов подновява строителството на стадион „Христо Ботев“ в Пловдив "}
{"url": "http://www.cross.bg/genchev-liga-maribor-1611997.html", "text": "/КРОСС/ Временният треньор на Лудогорец Станислав Генчев ще се консултира за избора си за състав за предстоящото гостуване на Марибор в Лига Европа с най-близките си играчи в тима. Това са старите пушки Светослав Дяков, Козмин Моци и Марселиньо, пише \"Тема спорт\".Очаква се и тримата да започнат на \"Людски врът\" в четвъртък в 21:15 часа.Бившият помощник на Красимир Балъков в Етър бе назначен начело на \"орлите\" на мястото на уволнения Стойчо Стоев. Само от резултатите, които ще постигне Генчев, зависи дали ще получи по-дълъг кредит на доверие в Разград, или просто ще бъде временен вариант до намирането на по-опитен специалист.Очаква се футболистите на Лудогорец да вземат завишени премии, ако влязат в групите на Лига Европа. Разградчани заминават днес за Марибор с чартърен полет от Варна. По-късно през деня Станислав Генчев ще даде и първия си брифинг като наставник на разградчани.Лудогорец се прибира в България рано в петък сутринта. В следващия кръг в efbet Лига те гостуват на Ботев (Враца). Двубоят е в неделя, 1 септември от 20:30 часа.", "date": "2019.08.28", "title": "Светослав Дяков, Моци и Марселиньо ще са част от състава срещу \"Марибор\""}
{"url": "http://www.cross.bg/otpadutzi-kovachki-maritza-1611996.html", "text": "/КРОСС/ На площадката на Димитровградската ТЕЦ \"Марица 3\", собственост на бизнесмена Христо Ковачки, са струпани 622 тона частично балирани нееднородни отпадъци, собственост на сливенската \"Траш еко пак\". Това е поредното място за горене на отпадъци след Гълъбово, съобщава \"Капитал\". Количеството бе установено при проверка на Регионалната инспекция по околната среда и водите (РИОСВ) - Хасково.Проверката е установила, че складираните за горене отпадъци не съответстват на разрешителното за тази дейност на фирмата. Затова й е предписано да ги отстрани до 15 септември. В противен случай подлежи на санкция до 20 хил. лв.Формално компанията не е свързана с ТЕЦ \"Марица 3\", но практиката в централите на Ковачки е страничните дейности да се поемат от отделни дружества, посочва изданието. От офиса на Ковачки не са открити за коментар за къде са предназначени отпадъците.В действащото комплексно разрешително на централата не е позволено използване на RDF. Към момента няма и издадено решение за преценяване на необходимостта от извършване на оценка за въздействие върху околната среда (ОВОС), с което да се разрешава изгаряне на отпадъци на територията й, уточнява екоинспекцията.През 2013 г. ТЕЦ \"Марица 3\" подаде инвестиционно предложение за изграждане на инсталация за съвместно изгаряне на битови и неопасни производствени отпадъци, за което РИОСВ - Хасково, реши, че подлежи на задължителна ОВОС и компанията поиска прекратяване на процедурата. Година по-късно беше подадено ново предложение - за добавяне на биомаса към горивото, за което РИОСВ реши, че няма нужда от оценка.", "date": "2019.08.28", "title": "Тонове незаконни отпадъци са складирани за горене в теца на Ковачки в Димитровград"}
{"url": "http://www.cross.bg/byrgas-hranite-gdbop-1611993.html", "text": "/КРОСС/ Петима души са задържани до момента при операция на ГДБОП в Бургас, БНР.Акцията е заради разследване за корупционни действия в Областната дирекция по безопасност на храните.Обиските и претърсванията продължават и в момента. Сградата се пази от жандармерия и външни лица не се допускат в нея.Според очевидци от рано сутринта се извършват претърсвания на кабинети. По информация на Нова телевизия сред задържаните е шефът на Агенцията по храните в Бургас д-р Георги Митев. Той е задържан заради рекет и изнудване. Все още не е ясно дали арестът е свързан със свинската чума и засегнатите стопанства.", "date": "2019.08.28", "title": "ГДБОП нахлу в БАБХ в Бургас"}
{"url": "http://www.cross.bg/dinya-tazi-plod-1611994.html", "text": "/КРОСС/ Отвън тази диня изглежда като най-обикновена. Зелена с тъмни ивици. Отвътре обаче е яркожълта и има съвсем малко семки за разлика от червената.Този необикновен плод се е появил в резултат на кръстосването на дива диня (която е жълта) с обикновена. Днес новият сорт се отглежда през лятото в Испания – там те са кръгли. През зимата пък – в Тайланд (овални). Впрочем, в Тайланд жълтата диня е на особена почит. Според местните поверия цвета й привлича парите.Трябва да знаете, че въпреки че плодовата вътрешност на жълтата диня е нежна и сочна, тя не е така сладка, както тази на червената.Не на последно място - експериментите по производството на жълта диня започват отдавна. Например украинските селекционери работят от дълги години в тази посока. Те са използвали диня и тиква и се е получил плод, който е взел ароматът на динята, а по всички останали показатели прилича на тиквата. Този плод е най-добре да се използва за приготвянето на печена тиква. ", "date": "2019.08.28", "title": "Хапва ви се нещо нестандартно? Пробвайте жълта диня!"}
{"url": "http://www.cross.bg/leva-evroshans-sushto-1611999.html", "text": "/КРОСС/ Късметлийските дни в пунктовете на не спират! Ден след ден нови печеливши участници получават своите чекове, надписани със страхотни суми от играта .Щастливият ден на Валери Асенов от Кърджали му донесеот . След попадението на 36-годишния шофьор в пункта се вдигнал купон, който продължил цяла нощ.В Гоце Делчев също са имали повод за забавление и това е печалбата от  на Георги Менов. Страхотната сума е резултат от познаването на 9 от 9 числа в . Сега 37- годишният консултант планира да ремонтира дома си.Сред големите победители се нарежда и една дама – Радомира Минчева от Кубрат. Нейната интуиция при избора на числата не я подвежда и с резултат 8 от 9 тя печели . Един софиянец също се нареди сред играчите с късмет. Той грабна  от любимата числова игра. 60-годишният Валентин Павлов управлява собствена фирма, а успехът му в  идва след познаването на 6 от 6 числа, които всъщност са рождени дати на членовете на семейството му.Айдън Касимов от Търговище също е горд притежател на чек от  на стойност . В същата игра, но от пункт в Комунига, участник грабна точно . Страхотна сума и за Красиян Ахрянов от Шумнатица. Познаването на 7 от 7 числа в съчетание със залога от 1 лев носи на Красиян печалбата от В Пещера паднаха , в Пловдив , в Несебър се разписаха с  и още много четирицифрени попадения от „Еврошанс“. Тегленията на играта  можете да следите в пунктовете на  и на . Забавлявайте се и с новото мобилно приложение, което можете да свалите от .", "date": "2019.08.28", "title": "Късметлийски дни в пунктовете на „Евробет“ "}
{"url": "http://www.cross.bg/chyma-taneva-registrirani-1611995.html", "text": "/КРОСС/ МС отпуска 28 милиона лева към Министерството на земеделието за изплащане на обезщетения, компенсации и всички разходи, свързани с прилагането на мерките в борба с Африканската чума по свинете. Това съобщи министърът на земеделието и горите Десислава Танева„Последните 2 седмици няма регистрирано огнище на Африканска чума по домашните свине. Към днешна дата има регистрирани 33 огнища.“, уточни Танева.52 случая са регистрирани при дивите свине.", "date": "2019.08.28", "title": "МС отпуска 28 милиона лева за борба с Африканската чума по свинете"}
{"url": "http://www.cross.bg/displeii-huawei-otstupka-1611998.html", "text": "/КРОСС/ Сервизната кампания на Huawei, в рамките на която можете да получите до 50% отстъпка за смяна на дисплей на определени модели, обявени на сайта , продължава, а междувременно тази седмица е и последна за месец август, което означава, че в четвъртък и петък всички, посетили на място Центъра за обслужване на клиенти на Huawei на ул. „Леге” N6, могат да се възползват и от 50 лева отстъпка и от всяко друго извънгаранционно обслужване.При извършен ремонт те ще получат и подарък безплатен протектор за дисплей.Счупен дисплей е събитие, от което се притесняват много потребители. Според проведено наскоро регионално проучване в над 20 държави, 63% от притежателите на смартфони признават, че най-големите им страхове са от счупване на дисплей и изтичане на данни. В същото време 92% от хората, на които им се е наложило да сменят счупен дисплей, са категорични, че цената за тази услуга е била твърде висока. Тогава какво трябва да знаем, преди да потърсим професионална помощ в случай на повреда?За да поверите „здравето“ на смартфона си в чужди ръце, се изисква висока степен на доверие. Силно препоръчително е да занесете устройството си в оторизиран сервиз, тъй като тогава ще можете да сте сигурни, че специалистите притежават необходимите умения, а сервизът разполага с необходимите качествени части, чрез които вашият проблем може да бъде разрешен.Качеството на потребителските услуги винаги е било водещ приоритет за Huawei и поради тази причина компанията провежда кампанията “Huawei Cares”, под мотото „Повече грижа за теб“. Нейната цел е да помогне максимално на потребителите, сблъскали се с различни видове проблеми. По време на ремонтните дейности в оторизираните сервизи на Huawei режимът за ремонт е включен постоянно (Maintenance mode, който и сами може  да активирате през приложението си HiCare), като по този начин няма нужда да се тревожите за сигурността на личните си данни.В момента кампанията за смяна на дисплей с до 50% отстъпка тече до 14 септември, а тази с 50 лева отстъпка от всеки извънгаранционен сервиз – на 29 и 30 август. И двете кампании са инициативи на Центъра за обслужване на клиенти на Huawei на ул. „Леге“ N6. Te важат, ако се обърнете директно към него, a за всички включени в промоцията със смяна на дисплей модели е налична и услугата „От врата до врата“. Можете да се свържете с Центъра на за обслужване на клиенти на Huawei и на телефон 0800 18818.  ", "date": "2019.08.28", "title": "Кампанията на Huawei за 50% отстъпка при смяна на дисплей продължава"}
{"url": "http://www.cross.bg/sinemoretz-kraii-byrgas-1612002.html", "text": "/КРОСС/ Тяло на мъж с неустановена самоличност е открито на плаж „Бутамята“ край село Синеморец. Това съобщиха от ОДМВР – Бургас.Сигналът за тялото е подаден на 27 август т.г. около 17.30 часа в Районно управление – Царево. Съобщено е, че на около 300 м в морето в северната част на плаж „Бутамята“ край Синеморец е открито голо мъжко тяло в напреднала фаза на разлагане.", "date": "2019.08.28", "title": "Извадиха удавник край Синеморец"}
{"url": "http://www.cross.bg/septemvri-registratziya-izvurshva-1612004.html", "text": "/КРОСС/ На 2 септември 2019 г. Централната избирателна комисия (ЦИК) започва да приема документи за регистрация на партии и коалиции за участие в изборите за общински съветници и за кметове на 27 октомври 2019 г.Приемането на документите ще се извършва всеки ден от 9,00 ч. до 17,00 ч. в сградата на Народното събрание, пл. „Княз Александър І\" № 1, Официален вход, Източно крило.Крайният срок за подаване на заявление за регистрация в ЦИК на партиите и коалициите е до 17,00 ч. на 11 септември 2019 г. и се извършва по реда на Решение № 706-МИ от 23 август 2019 г.Пред ЦИК вече са младежите от ГЕРБ, които пазят ред, за да се регистрират първи за местния вот. ", "date": "2019.08.28", "title": "Регистрацията на партиите и коалициите за местните избори започва на 2 септември"}
{"url": "http://www.cross.bg/grafika-grigorov-intzidenti-1611992.html", "text": "/КРОСС/ Председателят на Съвета на директорите на холдинг БДЖ Григорий Григоров посочи пред БНР, че \"Средният недостиг на локомотиви е около 15 на ден, при необходимост от 128 локомотива дневно\". Той каза още, че често в БДЖ жертват графика, за да не се допускат сериозни инциденти.\"Между 40 и 50 инцидента на месец се случват, това е тенденция, която не се е подобрила през последните 12 месеца, но през следващите 12 това ще бъде силно подобрено\", заяви Григоров. Според него основният проблем, който от холдинга не се успели да решат, е вътрешната организация на ремонтите, \"която води до недостиг на подвижен състав и до по-ниско изпълнение на графика\", уточни той.Около 300 вагона на средна възраст 35 години се използват от БДЖ. \"До края на септември или началото на октомври ще бъде обявена поръчка за нови 6 локомотива и 10, които ще бъдат на 160 км/ч. Надяваме се за 12 месеца да бъдат доставени\", обяви Григоров и добави, че има предвидени 64 млн. лева за подобряване на техническото състояние на влаковете, но може би няма да бъдат инвестирани изцяло през тази година, защото поръчките вървят бавно.", "date": "2019.08.28", "title": "БДЖ жертва графика, за да няма инциденти"}
{"url": "http://www.cross.bg/izborite-glasyvane-podgotovka-1612000.html", "text": "/КРОСС/ Правителството одобри план-сметката за разходите по подготовката и произвеждането на първи и втори тур на изборите за общински съветници и за кметове през 2019 година.Одобрените средства са в размер на 70,7 млн. лева. С тях ще се финансират дейностите по организационно-техническата подготовка и произвеждането на изборите, в които се включат подготовка и отпечатване на избирателните списъци, закупуване и изработване на необходимите изборни книжа и материали, отпечатване на бюлетините, логистично осигуряване на областните и общинските администрации и на администрацията на Министерския съвет.В тези разходи влизат още възнаграждения на членовете на общинските и секционните избирателни комисии, компютърната обработка на данните от гласуването и издаването на бюлетин с резултатите от изборите, провеждане на разяснителна кампания за правата и задълженията на гражданите и начина на гласуване, както и организиране на места за гласуване в държавните училища и др.", "date": "2019.08.28", "title": "70,7 млн. лв. дава правителството за местните избори"}
{"url": "http://www.cross.bg/ykraiina-zadurzhani-advokatut-1611984.html", "text": "/КРОСС/ Руската и украинската страна ще възобновят подготовката за размяна на задържани лица, планират да го проведат това преди края на седмицата. Това за руското издание «Известия» заяви адвокатът на няколко руснаци, задържани в Украйна, Валентин Рибин.„Очаквам размяната тази седмица. Все още не мога да кажа точната дата. В Украйна от 24 август са почивни дни. Активната работа ще се възобнови от вторник и напредъкът ще започне. Така или иначе, скоро всичко трябва да се случи“, каза той.Според него, в момента страните също решават проблема със свалянето на всички обвинения от хората, които подлежат на размяна. Говорим не само за въпроса за „политическата воля“, но и за правните нюанси, добави адвокатът.На 22 август редица медии съобщиха, че Русия и Украйна са се съгласили да обменят задържани по формулата „33 от 33“.", "date": "2019.08.28", "title": "Русия и Украйна могат да обменят пленници до края на седмицата"}
{"url": "http://www.cross.bg/orlin-pavlov-plovdiv-1611983.html", "text": "/КРОСС/ Необикновен плаващ концерт ще се състои тази вечер на Гребната база в Пловдив. Певецът Орлин Павлов ще пее на специална сцена във водата върху плаващи понтони. Сцената е дело на създателите на инсталациите за проекта на Кристо Явашев „Плаващите кейове”. На сцената с Орлин Павлов ще излязат и певците Белослава, Любо Киров, Владимир Ампов-Графа и Бобо.По време на плаващия концерт ще бъде заснета финалната сцена от най-новия филм на актьора и режисьор Ники Илиев  \"Завръщане\", посветен на магията на Пловдив  Древен и Вечен. Във филма Орлин Павлов играе ролята на един от тримата приятели, които се прибират в родния си Пловдив, за да спасят от разруха къщата от детството на свой приятел. За сцената, в която се случва развръзката на филма, Орлин Павлов ще изпее нова песен в дует с певицата Михаела Филева.Концертът е част от програмата на „Пловдив  Европейска столица на културата 2019”. Спектакълът по вода започва в 20 часа, входът е свободен.", "date": "2019.08.28", "title": "Спектакъл на плаващи кейове на Гребната база довечера в Пловдив"}
{"url": "http://www.cross.bg/ychiteli-leva-finansova-1611985.html", "text": "/КРОСС/ 20 дни преди началото на учебната година се търсят 1000 учители за цялата страна, а 600 не достигат само в София. Следват тези в детските градини, преподавателите по чужди езици – най-вече по английски, но има обявени места и за по-екзотични – китайски и японски, съобщава БНТ. Дефицитни са и учителите по математика и информационни технологии.„Това реално погледнато е една ситуация, която е системна. Всяко лято има подновяване на педагогическите екипи, има движение на педагогическите специалисти, защото колегите ми – особено в големите градове – имат възможност и за избор и при обявяването на свободни работни места съответно – те предприемат и такива стъпки“, каза Ваня Кастрева – началник на РУО – София-град.Много училища предлагат на учителите да работят на граждански договор или да преподават едва по няколко часа – липсата на щатно назначение и финансова сигурност при тези случаи обаче демотивира някои учители.", "date": "2019.08.28", "title": "Търсят се 1000 учители в навечерието на първия учебен ден"}
{"url": "http://www.cross.bg/plyton-planeta-obekti-1611986.html", "text": "/КРОСС/ Статутът на Плутон отново беше поставен под въпрос, след като ръководителят на НАСА заяви, че смята обекта за планета.\"\", заяви ръководителят на американската космическа агенция Джим Брайдънстайн.Плутон е открит на 18 февруари 1930 г. от американския астроном Клайд Томбо.По това време се знае изключително малко за отдалеченият обект и той е обявен за деветата планета от Слънчевата система. Планетарният му статут обаче беше поставен под въпрос 62 години по-късно, след като в същия район на космоса бяха открити други подобни по големина обекти.През 2005 г. астрономите откриха планета джудже, наречена Ерида, която е с 27 процента по-голяма от Плутон.Година по-късно Международният астрономически съюз изложи официалното си определение за това какво представлява планета. Именно тогава Плутон изгуби статутът си на такава.Учените официално обявиха Плутон за \"планета-джудже\". Много хора обаче останаха недоволни от преквалификацията на обекта.През 2015 г. мисията на НАСА \"Нови хоризонти\" направи няколко големи открития, които добавиха гориво към дебата. Сондата откри, че Плутон има собствена атмосфера, специфичен климат и осеян с планини и равнини терен. Открито бе дори наличието на замръзнала вода.Учените потвърдиха още наличието на метанови дюни и дори предполагат съществуването на подземен океан от течна вода.Алън Стърн, ръководителят на мисията \"Нови хоризонти\", призова на Плутон отново да бъде върнат статута на планета. Ученият е убеден, че за планета трябва да бъде считан всеки обект, който няма ядрен синтез и който притежава достатъчно гравитация, за да има сферична форма. Противниците на това Плутон да бъде планета обясняват, че тогава за планети трябва да бъдат признати и естествени спътници като Луната, както и обекти от астероидния пояс - като Церера или обекти от Пояса на Куйпер - като Ерида, Седна и Макемаке.Според някои учени е несправедливо обекти като Титан и Ганимед да не са планети, при положение, че са доста по-големи от Меркурий. Титан има атмосфера два пъти по-плътна от земната, както и реки и морета от течен метан. Ганимед е малко по-малък от Марс, но за разлика от Червената планета има свое действащо магнитно поле.", "date": "2019.08.28", "title": "Директорът на НАСА отново обяви Плутон за планета"}
{"url": "http://www.cross.bg/surbiya-granichnite-pynktove-1612031.html", "text": "/КРОСС/ ГД “Гранична полиция“ уведомява пътуващите през граничните контрол-пропускателни пунктове  с Република Турция и Република Сърбия, че в периода  29 август – 8 септември се очаква особено интензивен трафик.Причината е транзитно преминаване през българска територия на турски граждани, пребиваващи дългосрочно в държавите от Западна Европа и от граждани на ЕС от турски произход, които ще влязат в страната през турско – българската  граница и ще я напуснат през граничните пунктове с Република Сърбия.Това съобщават от МВР.ГДГП е предприела необходимите мерки за осигуряване на достатъчно сили и средства за обезпечаване в максимална степен на нормалната пропускателна способност на граничните пунктове и постигане на бърз и ефективен граничен контрол в условията на интензивен трафик.За тази цел е необходимо пътуващите да предвидят достатъчно време за пътуване.Предварително да проверят валидността на документите за пътуване и на управляваните от тях пътни превозни средства, както и за малолетни и непълнолетни – необходимите придружителни документи за удостоверяване съгласието на отсъстващия родител /и за пътуване на детето в чужбина.От ГДГП препоръчват и алтернативни маршрути за преминаване – през граничните пунктове Малко Търново и Лесово на границата с Турция и Връшка чука и Стрезимировци на границата със Сърбия.", "date": "2019.08.28", "title": "Гастербайтерите се прибират: Следва интензивен трафик по границите ни с Турция и Сърбия"}
{"url": "http://www.cross.bg/kruv-pritoka-bolkata-1612021.html", "text": "/КРОСС/ Чудили ли сте се някога какво точно предизвиква т.нар. „сладоледени главоболия“? Съществуват множество теории по въпроса. Едва наскоро обаче учени успяха да разберат какво точно се случва в тялото ни.Оказва се, че болката идва от светкавичното увеличаване на притока на кръв през основен кръвоносен съд в мозъка - предната церебрална артерия.Проучванията показват, че болката отслабва, след като притокът на кръв бъде ограничен. По време на експерименти доброволците са пили ледено студена вода със сламка притисната към небцето им, след което пили вода със стайна температура.Проучванията показват, че предната церебрална артерия се разширява светкавично и залива мозъка с кръв, когато доброволците чувстват болка. Скоро след това разширяване същият кръвоносен съд се свива, а болката отмира.„Мозъкът е един от важните органи в тялото и трябва да работи постоянно. Той е доста чувствителен на температура, така че разширяването на кръвоносните съдове може би придвижва топла кръв към тъканта, така че мозъкът да остане топъл\", казват учените.Тъй като черепът обаче е затворена структура, внезапният приток на кръв може да увеличи налягането и да породи болка. Свивайки отново кръвоносния съд, тялото може би реагира, за да намали налягането, преди то да достигне опасни нива.Подобни промени в притока на кръв може да се случват и при мигрените, посттравматичните главоболия и други типове главоболия.Ако по-нататъшни проучвания потвърдят тези съмнения, тогава намирането на начини за контролирането на притока на кръв може да предложи нов вид лечение за тези състояния. Лекарства, които блокират внезапното разширяване на кръвоносните съдове, може да са един от начините за борба с главоболието.", "date": "2019.08.28", "title": "Защо получаваме „сладоледено главоболие“, докато ядем сладолед?"}
{"url": "http://www.cross.bg/unsredt-kred-yar-1612034.html", "text": "/КРОСС/ Итaлиaнcĸaтa UnіСrеdіt вoди paзгoвopи зa пoлyчaвaнeтo нa диpeĸтeн ĸoнтpoл въpxy чacт oт тypcĸaтa бaнĸa Yарі Кrеdі. Πo тoзи нaчин финaнcoвaтa инcтитyция щe мoжe дa нaмaли yчacтиeтo cи в нeя или дa пpoдaдe изцялo aĸциитe, ĸoитo пpитeжaвa, твъpдят зaпoзнaти, цитиpaни oт Вlооmbеrg.Pъĸoвoдcтвoтo нa UnіСrеdіt вoди пpeгoвopи c пapтньopa cи Кос Ноldіng в тaзи пocoĸa. Двeтe дъpжaт джoйнт вeнчъpa Кос Fіnаnсіаl Ѕеrvісеѕ, ĸoйтo oт cвoя cтpaнa e coбcтвeниĸ нa 82% oт aĸциитe нa Yарі Кrеdі.Cпopeд твъpдeниятa нa изтoчницитe итaлиaнcĸaтa бaнĸa иcĸa дa излeзe oт джoйнт вeнчъpa и дa пoлyчи диpeĸтeн ĸoнтpoл въpxy cвoя дял oт 41% oт цeннитe ĸнижa.И двeтe финaнcoви ĸoмпaнии щe тъpcят възмoжнocт дa пpиĸлючaт cдeлĸaтa дo ĸpaя нa гoдинaтa. Toвa щe пoзвoли нa UnіСrеdіt дa peши ĸaĸвo дa пpaви c дeлa cи в Yарі Кrеdі, бeз дa e нeoбxoдимo дa дoгoвopи тoвa c Кос.Зaceгa пpeдcтaвитeлитe нa UnіСrеdіt, Кос и Yарі Кrеdі oтĸaзвaт ĸoмeнтap пo ĸaзyca.Typcĸaтa бaнĸa e пeтa пo гoлeминa пo oбщo aĸтиви в южнaтa ни cъceдĸa. Kъм ĸpaя нa минaлaтa гoдинa тя paзпoлaгa c тaĸивa нa cтoйнocт oт близo 55 милиapдa eвpo. ", "date": "2019.08.28", "title": "UnіСrеdіt иcĸa дa пoлyчи диpeĸтeн ĸoнтpoл въpxy чacт oт eднa oт гoлeмитe тypcĸи бaнĸи"}
{"url": "http://www.cross.bg/myzikanti-dzhaz-albym-1611988.html", "text": "/КРОСС/ На 6 октомври, неделя, българската публика ще има честта да се срещне с едни от най-успешните и талантливи музиканти в света на Джаза. Израелецът ОЗ НОЙ гостува за първи път в България и поставя страната ни сред държавите, които ще имат удоволствието да се насладят на живо на творчеството му, в компанията на двама също толкова велики музиканти - басистът Джими Хаслип и легендарният барабанист Денис Чембърс.Виртуозният китарист ще представи своя последен албум BOOGA LOOGA LOO, който излезе на бял свят през март тази година. Феноменът от Ню Йорк запознава публиката с една още по-внушителна и хармонична чувствителност на Джаза.Новият албум разкрива тайните на един обработен почерк, фрапиращо добро звучене и възхитителен примес на бугалу, джаз и r&b,събужда жаждата за свобода на духа и ни понася в ритъма на безвремието, в което само най-добрите музиканти умеят да ни въвлекат.Неслучайно зад осъществяването на BOOGA LOOGA LOO стоят много влиятелни и умели музиканти като Vinnie Colaiuta, Dave Weckl, Steve Ferrone, басистите Will Lee, John Patitucci и James Genus, и кийбордистите Jerry Z и Brian Charette.Израелецът стартира своята кариера едва тринадесетгодишен, свирейки джаз, блус, поп и рок. На 16 вече свири с най-добрите музиканти в Израел, а на 24 е част от бенда на най-известното телевизионно шоу. През 1996 се мести в Ню Йорк и дава старт на неочаквано добра кариера. През 2003 година издава първия си албум OZ LIVE, записан в американското Bitter End студио.Следват 8 албума, стотици концерти и честта да си акомпанира с едни от най-могъщите музиканти в бранша.За европейското си турне ОЗ НОЙ пристига с още двама музиканти, небезизвестните ДЖИМИ ХАСЛИП ( Yellowjackets, Allan Holdsworth ) и ДЕНИС ЧЕМБЪРС ( John McLaughlin, Santana, Steely Dan ).БИЛЕТИТЕ са в продажба в мрежата на EVENTIM, OMV и ДЮКЯН МЕЛОМАН на цена 40 лева. На място в деня на концерта ще са 50 лева.Билетът не гарантира седящо място.Препоръчва се резервация на сайта на клуба - www.sofialiveclub.com.  ", "date": "2019.08.28", "title": "Едни от най-великите джаз виртуози с концерт в София"}
{"url": "http://www.cross.bg/gastarbaiiteri-pulen-trakiya-1611989.html", "text": "/КРОСС/ Бус с гастарбайтери се обърна на АМ \"Тракия\" след зрелищна каскада. ПТП-о е на 122-и километър в посока София. Освен турския бус, който според свидетели е бил пълен с поне 7-8 турски гастарбайтери, в ПТП-то е участвал и лек автомобил, също с турска регистрация. По неофициална информация няма тежко пострадали, което е истинско чудо предвид състоянието и на буса, и на лекия автомобил. Пътувайте с повишено внимание към София! ", "date": "2019.08.28", "title": "Бус пълен с хора се обърна на \"Тракия\""}
{"url": "http://www.cross.bg/narodna-izvivki-pesen-1611990.html", "text": "/КРОСС/ Това е поредното признание за българската народна музика.За първи път през миналата година българска народна песен звуча в големия финал на музикалното шоу “The Voice” във Франция, аналогично на нашето “Гласът на България”“.Тогава песента “Бре, Петрунко, мари малай моме” беше изпято на български език, с типичните извивки и провиквания, по време на които публиката бурно ръкопляска, а музикалните експерти изразиха възхищение от трудните за изпяване извивки. \n\t\t\t\t\t", "date": "2019.08.28", "title": "Народната песен “Бре Петрунко“ озвучи реклама на Mercedes"}
{"url": "http://www.cross.bg/duzhdove-saga-yaponiya-1611976.html", "text": "/КРОСС/ Най-малко 710 000 души в Югозападна Япония получиха от местните власти препоръка да напуснат домовете си и да се преместят в евакуационни центрове заради силните дъждове, обхванали региона. Това съобщи японската телевизия, цитирана от ТАСС.Препоръката се отнася за жителите на три префектури - Нагасаки, Сага и Фукуока - където в редица райони възникна заплаха от преливане на реки и свлачища. Евакуационните центрове са организирани в административни сгради и училища.Според прогнозите на синоптиците в течение на днешния ден над Югозападна Япония ще се изсипе над 500 мм дъжд. Най-тежка към момента е ситуацията в Сага, където улиците на някои градове са под вода. Тази сутрин там загина мъж, чийто автомобил бил отнесен в река, докато е бил зад волана.Силните дъждове нарушиха и транспортните връзки: в Нагасаки, Сага и Фукуока е отменено движението на влаковете по редица направления, затворени са и магистрални участъци.Метеорологичната служба на Япония заяви, че в някои райони на северната част на остров Кюшу валят поройни дъждове, каквито има веднъж на няколко десетилетия, отбелязва Ройтерс.Тя обяви най-високата пета степен на опасност. ", "date": "2019.08.28", "title": "Над 700 000 души в Япония трябва да се евакуират заради поройни дъждове"}
{"url": "http://www.cross.bg/voda-kolichestvo-sudurzhanie-1611991.html", "text": "/КРОСС/ Всеки един от нас е изпитвал силно чувство на жажда по никое време.Независимо от сезона - пролет, лято, есен или зима, когато има голяма физическа активност, както и за нормалното протичане и функциониране на всичките ни органи, се нуждаем от вода и тогава идва въпросът - ами ако не ни е под ръка, как да си набавим необходимото количество течност?Природата се е погрижила да ни дари с храни, които в състава си съдържат голямо количество вода, която в такива случаи, би ни била от полза.- доматите са чудесен антиоксидант с голямо количество полезни вещества и около 94% вода;- то съдържа до 70% течност, както и два важни каротеноида - ликопен и бета-каротин, въздейства положително върху цялото общо състояние на организма;- динята съдържа 92% вода и 8% естествена захар. Източник е на електролити като натрий, калий и магнезий и поради високото си съдържание на витамин С, бета-каротин и ликопен може да предпази тялото от вредното влияние на ултравиолетовите лъчи;- тиквичките също съдържат много течност и подобряват храносмилането;– само с около 29 ккал/100 г и до 89% съдържание на вода. Пъпешът е и отличен източник на енергия, той ускорява метаболизма и нормализира нивото на кръвната захар;- Той има само 30 ккал и 90% вода. В допълнение, съдържа специални вещества - фитонутриенти. Те подпомагат очистването на организма от токсините и е изключително подходящ при хора, които се стремят да се освободят от някое и друго килце;- те са с до 96% водно съдържание и са отличен източник на калий, натрий, магнезий и калций, сокът от краставица помага при много заболявания и бързо утолява жаждата;", "date": "2019.08.28", "title": "Какво да ядем, ако не можем да изпием 8 чаши вода през деня?"}
{"url": "http://www.cross.bg/huawei-regionalniya-bulgariya-1611977.html", "text": "/КРОСС/ На 2 септември от 17.00 часа в арт галерия Nova Art Space на ул. „Съборна“ 3 в София се открива специална изложба на Huawei за мобилна фотография във връзка с регионалния конкурс .Ще могат да се видят избрани фотографии на посланици на Huawei в България и български участници в регионалния конкурс InFocus Awards 2019.Куратор на изложбата е известният фотограф Димитър Караниколов, който е и посланик на бранда за България.", "date": "2019.08.28", "title": "Huawei открива изложба за мобилна фотография"}
{"url": "http://www.cross.bg/morr-rhlr-godina-1611979.html", "text": "/КРОСС/ Цигapeният гигaнт Рhіlір Моrrіѕ Іntеrnаtіоnаl пoтвъpди, чe вoди пpeгoвopи зa cливaнe c дpyг тютюнeв пpoизвoдитeл - Аltrіа Grоuр, cъoбщaвa Rеutеrѕ.Πoдoбнa cдeлĸa щe oбeдини двeтe дpyжecтвa, ĸoитo ce paздeлиxa пpeз 2008 гoдинa. Hoвaтa ĸoмпaния щe ce пpeвъpнe в гигaнт c пaзapнa ĸaпитaлизaция нaд 200 милиapдa дoлapa.Cлeд излизaнeтo нa нoвинaтa aĸциитe нa Аltrіа нapacнaxa c нaд 8%, дoĸaтo тeзи нa Рhіlір Моrrіѕ ce cвиxa c 5,5%.Аltrіа Grоuр e eдин oт нaй-гoлeмитe пpoизвoдитeли нa цигapи в cвeтa. Πpeди тя нoceшe имeтo Рhіlір Моrrіѕ Іntеrnаtіоnаl.Πpeз 2007 гoдинa тя зaпoчнa пpoцec пo пpoдaжбaтa нa вcичĸи пpитeжaвaни oт нeя aĸции във Рhіlір Моrrіѕ Іntеrnаtіоnаl нa cвoитe aĸциoнepи, ĸoйтo пpиĸлючи пpeз пpoлeттa нa cлeдвaщaтa гoдинa. Koмпaниятa пpитeжaвa дял в бeлгийcĸaтa АВІnВеv, ĸoятo e нaй-гoлeмият пpoизвoдитeл нa биpa в cвeтa. ", "date": "2019.08.28", "title": "Рhіlір Моrrіѕ пpeгoвapя зa cдeлĸa, ĸoятo щe cъздaдe нoв цигapeн гигaнт"}
{"url": "http://www.cross.bg/doncheva-geshev-tatyana-1611978.html", "text": "/КРОСС/  \"Реформа в прокуратурата е необходима\", тази позиция изрази в интервю за предаването „Тази сутрин” по БТВ лидерът на „Движение 21” Татяна Дончева.„Но реформата трябва да се прави от позицията на законодателната власт, от позицията на партиите, от президентската институция, на мнение е тя.Относно кандидатурата на настоящия зам.-главен прокурор Иван Гешев за главен прокурор, Дончева заяви, че в случая безспорно важи твърдението: „Ти си го избра”.  „Иван Гешев е възпитаник на полицейската школа. Полицаите и военните нямат нищо общо с магистратския манталитет. При тях важи следното - нагоре лази, надолу гази. Човекът е завършил полицейска школа и ходи с пищов на кръста. Как си го представяте, че ще промени нещо?”, коментира  тя и даде пример, как цялата прокурорска гилдия е била поставена да се подпише под кандидатурата на Гешев.„Мислите ли, че някой ще си ритне трудовата книжка?”, риторично запита Татяна Дончева.", "date": "2019.08.28", "title": "Татяна Дончева: Реформа в прокуратурата е необходима"}
{"url": "http://www.cross.bg/kolani-avtobysi-putnitzite-1611981.html", "text": "/КРОСС/ От края на юни, всички пътници, които се возят в междуградските и междуселските автобуси, са задължени да слагат колани. Ако не правят това, трябва да бъдат санкционирани. Дали това се спазва, на този въпрос отговори Петър Захариев,председател на Националното сдружение на автобусните превозвачи и член на Конфедерацията на автобусните превозвачи. Той съобщи, че за пътника няма наказание, но за фирмата-превозвач има. „И те са много солени – 1 500 за шофьора, 3 000, за фирмата”, изтъкна Захариев. В автобус, пристигащ  от Лом на Централната автогара в София беше направена проверка, без пътниците предварително да са предупредени за това, която установи, че в автобуса пътниците масово не използват колани. След трагедията край Своге, парламентът задължи, всички автобуси да се оборудват с колани.", "date": "2019.08.28", "title": "Задължителни колани в автобусите"}
{"url": "http://www.cross.bg/geshev-doncheva-nito-1611980.html", "text": "/КРОСС/ Кандидатът за главен прокурор Иван Гешев има професионална кариера и образование, които го характеризират като човек с полицейски манталитет - \"Нагоре лази, надолу гази\", това заяви в ефира на Би Ти Ви Татяна Дончева, председател на \"Движение 21\".\"Човекът ходи с пистолет на кръста, няма нито интелект, нито задръжки. Ако още плащаме арестите на Цветанов, тепърва ще започват незаконните арести, които ще трябва да плащаме (в Страсбург - бел. ред.) заради Гешев\", каза още Дончева.", "date": "2019.08.28", "title": "Гешев е с полицейски манталитет - \"Нагоре лази, надолу гази\""}
{"url": "http://www.cross.bg/dimitrov-krug-open-1611982.html", "text": "/КРОСС/ С мач срещу 12-ия в света е свързано второто изпитание за Григор Димитров в тазгодишния US Open. Хърватинът Борна Чорич е следващият съперник на българския тенисист, който започна успешно участието си в Ню Йорк.Срещата между двамата е втора от програмата на корт \"Луис Армстронг\" във вечерната сесия. Там мачовете стартират в 2 часа след полунощ, а първият двубой е между Лоран Дейвис и Ашли Барти. След това на корта ще излязат Димитров и Чорич, като се очаква това да стане около 3.30 часа.Дотук българинът никога не се е изправял срещу Чорич. Победата му в първия кръг над Андреас Сепи в четири сета беше неговият първи успех на US Open от 2017 г. В първия си мач хърватинът се справи с Евгений Донской в три сета.\"Това е мач, който ще привлече вниманието в поредния състезателен ден от турнира. Двама тенисисти, които обичат агресивната игра, ще се срещнат на корта\", написа сайта на АТП за предстоящия сблъсък.Димитров, който в момента е 78-и в световната ранглиста, е достигал до четвъртия кръг в Ню Йорк. Това се случи през 2014 и 2016 г. Най-доброто класиране на 22-ия годишния Чорич също е достигане до четвъртия кръг, като хърватинът го стори преди година.В други интересни срещи от програмата за деня ще се срещнат Роджър Федерер - Давид Джумхур, Новак Джокович срещу Хуан Игнасио Лондеро и Елина Свитолина срещу Винъс Уилямс.", "date": "2019.08.28", "title": "Григор Димитров се насочва към второто си изпитание на US Open"}
{"url": "http://www.cross.bg/dzheii-rabotya-vinagi-1611973.html", "text": "/КРОСС/ Едно не може да се отрече на Дженифър Лопес - въпреки възрастта си (50 години), певицата и актриса изглежда ослепително и сякаш е още по секси и още по-успешна отпреди няколко години.Каква е тайната на успеха й разкрива самата тя - в интервю за септемврийския брой на списание Variety.В него Джей Ло подробно описва как се е превърнала в една от най-големите филмови звезди и първата латиноактриса, която спечели над един милион долара за филм. \"Моята бизнес философия е, че трябва да работите по-усилено от всички останали. Винаги съм го повтаряла и на децата си, защото това е тайната на успеха\", казва латино дивата пред списанието.Певицата споделя, че винаги е изпитвала неспирен стремеж към творчество, без значение дали се отнася за музикалната, или за филмовата ѝ кариера.\"Когато всички спят, дори и тогава аз продължавам да работя. Работя, за да се справя с танците, които ми предстоят на сцената по време на следващия ми концерт. Работя, за да изиграя следващата си роля безупречно. Работя, за да дам още повече от себе си.\"Джей Ло разкрива, че в началото на кариерата си е трябвало да се бори и с дискриминацията, макар и в лека форма, и с двойните стандарти - не само заради факта, че е латино, но и заради това, че е жена.\"Никога не съм толерирала безотговорното поведение - що се отнася до работа. Никога не съм и имала такова. Но много пъти съм се сблъсквала със ситуации, в които съм забелязвала как отношението към колежките ми, които са сбъркали нещо, е едно, за разлика от това към мъжете в подобни случаи.\"Джей Ло признава, че е трябвало да се бори много упорито, за да бъде това, което е днес, както и че ще продължава да го прави - просто защото е такъв човек и се старае винаги да даде максимума от себе си.Певицата и актриса не отрича, че до голяма степен дължи успехите си и на подкрепата на близките си, между които несъмнено попада и Алекс Родригес. Приела е да участва в новия филм \"Да свалиш Уолстрийт\" най-вече по негово настояване.А Алекс Родригес не само я е подтикнал да приеме ролята, но и е помогнал на Джей Ло да се превъплъти в образа на стриптизьорка. ", "date": "2019.08.28", "title": "Дженифър Лопес прие ролята на секси стриптизьорка"}
{"url": "http://www.cross.bg/krediti-andronov-vnimavat-1611974.html", "text": "/КРОСС/  \"Хората трябва да внимават когато теглят кредити и добре да обмислят бъдещите си възможности\", това мнение изрази в интервю за „Сутрешен блок” по БНТ председателят на Асоциацията на банките в България Петър Андронов.„Само за една година броят на ипотечните кредити е нараснал с близо 20 на сто, което е далеч от здравословните показатели”, изтъкна той. По думите му, растежът на потребителските кредити е твърде голям, около 20% годишно,  при ипотечните кредити ръстът е около 14% годишно, което е най-големият растеж за последните десет години. Андронов е на мнение, че здравословният растеж на заемите не бива да надхвърля 10%. „Трябва хората да внимават, трябва да имат едно на ум, трябва да се оставят резерви, да преценяват добре, и тогава да предприемат стъпки, които да засягат тяхното бъдеще 20-30 години напред”, посъветва той. По въпроса за бъдещото членство на страната ни в Еврозоната, Андронов коментира, че е нереалистично в момента да се прогнозира, че страната ни ще влезе в т.нар. клуб на богатите в Европейския съюз, защото има много фактори, които могат да променят ситуацията. Той увери обаче, че българските банки приветстват членството на страната, както в единният валутен механизъм, така и в Банковият съюз. „Банките обичат да има сигурност”, каза още Петър Андронов.", "date": "2019.08.28", "title": "Петър Андронов: Хората трябва да внимават когато теглят кредити "}
{"url": "http://www.cross.bg/voennoslyzheshti-ot-syhoputnite-voiiski-gasyat-pozhar-v-novozagorsko-1612016.html", "text": "/КРОСС/ Военнослужещи от Центъра за подготовка на специалисти – Сливен със специализирана техника участват в гасенето на горски пожар, възникнал борова гора в района между селата Еленово и Сокол, община Нова Загора.С инженерна машина БАТ – М те изграждат просеки с цел ограничаването на пожара.Действията на военнослужещите се ръководят от капитан Кирил Кирилов.", "date": "2019.08.28", "title": "Военнослужещи от Сухопътните войски гасят пожар в Новозагорско"}
{"url": "http://www.cross.bg/borisov-boiiko-arheologicheski-1612015.html", "text": "/КРОСС/ Министър-председателят Бойко Борисов посети археологическите проучвания на най-голямата надгробна могила на Балканския полуостров край пловдивското с. Маноле.През настоящия археологически сезон екип на Регионалния археологически музей в Пловдив разкри впечатляваща със своите размери пирамидална кула. Тя е с височина 20 м и е изградена е от камъни и тухли, споени с хоросанов разтвор.„Имаме прекрасни археолози и както виждате - подпомагаме ги“, заяви премиерът Борисов, докато ръководителят на Регионалния музей в Пловдив доц. Костадин Кисьов му показваше резултата от труда на екипа специалисти.Откритите досега археологически материали – монети, глинени съдове и мраморни архитектурни елементи, датират построяването на кулата и издигането на надгробната могила в периода II - ІІІ в. сл. Хр.„Антична сграда 20 метра в Европа няма запазена. Този огромен монумент ще стане една от атракциите в Европа“, отбеляза доц. Кисьов пред министър-председателя Бойко Борисов.Най-новите открития, които представляват капител - дорийски стил, както и мраморни квадри с оформени фризове, доказват наличието на масивен петредов мраморен постамент с колонада, надхвърлящи 50 тона. Те са били монтирани на върха на кулата, където най-вероятно в древността е имало издигната статуя на император или на неговия наместник, управлявал провинция Тракия през II - ІІІ в. сл. Хр.Очакванията на археолозите са в северната половина на могилата да е разположена гробницата на владетеля, в чиято чест са издигнати величественият монумент и могилата.При посещението на могилата Мал тепе до село Маноле с премиера Бойко Борисов бяха министърът на културата Боил Банов, министърът на финансите Владислав Горанов и областният управител на Пловдив Здравко Димитров.", "date": "2019.08.28", "title": "Бойко Борисов посети археологическите проучвания край с. Маноле"}
{"url": "http://www.cross.bg/dvizhenieto-sofiya-stochna-1611965.html", "text": "/КРОСС/ Цистерна е разляла над 8 тона масло в София по ул. “Първа Българска армия”, ул. “Резбарска”, Сточна гара и бул. “Данаил Николаев” до надлеза на “Подуяне”. По тези улици остава затруднено движението. Това съобщи в профила си във Фейсбук столичният кмет Йорданка Фандъкова.От пресцентъра на Столична община твърдят, че проблемът към този момент е овладян.Цяла нощ е работило аварийното звено на пожарната и са се справили с разлетия теч. Възстановено е към момента движението, но само за превозните средства на градския транспорт. За началото на деня районът ще бъде отцепен за леки автомобили, за да може да се изчисти маслото.Кметът на София Йорданка Фандъкова, която е на място, коментира инцидента в предаването “Преди всички“ по програма “Хоризонт“:“След като получихме сигнала за инцидента веднага организирахме затваряне на улиците, по които беше разлято маслото. Имаше няколко леки ПТП-та. преди това и започна обработката. Над 50 човека с нашето аварийно звено с директор Краси Димитров, колегите от Столичната пожарна, три екипа на пожарната работиха и успяха рано тази сутрин да освободят за движение ул. “Резбарска“ и кръстовището на Сточна гара. Остава затворено само дясното платно посока “Подуяне“ по ул. “Ген. Данаил Николаев“ и очаквам до половин час да бъде пуснато движението по две ленти и на това платно. В момента работят екипи на почистващите фирми, за да може да обезопасят движението“. Пред БНР Фандъкова призова водачите да шофират с повишено внимание:\"Трябва да знаят шофьорите да карат внимателно, тъй като пясъка, с който обезопасявахме през цялата нощ остава на място, за да може да свърши работа. Той ще бъде събран в рамките на деня, а през нощта ще затворим улиците, за да измием, така че през целия ден движението ще бъде пуснато, но трябва да карат внимателно\".  ", "date": "2019.08.28", "title": "Цистерна разля над осем тона масло в София на Сточна гара"}
{"url": "http://www.cross.bg/imali-granitza-putyvali-1611958.html", "text": "/КРОСС/ Месец юли традиционно е един от най-активните през летния сезон, а данните на НСИ показват, че българите, пътували зад граница през месеца, са със 7,2% повече от юни 2018 г.Общо 779,5 хил. наши съграждани са пътували в посока Великобритания, Румъния, Турция, Германия, Гърция и другите традиционни дестинации за този период от годината. Най-голям е ръстът на туристите в посока Обединеното кралство, където 11,4% повече българи са пристигнали за въпросния период в сравнение с предходната година. Най-сериозен е отливът на българи в посока Италия (-3,8%).Южните ни съседки са приели най-сериозен брой български туристи. В Турция те са били 181,3 хил., а в Гърция - 160,7 хил.39,7% от всички пътувания зад граница са били с цел почивка и екскурзия, докато 40,7 на 100 са имали друга цел. Само 19,6% пък са имали служебни ангажименти в други държави.", "date": "2019.08.28", "title": "Ръст със 7,2% на българските туристи в чужбина през юли"}
{"url": "http://www.cross.bg/gulubovo-rymen-radev-1611964.html", "text": "/КРОСС/ „Генерал Дяков е изключително стойностен професионалист и човек. Получи много добро предложение за работа след толкова много години в системата за сигурност. Нямам право да го задържа“. Това коментира днес пред журналисти в Гълъбово държавният глава Румен Радев, попитан каква е истината за напускането на началника на НСО ген. Данчо Дяков и за възникналото напрежение между институциите. Президентът е в Гълъбово по случай тържественото отбелязване на 50-годишнината на града.„Необяснимо и недопустимо обаче е нахвърлянето на премиера на президентската институция без повод и с измислени доводи. Притеснително за всички ни е, че премиерът очевидно губи самообладание“, посочи още Румен Радев. Държавният глава добави, че решаването на тежките проблеми, пред които е изправена най-бедната държава в ЕС, изисква силно лидерство и реални действия, а не самохвалство и скалъпени интриги с цел бягство от отговорност.В отговор на въпрос за изнесената информация за силното замърсяване на въздуха в град Гълъбово президентът заяви, че това системно обгазяване означава или че държавата е слаба и не може да изпълни контролните си функции, или зависимост от частни корпоративни интереси.", "date": "2019.08.28", "title": "Румен Радев: Притеснително за всички ни е, че премиерът очевидно губи самообладание"}
{"url": "http://www.cross.bg/sintika-herakleya-otnositelno-1611966.html", "text": "/КРОСС/ Уникална стена, ограждаща главния площад на Хераклея Синтика, и две относително запазени скулптури откриха археолозите, продължаващи проучването на един от най-големите обекти у нас, в близост до комплекс „Ванга“ на Рупите. Освен със средства от общината и Министерството на културата, археологическите проучвания и тази година бяха подкрепени от правителството, което отпусна още 100 хиляди лева. За най-новите открития съобщи ръководителят на обекта доц. Людмил Вагалински.Благодарение на силната реклама в социалните мрежи, включително и чрез видеозаписи от работата на учените на терен, туристи от 67 държави са посетили Хераклея Синтика. Едно от последните е било на студенти и преподаватели от Единбург.", "date": "2019.08.28", "title": "Уникална стена и две относително запазени скулптури откриха археолозите в Хераклея Синтика"}
{"url": "http://www.cross.bg/istanbyl-ekspres-dnes-1611970.html", "text": "/КРОСС/ С 45 минути закъснение пристигна днес в Русе легендарният влак „Ориент Експрес“, който пътува от Париж до Истанбул. Стотици родители с децата си посрещната луксозната композиция на централна гара и се снимаха за спомен.Влакът се състои от 15 вагона, като дължината на композицията е близо половин километър. Повече от 90 туристи от 12 държави са платили средно около 8 хиляди евро за пътешествието от френската столица до Истанбул. Най-много са американците – 48 и британците – 17. Останалите пътници са от Холандия, Франция, Белгия, Швейцария, Финландия, Полша, Канада, Япония, Австралия и дори Индонезия.Персоналът на влака е от около 50 души, италианци и французи. Храната в ресторанта е разнообразна, като ястията са предимно класически френски, но на пътниците се предлагат и преработени италиански специалитети.Очаква се днес „Ориент Експрес“ да пристигне в Истанбул.", "date": "2019.08.28", "title": "Над 90 туристи от 12 страни пристигнаха в Русе с „Ориент Експрес“"}
{"url": "http://www.cross.bg/indeks-sofiya-pozharoopasnost-1611969.html", "text": "/КРОСС/ Екстремален индекс за пожароопасност е в сила на места в 21 области на страната. Това сочи справка в сайта на Националния институт по метеорология и хидрология (НИМХ). Индексът обхваща територии от областите София, София-град, Видин, Монтана, Враца, Плевен, Ловеч, Велико Търново, Русе, Силистра, Добрич, Варна, Бургас, Ямбол, Хасково, Сливен, Стара Загора, Пазарджик, Благоевград, Кюстендил и Перник.Екстремалният индекс означава, че са възможни бързо разпространяващи се много силни пожари с въвличане на дървесните корони.Много голям индекс за пожароопасност има в други участъци от същите региони, както и в части от областите София, София – град, Перник, Плевен, Благоевград. Този индекс означава, че са възможни много силни пожари с частично или пълно въвличане на дървесните корони.", "date": "2019.08.28", "title": "Екстремален индекс за пожароопасност"}
{"url": "http://www.cross.bg/rysiya-pytin-eltzin-1611968.html", "text": "/КРОСС/ Често твърдят тези, които постоянно критукуват Путин за неговата уж противоречива вътрешна и външна политика за това, че той е поставен от Елцин и е уж верен продължител на делото на Елцин в разпродажбата на Русия на страните от Запада и конкретно на САЩ.«Елцин доведе Путин на власт», «Путин е приемник на Елцин» — това чуваме почти от всички страни. Да, Путин дойде на власт чрез Елцин, няма спор, това е на повърхността. Да, на повърхността.Но е повече от необходимо крякащите срещу Путин поне тихично да си зададат на себе си следния въпрос:Кой така стресна Елцин, че той предприе тази стъпка?Това беше същият този Елин, който се опияняваше от властта си и в пияно, а и в трезво състояние и който по три пъти в годината сменяше премиера на Русия.Нима вярвате, че, имайки «семейния бизнес за разграбването и продажбата на Русия» на страните от Запада Елцин доброволно ще се откаже от това?Ако мислите така, то вие сте изумително наивен човек. Което в случая означава глупав.И изграеждането на «Елцин-център», и пожизнените гаранции на семейство Елцин, и свободата на Чубайс, всичко това вероятно е Плащането за доброволното предаване властта на Путин, плащането за спасението на Русия от разпада и унищожението.Всички ние добре помим, че към края на 90-те години на ХХ век Русия се намираше на ръба на разпада. Всъщност, Русия вече бе започнала да се разпада. Елцин каза на Татарстан: «вземайте си суверенитет толкова, колкото можете да погълнете». Започна да се създава «Уралската република», започнаха подготвителни работи по създаването на «Сибирската република», в Хакасия започнаха да тестват регионалните парични знаци, т.нар. «Катановки» под благовидния предлог, че вечно няма налични пари.Русия се разпадаше, разпадаше се реално. Русия трябваше спешно да се спаси.Елцин бе принуден да предаде властта на Путин.Някой го хвана на шията и го принуди. Разбира се, че никой няма да ни каже кой и кога.Да, можеше той просто да се обяви за предател, да бъде арестуван и хвърлен в затвора. Това е решението, което е на повърхността.Ок, ако мислите така, то е редно точно сега да си включите мозъците, защото очевидно са в изключен режим.С човек, извършил държавен преврат в Русия и със сила отстранил от власт ЛЕГИТИМНИЯ и избран от народа през 1996 година президент?!Всъщност, УЗУРПАТОРЪТ на властта нямаше да може да спре разпада на Русия, защото самият той би бил проява на разпада, защото е узурпатор. В този случай регионите на Русия биха имали пълното право да НЕ се подчинят на узурпатора и да излязат от състава на Русия, провъгласявайки своято независимост.А страните от Запада, на първо място САЩ с радост биха подкрепили процеса на дезинтеграция на Русия.За справка — вижте Косово и Сърбия.Ако Путин бе «продължител на делото на Елцин», то той не би напарвил нищо в името на спасението на Русия. Би си престоял на креслото на президента върху руините, останали от десетките «държави», появили се в резултат на разпада на Русия.И след това спокойко би замианл за Маями, в своята резиденция, която би му построил благодарният Запад — и до днес щеше да си живее там, гледейки пепелта, останала от Русия.Но Путин не направи това.Той направи велик и страшен избор. Тръгна срещу целия свят, въстана срещу «Съдбата», обърна обратно процеса на разпада на Русия.Вероятно един ден ще разберем какво се случи в края на 90-те години на ХХ век.Но преди да разберем това, редно е някои хора да си включат мозъците.Източник: ", "date": "2019.08.28", "title": "Планът за спасението на Русия — Великият избор на Путин"}
{"url": "http://www.cross.bg/partiya-zvezdi-demokraticheskata-1611972.html", "text": "/КРОСС/ Двете партии, които се опитват да съставят ново правителство в Италия,постигнаха напредък по отношение на коалиционното споразумение, предаде Ройтерс.В същото време американският президент Доналд Тръмп коментира, че се надява досегашният премиер Джузепе Конте да бъде възстановен на поста министър-председател.Около ролята на Конте имаше сериозни разногласия по време на преговорите между Движението \"Пет звезди\", част от досегашната управляваща коалиция, и опозиционната Демократическа партия (ПД), която се съпротивлява той отново да бъде премиер на страната.В първите часове на вторник нямаше никакви индикации, че антисистемното Движение \"Пет звезди\" ще успее да се споразумее с лявоцентристката Демократическа партия, но след известни сътресения на финансовите пазари, двете политически формации станаха по-сговорчиви.Доходността на италианските държавни облигации достигна до най-ниските си стойности от три години насам.Въпреки това късно във вторник източник на Демократическата партия съобщи, че все още не е сигурно дали преговорите няма да се провалят, тъй като лидерът на \"Пет звезди\" Луиджи Ди Майо настоява да запази досегашния си пост на вицепремиер и в новата коалиция, независимо, че от Демократическата партия силно се противопоставят на това му желание.Дори ако бъде постигнато споразумение, то ще бъде подложено на онлайн гласуване от страна на членовете на \"Пет звезди\", уточниха в блога на Движението. Много от тях са враждебно настроени към Демократическата партия и използваха социалните медии, за да настояват пред Луиджи Ди Майо да откаже споразумението.Международни наблюдатели коментират, че Италия не би рискувала да насрочи предсрочни избори, тъй като съществува хипотетичната възможност те да бъдат спечелени от дясната партия на Матео Салвини - резултат, който ще сблъска Рим и Брюксел заради увеличаващите се бюджетни разходи на Италия.\"Ние продължаваме ефективно да работим\", коментира накратко резултатите от срещата с представителите на \"Пет звезди\" депутатът от Демократическа партия Андреа Маркучи.Зам.-лидерът на Демократическата партия Паола Де Микели обясни, че двете политически сили са \"анализирали кои са допирните им точки в бъдещата обща програма\", докато представителят на \"Пет звезди\" Стефано Патуанели отчете, че преговорите се водят \"при добър микроклимат\" и че контактите ще продължат и в сряда.Предстои по-късно днес - в 14.00 часа местно време (15 часа българско) - двете политически сили да обявят пред президента Серджо Матарела какво решение са взели за бъдещия кабинет. Ако между тях не бъде постигнато споразумение, Матарела ще определи служебен кабинет и ще насрочи избори.Припомняме, че Конте, който не е член на нито една партия, но е близък до Движението \"Пет звезди\", подаде оставка миналата седмица след като лидерът на \"Лига\" Матео Салвини обяви, че 14-месечната коалиция между \"Лига\" и \"Пет звезди\" се е изчерпала. Салвини разчиташе да предизвика предсрочни избори и да ги спечели, възползвайки се от все по-голямата си популярност.Този негов план обаче едва ли ще се реализира, тъй като \"Пет звезди\" и Демократическата партия се опитват да сформират коалиция, изтласквайки \"Лига\" в опозиция.По-рано във вторник Демократическата партия обвини \"Пет звезди\", че развиват подривна дейност срещу новия кабинет, като не отстъпват и на сантиметър от настояването Луиджи ди Майо да оглави вътрешното министерство. \"Пет звезди\" отрекоха обвиненията и отмениха насрочената среща.От Демократическата партия изразяват възмущение, че Ди Майо е неотстъпчив и продължава да настоява да продължи да бъде вицепремиер и същевременно държи и Конте да остане на премиерския пост.Картината се усложнява от дълбоки вътрешни разделения и в двете партии. Във всяка от тях има по две лидерски фракции - едната, предпочитаща постигане на споразумение, а другата - готова да рискува на предсрочни избори.Междувременно Салвини продължава да настоява за предсрочни избори. Той вероятно е разочарован от факта, че Тръмп одобрява именно Конте, а не него, още повече, че той, като лидер на популистката \"Лига\", никога не е криел възхищението, което изпитва към американския президент.Според проучвания на общественото мнение след разпадането на правителството, \"Лигата\" е загубила 3-7 процента от привържениците си, но въпреки това продължава да се ползва с най-голяма подкрепа, следвана от Демократическата партия и от Движение \"Пет звезди\".", "date": "2019.08.28", "title": "В 15.00 часа става ясно ще има ли предсрочни избори в Италия"}
{"url": "http://www.cross.bg/iiordanka-maslo-fandukova-1611971.html", "text": "/КРОСС/ \"Вече е възстановено движението по трасето, където беше разлято маслото\", това съобщи столичният кмет Йорданка Фандъкова в „Сутрешен блок” по БНТ, във връзка с инцидента с разлято от цистерна масло в района на Сточна гара. „Обработката на пътя ще продължи целия ден, а през нощта ще затворим улиците, за да ги измием”, поясни кметът. „Ще сезирам прокуратурата по случая. Разбира се, че беше опасно. Имаше няколко малки ПТП-та заради разлятото масло. Над 50 екипа работят цяла сутрин за почистването на пътя. Имам уверение, че няма опасност за околната среда”, каза още  Йорданка Фандъкова.", "date": "2019.08.28", "title": "Йорданка Фандъкова: Имаше няколко малки ПТП-та заради разлятото масло"}
{"url": "http://www.cross.bg/ykraiina-makron-rysiya-1611955.html", "text": "/КРОСС/ Френският президент Еманюел Макрон обяви при завършека на срещата на Г-7, че лидерите на Русия, Украйна, Германия и Франция ще проведат преговори през септември, насочени към прекратяване на конфликта в Източна Украйна.\"Смятаме, че съществуват условия за полезна среща на върха\", каза Макрон, който приветства изборите за нов президент в Украйна като възможност за прекратяване на петгодишната война. Френският президент заяви, че разговорите ще се проведат през септември, но не посочи точна дата.Украйна е в конфликт с подкрепяните от Русия бунтовници в Донецк и Луганск, след като Москва насилствено анексира Крим през 2014 година.Макрон вече се срещна с президента на Украйна Володимир Зеленски и покани руския държавен глава Владимир Путин във Франция за преговори миналата седмица преди срещата на върха на Г-7, от която Русия беше изключена след завземането на Крим. След срещата и двамата говориха в една посока за Украйна и мира там. След разговорите си с Путин Макрон заяви, че има \"реална възможност\" за мир в Украйна след избирането на Зеленски.Самият Зеленски предложи да се срещне с Путин за разговори лице в лице и през последните седмици разговаря с него по телефона.Европейският съюз наложи няколко кръга от санкции на Русия заради Крим.", "date": "2019.08.28", "title": "Макрон обяви среща на върха в Украйна през септември"}
{"url": "http://www.cross.bg/voiina-obyavyava-dyshi-1611948.html", "text": "/КРОСС/  - Османските турци обсаждат Белград. - Фердинанд II става император на Свещената римска империя, опитите му да ликвидират протестантизма разпалват Тридесетгодишната война. - Английският астроном Уилям Хершел открива Енцелад - естествен спътник на Сатурн. - След едномесечна обсада, Венеция, която се самопровъзгласява за независима, се предава на Австрия. - Американецът Джон Дж. Монтгомъри успява да извърши полет с планер, който може да се управлява. - Направена е първата известна снимка на торнадо. - Съставено е тринадесетото правителство на България, начело с Васил Радославов.- САЩ въвеждат на въоръжение дирижабли. - Черна гора обявява независимостта си от Турция. - Киичиро Тойода учредява в Япония автомобилната компания Тойота.- Умира Цар Борис III. - Втората световна война: От германска окупация са освободени Марсилия и Тулон. - В София е създадена Селскостопанска академия, преобразувана през 2001 г. на Национален център за аграрни науки.- Мартин Лутър Кинг произнася прочутата си реч Имам една мечта пред 250 000 участници в похода за граждански права на чернокожите до Мемориала на Ейбрахъм Линкълн, Вашингтон. - В Сан Франсиско се провеждат първите Гей игри. - Ирак обявява окупирания Кувейт за 19-а иракска провинция, носеща името на Саддам Хюсеин, а столицата е прекръстена на Кадима. - 76 души загиват при самолетна катастрофа в Таджикистан. - Принц Чарлз и Принцеса Даяна се развеждат.- Прекратена е 7-годишната гражданска война в Бурунди, отнела живота на над 200 хил. души. - Започва едноседмичния културен ежегоден фестивал Burning Man. ", "date": "2019.08.28", "title": "28 август в историята"}
{"url": "http://www.cross.bg/king-lytur-martin-1611949.html", "text": "/КРОСС/ През 60-те години на минали век Съединените щати са все още страна с белези от расизъм. Наистина на 19 ноември 1863 година Ейбрахам Линкълн вече е оповестил, че американската нация се основава върху равенството на всички хора в тяхното достойнство, но действителността за афроамериканците, 100 години по-късно, изглежда съвсем различна.Мартин Лутър Кинг, баптистки пастор и водач на движението за граждански права, се обръща към сърцата на милиони черни американци в речта си на 28 август 1963 година в столицата Вашингтон. „Имам една мечта” е надсловът на тази прочута реч, която той държи от стъпалата пред мемориала на Ейбрахам Линкълн. Повече от 250 000 души участват в похода на протеста до Вашингтон, наречен „марш за работни места и свобода” – демонстрация на мирно гражданското несъгласие. Шествието спира пред мемориала на Линкълн, където Мартин Лутър Кинг изповядва визията си за свобода и справедливост на хората от всички раси и религии. ", "date": "2019.08.28", "title": "На 28 август 1963 г. Мартин Лутър Кинг произнася изумителната си реч"}
{"url": "http://www.cross.bg/moiiseii-kazal-zhivot-1611947.html", "text": "/КРОСС/ Животът на преподобни Мойсей Мурин (египтянин), който отначало бил разбойник, а после просиял с добродетели в Скитската пустиня (Египет), ни дава висок пример на Божието милосърдие.През ІV в. живял в Египет един разбойник Мойсей, който със своите злодеяния всявал ужас в цялата страна. Родом етиопянин (абисинец), в ранната си младост бил роб при един знатен човек, който го бил изгонил от своя дом заради лошото му поведение. Мойсей не пожелал да си изкарва прехраната с честен труд, а се събрал с група разбойници. Неговият викос ръст, необикновено сила, смелост и безстрашие му спечелили скоро уважението на разбойниците и той им станал главатар. Не знаел ни страх, ни жалост. Бил готов на всичко, за да отмъсти на врага или да извърши замислено злодеяние. Веднъж поискал да отмъсти на един беден овчар, задето кучетата на тоя овчар му попречили на една работа. Като узнал, че овчарят пасе стадото си на другата страна на река Нил, той решил да го убие. По това време Нил бил в пълен разлив, обаче явната опастност не задържала отмъстителния Мойсей. Той се съблякъл, превързал дрехата си на главата, взел ножа си в зъбите и преплувал реката. Овчарят го видял отдалеч и се скрил. Мойсей убил четири от най-добрите му овни и като ги вързал за себе си, преплувал обратно реката. Яли и пили всички разбойници.Дълго Мойсей злодействал и всявал страх в цялата околност. Но Господ, Който не желае гибелта на грешника, в Своята милост му пратил светла минута на покаяние. Злодеят веднага разбрал колко е грешен пред Бога. В душата му се пробудило чувство на дълбоко разкаяние. Мойсей напуснал другарите си и проливайки сълзи на съкрушение, се затекъл в монашеската обител гдето изповядал греховете си и молил братята да го приемат в числото на иноците. Те дълго не се съгласявали, понеже знаели неговия грешен живот. Но Мойсей не мръднал от манастирските врати и не преставал да се моли и плаче. Най-после игуменът повярвал на искреното му разкаяние, приел го, но му наложил строго послушание. Мойсей тогава бил на около 30 години. Той напълно се покорил на волята на своя наставник. Хранел се с хляб и вода, прекарвал цели нощи в молитва, със смирение изпълнявал всичко, що му заповядали, и непрестанно проливал сълзи за предишния си живот.След известно време манастирският игумен му позволил да живее отделно в отшелническа килия в пустинята. Там веднъж го нападнали четирима разбойници. Мойсей ги надвил, като ги вързал, довел ги при игумена и му казал: \"Ето, тия четирима разбойници ме нападнаха. Аз ги вързах, но не на мене се пада да ги наказвам. Какво ще заповядаш да правя с тях?”- Пусни ги! – казал игуменът. – Ние не трябва да убиваме никого.Разбойниците останали много учудени от такова милосърдие. И когато узнали, че този, който ги е вързал, е чутовният Мойсей, сами дошли в сърдечно умиление и се разкаяли. Те оставили разбойничеството и постъпили в манастир.Тежки били първите години пустинен живот за Моесей. Нему се случвало да издържи силна вътрешна борба. Спомените за предишния свободен и грешен живот смущавали душата му. Често се явявало в него почти непреодолимо желание да остави пустинята и да се върне на предишната си дейност. Със сълзи падал Мойсей на колене, молейки Господ да му дарува Своята помощ. \"Не падай духом! – казал му един от подвижниците. – Това се още следи от твоя греховен живот.” И Мойсей засилвал поста. Цял ден стоял на молитва. Но някога и насън го мъчели спомените от предишния живот. Тогава той решил да победи съня чрез постоянни трудове и молитва. По цели нощи се молел Богу и обхождал килиите на подвижниците, на които носел вода от далечно място. След много тежки години на изпитание и борба Господ пратил на подвижника по-спокойно състояние на духа. Пламенно благодарил Мойсей на Господа за такава милост. Намирайки утеха и сила в молитвата, той смирено съзнавал своята немощ. Мойсей разбирал вече, че Бог, по Своята милост, му дарува разкаяние и обръщане към доброто. Веднъж един брат го запитал:- Що помага на човека във всеки негов труд?- Един Бог му помага – отговорил Мойсей. – Бог ни е прибежище и сила, бърз помощник в беди.- В такъв случай за какво са постите и бденията? – запитал братът.- Това смирява душата – отговорил Мойсей. – Защото е писано: Погледни моето страдание и меото безсилие и прости всичките ми грехове. Ако душата принесе тия плодове, Бог за това ще прояви към нея Своето милосърдие.Светият живот на Мойсей го прославил. Веднъж управителят на областта пристигнал в Скитската пустиня нарочно, за да види покаялия се разбойник. Мойсей узнал за това, оставил килията си, за да се скрие, но случайно срещнал управителя, който го запитал:- Къде е килията а отец Мойсей?- Защо ти е той? – запитал на свой ред Мойсей. – Той е човек недостоен и глупав.Управителят се почудил. Той дошъл в манастира и казал на иноците това, което чул за Мойсей. Иноците се огорчили, защото всички дълбоко уважавали подвижника.- Какъв бе инокът, когото ти срещна? – запитали те управителя.- Висок ръст, с черно лице, във вехта дреха – отговорил управителят.- Та това е бил сам Мойсей. Той избягва човешка слава и не желае да го хвалят и превъзнасят – казали иноците.Докато скитските иноци се чудели на строгия и свет живот на Мойсей, той сам продължавал да пази дълбоко смирение, скърбял за греховете си, считайки се недостоен за Божията милост. Ръкоположили го за свещеник. Когато при ръкоположението го облекли в бяла дреха, епископът казал:- Ето, Моисее, ти сега цял стана бял!- Владико, отвън аз съм такъв. Дай Боже да бъда такъв и отвътре – отговорил смиреният подвижник.Епископът пожелал да го изпита, затова заповядал на църковните служители да го изгонят от олтара. \"Вън от олтара, чернокожи негре!” – му рекли. Мойсей приел това оскърбление с най-голямо смирение и безропотно се оттеглил. \"Добре постъпиха с тебе! Щом не си човек, защо се намираш в събранието на човеци?” – си казал Мойсей.Господ прославил подвижника чрез дарове на Своята благодат. Много ученици се събрали около него. Той ги наставлявал с любов и им внушавал преди всичко да бъдат смирени и снизходителни към ближните. \"Пръв наш дълг е да не осъждаме ближния” – казал той. \"Който чувства тежестта на греховете си, той не гледа греховете на ближния”. \"Не прави никому зло и против никого не мисли зло в сърцето си”. \"Не презирай тогова, който върши зло, не общувай с човек, който вреди на своя ближен, и не се радвай с оногова, който прави зло другиму. Не укорявай никого, но казвай: Бог знае всекиго! Не се съгласявай с клеветника, не се забавлявай с неговото злоречие, но и не питай омраза към оногова, който хули ближния! Ето що значи да не осъждаме, според Писанието: Не съдете, за да не бъдете съдени!”Мойсей сам давал пример за това, на което поучавал. Винаги помнел собствените си грехове, не осъждал никого и горещата любов към ближните била негова главна добродетел. Той ласкаво и приветливо приемал идващите при него и охотно беседвал с тях за божествени неща. Сам спазвал най-строг пост, но радушно угощавал посетителите си. Веднъж било определено в скитската пустиня да се пости цяла седмица – да се яде само сух хляб. В това време при Мойсей дошли братя от Египет. За да ги угости, той приготвил вариво, от което сам ял с тях, смятайки това дело на братска християнска любов. Някои братя видели, че от килията му излиза дим, и казали на игумена, че Мойсей престъпил заповедта. \"Когато той в събота дойде в събранието на братята, ще го изоблича” – казал игуменът. Но когато Мойсей влязъл в църква, игуменът му казал: \"Отче Моисее, ти си нарушил човешката заповед, но си изпълнил Божията заповед.”Като станал на 75 години, Мойсей предузнал времето и начина на своята смърт. Веднъж той казал на учениците: \"бягайте оттук и се скрийте, защото днес ще ни нападнат варвари!”- А ти, свети отче, няма ли да се скриеш с нас? – казали учениците.- Не – отговорил Мойсей, - аз съм твърде стар. А към мене трябва да се изпълнят думите: Които са залавят за нож, от нож ще погинат.- И ние няма да бягаме, а ще умрем с тебе – казали учениците.Но Мойсей ги убедил най-после да се скрият. Само 7 ученици останали с него, като желаели да споделят неговата участ. А когато, наистина, варварите нападнали, то един от останалите ученици побягнал и се скрил. Варварите убили преподобни Мойсей и шестимата негови ученици.Тъй свършил живот си тоя свет подвижник, като чрез искрено разкаяние, усърдна молитва, непрестанни трудове, любов към ближния и мъченическа кончина загладил предишните си престъпления.", "date": "2019.08.28", "title": "Св. преподобни Мойсей Мурин"}
{"url": "http://www.cross.bg/tema-sofiya-tatyana-1611959.html", "text": "/КРОСС/  Горещо лято в триъгълника на властта и още: започва ли битката за София - коментар на анализаторите; Лихви и кредити и колко близо сме до еврото - председателят на Асоциацията на българските банки Петър Андронов; Графитите влизат в регистър. На живо: как ще разпознават авторите им; Нов рекорд на планинския бегач Калоян Пейчев за най-бързо изкачване по маршрута, известен като „Петте планини\" - какво е усещането;  Ще има ли женски сблъсък за кметския стол в София? Коментар на политолозите Татяна Буруджиева и Георги Харизанов; ГЕРБ и СДС отново заедно на избори - за какво се споразумяха? В студиото: лидерът на синята партия Румен Христо; Какви са шансовете да отпадне мониторингът на съдебната система и ще има ли реформа след избора на нов главен прокурор? Гост: Татяна Дончева; Екшън в центъра на София - рушат ли се от каскадите жълтите павета?Тема: На живо от Драгоман: Защо градът минава на воден режим и как се справят хората?  ", "date": "2019.08.28", "title": "Теми и гости в сутрешните блокове на телевизиите на 28 август"}
{"url": "http://www.cross.bg/bivsh-depytat-nachalnik-1611961.html", "text": "/КРОСС/ , председател на партия „Нормална държава\", бивш депутат от БСП;, областен управител на Стара Загора;, поет;, депутат в 44-ото НС, председател на комисията по отбрана, бивш началник на отбраната;, композитор;, бивш министър на екологията;, актриса;, началник на Клиника по неспецифични белодробни болести в \"Св.София; ", "date": "2019.08.28", "title": "Родени на 28 август"}
{"url": "http://www.cross.bg/chasa-plovdiv-suvet-1611960.html", "text": "/КРОСС/ От 10.00 часа ще се проведе заседание на Министерския съвет.От 11.30 часа в зала 702 на АПИ председателят на Управителния съвет на АПИ Георги Терзийскище обобщи на брифинг резултатите от извършените проверки на съоръженията за наличие на нерегламентирано използване на пространството под тях и прилежащия сервитут.От 15.00 часа в Общината ще се проведе пресконференция по повод проект за изграждане наанаеробна инсталация за разделно събрани биоразградими отпадъци.От 9.30 часа на пресечната точка между улиците „Панайот Цвикев\" и „Хан Крум\" ще бъде направена първа копка за ремонта на част от канализационната мрежа в Горна Оряховица.От 11.00 часа в сградата на Община град Добрич, ул. „България\" № 12, втори етаж, малка заседателна зала, ще се състои заключителна пресконференция по проект „За моето бъдеще\" по договор за предоставяне на безвъзмездна финансова помощ №BG16RFOP001-5.001-0018- С01 по Оперативна програма „Региони в растеж\" 2014-2020 с бенефициент Община град Добрич. Проекта е на стойност 218 255,82 лева, като средствата са 100% безвъзмезднафинансова помощ и се осигуряват по Оперативна Програма „Региони в растеж\".От 10.30 часа в 9.00 часа ще бъдат разкрити две уникални християнски гробници в Перперикон.От 11.00 часа в залата на Общински съвет ще се проведе пресконференция с кмета на ОбщинаЛовеч Корнелия Маринова и представителите на културните институции в града.От 12.00 часа ще се състои церемонията по рестартиране работата на стадион „Христо Ботев\".На събитието ще присъстват министър-председателят Бойко Борисов, областният управител Здравко Димитров и кметът на град Пловдив Иван Тотев.От 17.30 часа в залата на Общински съвет - Пловдив заместник-кметът Георги Титюков ислужители на Община Пловдив ще проведат консултация на граждани и заинтересовани страни по прилагане на Националната програма за достъпна жилищна среда и личнамобилност. ", "date": "2019.08.28", "title": "Предстоящи събития в страната за 28 август"}
{"url": "http://www.cross.bg/monitor-sega-telegraf-1611962.html", "text": "/КРОСС/  - Тенденцията се запазва -и юли бе лош за туризма;- БСП и АПИ спорят кой е откраднал повече милиони от асфалт; - 40 000 харчат чужбинските пенсии у нас; - Касапница на пътя с наши трафиканти в Гърция; - НАП сгащи за незаконен 1/2 милион бащата на БГ мафията Костов; - НАП сгащи за незаконен 1/2 милион бащата на БГ мафията Костов; - Топгимназии прибират по 800 лв. за курс за влизане; - Софиянци искат по-добра среда на живот в столицата; -Заканите на Борисов срещу мутрите катастрофираха и в съда;- ГЕРБ и СДС заедно и на местния вот, после - и на другите; - Гласоподавателят на ДСБ Иван Костов предупреди НАП и Гешев, че едни 400 000 лв. са си негови и проверката им ще е политическа провокация; - Борисов подписа със СДС за местния вот; - Топлинен удар на плажа, мъртва хватка в морето; - 500 младоженци пред олтара под празниците; - 10 лв. за нощувка в Слънчев бряг; - Свалят тротинетките от тротоарите, движат се по велоалеите; - Полиция разби бардака на Димо Флорината в Слънчев бряг; -Петко Ковачев, екоактивистът:Властта пропагандно ще използва пожара под АМ \"Струма; - Главен комисар Николай Николов, директор на Главна дирекция „Пожарна безопасност и защита на населението\":Мостът на „Струма\" падаше, ако не го бяхме охладили; - Проф. Михаил Константинов пред „Труд\": В София изборните материали трябва да се приемат на три места; - Д-р Константин Тренчев, основателна КТ „Подкрепа\": Криеха танковата касета половин година; - Д-р Александър Канчелов, психиатър-специалист в лечението на зависимости: 350 000 са алкохолно зависимите у нас; - България отесня за егото на Радев и Борисов; - „Сенките на София\" - конспиративна каша; - „Сенките на София\" - конспиративна каша; - Никога не е късно да станеш за резил; - Иван Костов не е ощипана госпожица; ", "date": "2019.08.28", "title": "Преглед на печата за 28 август"}
{"url": "http://www.cross.bg/nankov-otkazvala-otnoshenie-1611963.html", "text": "/КРОСС/ Агенция „Пътна инфраструктура“ по никакъв повод не е отказвала достъп или информация по отношение на проверката на пътни участъци, която депутати от БСП поискаха да се инициира. Агенцията не е отказвала независима експертиза, има нормативи и процедури, които трябва да се спазват, дори от депутатите на БСП.Това заяви на пресконференция днес заместник-министърът на регионалното развитие и благоустройството Николай Нанков по повод заявеното по-рано днес от представители на БСП. Нанков допълни, че в рамките на цял месец – от 30 май до 27 юни т.г., на 11-те народни представители от „БСП за България“, поискали информацията, беше предоставен пълният обем документация. Но никой от тях не се възползва.По отношение на духовития коментар, че асфалт не се яде, а се краде, нека  да потвърди обвиненията си с факти. Но понеже може да прави само внушения и спекулации, нека малко почете и си припомни други обективни факти и обстоятелства, каза Николай Нанков. “За да не съм голословен като него, съм приготвил справка: 2007 г., управлява Тройната коалиция, първата година, когато стартират европейски фондове. По ОПРР 8 пътни отсечки, разпределени в 6 , 170 км са търгувани за малко над 113 млн. лв. Договорите са сключени през 2009 г., в края на мандата на Тройната коалиция. Прекратяват се от първото правителство „Борисов“. И за същите участъци, плюс нови 10 км добавени, търгувани 2010 и 2011 г. и сключени договори след това, при по-скъпи цени на асфалта, работната сила, инфлация и т.н. – 63 млн.лв. за над 180 км“, добави Нанков.Иван Досев – член на Управителния съвет на АПИ, отбеляза, че агенцията е експертна структура и не е коректно името ѝ да се използва за правене на недостоверни внушения. По отношение на поисканата от народни представители от левицата технически справки той коментира, че е осигурен пълен достъп до тях -, обяснителни записки, количествени сметки, сертификати за вложени материали и др. Инж. Досев допълни, че ненужно е изхабен голям ресурс на АПИ за подготовка на огромен обем информация, която никой от поискалите я не я е използвал.", "date": "2019.08.28", "title": "Зам.-министър Нанков: АПИ не е отказвала независима експертиза на пътища"}
{"url": "http://www.cross.bg/hrana-zashtoto-polezno-1611957.html", "text": "/КРОСС/ В ресторантите по цял свят се оплакват, че постоянно им се налага да притоплят храна, защото изстива, докато клиентите им я снимат.Изследвания, публикувани в Journal of Consumer Marketing обаче показват, че фотографирането на храна е полезно, защото предизвиква краткосрочно задържане на консумирането и позволява на организма да се подготви за приемането й, като извлече от нея максимум полза.Освен това наблюдаването на приятни за окото продукти усилвало и подобрявало вкуса им.Така че, първо снимайте, след това яжте!", "date": "2019.08.28", "title": "Снимането на храна е полезно"}
{"url": "http://www.cross.bg/greshkata-denya-zablydata-1611946.html", "text": "/КРОСС/ \"На деня принадлежат заблудата и грешката, на времето - успехът и сполуката\".Гьоте", "date": "2019.08.28", "title": "На деня принадлежат заблудата и грешката"}
{"url": "http://www.cross.bg/tyrskata-granitza-tyrtziya-1611954.html", "text": "/КРОСС/ Кюрдските власти в североизточната част на Сирия заявиха, че силите им са започнали да се изтеглят от аванпостовете по турската граница след сделката между САЩ и Турция за буферна зона там, предаде АФП.Те съобщават, че операцията по „първите практически стъпки - в района на Рас ал Айн - за премахване на някои земни могили и изтегляне на група от (кюрдски) народни защитни единици и тежки оръжия“, е започнала в събота.Така наречената \"безопасна зона\", договорена от Вашингтон и Анкара по-рано този месец, цели да създаде буфер между турската граница и сирийските райони, контролирани от кюрдските звена за защита на хората - група, която Анкара вижда като терористична.„Очакваме, че в най-скоро време в Сирия на изток от Ефрат ще влязат турските сухопътни войски. Смятам, че повече никой няма да се опита да постави на изпитание решителността на Турция да ликвидира терористичната заплаха на турско-сирийската граница“, подчерта по-рано президентът Реджеп Ердоган по време на тържествата по случай 948-годишнина от историческата победа над византийските войски, която открива пътя за завладяването на Анатолия от турците и превръщането ѝ в Анадол.", "date": "2019.08.28", "title": "Сирийските кюрди се изтеглят от турската граница"}
{"url": "http://www.cross.bg/godina-camo-edno-1611987.html", "text": "/КРОСС/ Нa aукциoнa Bring а trаilеr ce прoдaвa eднo уникaлнo BMW. Cтaвa думa зa мoдeлa СSL Bаtmоbil, прoизвeдeн прeз 1974 гoдинa.", "date": "2019.08.28", "title": "Нa aукциoнa Bring а trаilеr ce прoдaвa eднo уникaлнo BMW"}
{"url": "http://www.cross.bg/sigyrnostta-prodazhba-strana-1611975.html", "text": "/КРОСС/ Американското правителство реши да продаде на Литва 500 многоцелеви бронирани машини Джи Ел Ти Ви от модификацията М1278А1 и съпътстващото оборудване за сумата от 170,8 милиона долара. Това съобщи отговарящото за доставките на военна техника и оръжие в чужбина Управление на министерството на отбраната на САЩ за отбранителното сътрудничество и сигурността, предаде ТАСС.От гледна точка на американското военно ведомство изпълнението на договора отговаря на интересите \"на външната политика и националната сигурност на САЩ\". Предлаганата продажба ще помогне \"да бъдат увеличени възможностите на Литва за противопоставяне на съществуващи и бъдещи заплахи от страна на противници\".Предлаганата продажба на оборудването няма да доведе до изменение на военния баланс в региона, допълват американските власти.Същите констатации американската страна направи и за друга доставка, този път на 73 противоракети за Япония за сумата от 3,3 млрд. долара. Става дума за противоракети СМ-3 Блок-2А, а също и за пускови установки МК-29. Според споразумението американски специалисти ще осигурят и техническото обслужване на тези системи.С тази продажба ще бъде повишена сигурността на ключов съюзник, който поддържа стабилността и икономическия растеж в азиатско-тихоокеанския регион, заявява управлението.\"Предлаганата продажба ще даде на японското правителство разширени възможности за защита от балистични ракети и отбрана на японската територия и за гарантиране сигурността на американските военнослужещи, разположени в страната\", се допълва в съобщението.", "date": "2019.08.28", "title": "САЩ ще доставят 500 бронирани машини за Литва за 170 млн. долара"}
{"url": "http://www.cross.bg/festival-filmov-venetziya-1611967.html", "text": "/КРОСС/ Довечера ще бъде открито 76-ото издание на Международния филмов фестивал във Венеция с прожекцията на \"Истината\" на японския режисьор Хирокадзу Корееда с участието на Катрин Деньов, Жулиет Бинош и Итън Хоук. Фестивалът ще продължи до 7 септември. В състезателната програма са включени 21 филма. Само два от тях са режисирани от жени. Артистичният директор на филмовия фестивал във Венеция Алберто Барбера е против въвеждането на квоти и смята, че единственият критерий в избирането на филм за участие трябва да е и е неговото качество, и допълни:\"Имаме прекрасна комбинация от утвърдени режисьори, както и много нови лица, нови таланти, открития. Фестивалът е пълен с нешлифовани диаманти и се надяваме те да получат вниманието на публиката и критиците\".Брад Пит, Скарлет Йохансон и Хоакин Финикс са част от актьорите, които ще преминат по червения килим на най-стария филмов фестивал в света. Сред филмите, които ще се борят за \"Златния лъв\" тази година, са научната фантастика \"Към звездите\" на режисьора Джеймс Грей, в която Брад Пит играе космонавт, търсещ отдавна изчезналия си баща. В \"Жокера\" Хоакин Финикс влиза в кожата на популярния злодей от поредицата за Батман, но лентата е самостоятелна история. С интерес се очакват и филмите, продуцирани от „Нетфликс“, един от които е „Пералнята“, базиран на скандала с „Досиетата от Панама“. В него си партнират Мерил Стрийп, Гари Олдман и Антонио Бандерас.Интересен момент, предизвикващ полемика, е завръщането на Роман Полански с лентата „Аз обвинявам“ за „аферата Драйфус“. Режисьорът от полски произход беше изключен от Американската киноакадемия през 2018-а поради нарушения на етичния кодекс заради обвиненията в сексуални посегателства към него.", "date": "2019.08.28", "title": "Откриват 76-ото издание на Международния филмов фестивал във Венеция"}
