{"url": "http://www.cross.bg/rysiya-grad-mestnite-1599165.html", "text": "/КРОСС/ \"Боинг 737-800\" направи аварийно кацане в град Сиктивкар в северната част на Русия в петък, потвърдиха местните транспортни служители.Предполага се, че причината за инцидента е повреда в двигателя, предаде агенция \"Руптли\", цитирана от Самолетът е превозвал 157 пътници и шест членове на екипажа на борда.Самолетът е пътувал от град Мирни, разположен в източната част на Русия, до Москва. Всички пътници са невредими, каза официалният представител на местните транспортни власти за \"Спутник\".", "date": "2019.03.15", "title": "\"Боинг 737-800\" със 157 пътници на борда кацна аварийно в Русия"}
{"url": "http://www.cross.bg/alkohol-rysiya-stoki-1599166.html", "text": "/КРОСС/ Ограничения в продажбите на алкохол в жилищните райони и заведенията за обществено хранене в Русия, вдигане на възрастта за покупка на твърд алкохол до 21 години и допълнителни такси в бюджета от фирмите, търгуващи със стоки, вредни за здравето - например тютюневи изделия и спиртни напитки. Тези мерки се очаква да предложи през април на Владимир Путин руският Държавен съвет - съвещателен орган към президента на страната, пише \"РБК\".Предложенията за насърчаване на здравословния начин на живот са обсъдени от ресорна подгрупа на Съвета на \"стратегическо\" съвещание с експерти. Причини, свързани с алкохола, убиват всяка година в цял свят 320 000 млади хора от 15 до 29 години, се посочва в подготвен от руското здравно министерство проект на Стратегия за формиране на здравословен начин на живот. Заболеваемостта от алкохолизъм и алкохолни психози в Русия е възлизала през 2017 г. на 1,3 милиона души.Неправилното хранене обуславя разпространението на сърдечно-съдови заболявания в Руската федерация, отбелязва министерството в същия документ. През 2017 г. 55% от хората в страната са имали наднормено тегло, а 20,5% - затлъстяване.Експертите предлагат задължително да се маркира продукцията, съдържаща сол, захар и трансмазнини. А за да бъде по-достъпно здравословното хранене - да се разшири мрежата от социално ориентирани магазини за хранителни стоки, да станат повече специалните щандове в супермаркетите и столовете.Предлага се още отклонилите се от задължителна диспансеризация да плащат лечението на хроничните си заболявания, а водещите здравословен начин на живот да получават преференции при застраховане на автомобили.Бизнесът в Русия едва ли ще хареса тези мерки, коментира онлайн изданието \"Бел\", цитирано от Би Би Си. Сергей Беляков - шеф на сдружението АКОРТ, обединяващо вериги за търговия на дребно, заявява, че ако се приемат подобни предложения, проблеми ще си имат и търговците, и потребителите.Прекомерно ще бъде според него да се ограничат продажбите на алкохол в жилищни зони. Това ще вдигне продажбите на ментета и долнопробна продукция, същевременно ще затворят врати кварталните магазинчета, значи хората ще изгубят достъп и до други стоки, разсъждава Беляков.Още е рано обаче да се прогнозират евентуалните щети за бизнеса в Русия - \"предложенията, готвени за заседанията на Държавния съвет, далеч невинаги стигат до тях\", обнадеждава в заключение \"Бел\".", "date": "2019.03.15", "title": "Ще затегнат ли режима за продажби на алкохол в Русия?"}
{"url": "http://www.cross.bg/ychastuka-moskovska-nastilka-1599162.html", "text": "/КРОСС/ От 18 март до 18 април се забраняват престоят, паркирането и влизането на пътни превозни средства както следва :по ул. „11 -ти август“ в участъка от ул. „Московска“ до пл. Св. Ал. Невски“ и по ул. Дунав“ в участъка от ул. „Московска“ до пл. „Св. Александър Невски“.В участъка на ул. „11 Август“ предстои ремонт на паважната настилка, а по ул. „Дунав“ ще бъде премахната асфалтовата настилка и ще бъде подреден паваж.И по двете улици ще бъде изградено осветление. Обектът е част от проекта за „Изграждане, възстановяване и обновяване на публични пространства в централната градска част на София- Зона 4“.", "date": "2019.03.15", "title": "Временно се затварят за движение участъци от ул. „11 –ти август“ и „Дунав“"}
{"url": "http://www.cross.bg/chasa-mart-graf-1599167.html", "text": "/КРОСС/ Въвежда се временна организация на движението във връзка с ремонтните работи по ул. „Граф Игнатиев“. Това съобщиха от пресцентъра на Столична община.- по ул. „Граф Игнатиев” в участъка от ул. „Алабин” до бул. „Васил Левски” включително и през кръстовищата ул. „Граф Игнатиев” - ул. „Солунска“ и ул. „Граф Игнатиев” - ул. „6-ти септември“; - по ул. „Граф Игнатиев” в участъка от бул. „Васил Левски” до бул. „Евлоги и Христо Георгиеви” включително и през кръстовище ул. „Граф Игнатиев“ - ул. „Любен Каравелов”.. заради ремонт и профилактика на релсов път, съобщават още от Столична община.За времето Столичен електротранспорт“ – ЕАД ще извърши текущ ремонт и профилактика на релсовия път и контактно кабелната мрежа по трамвайна линия №8 в участъка от спирка „жп прелез“ до трамвайно обръщателно колело „Люлин“.За времето на ремонтите „Център за градска мобилност“ ЕАД променя маршрута на трамвайна линия №8, като .: от трамвайно обръщателно колело „Люлин” по бул. „Добринова скала”, бул. „Д-р Петър Дертлиев”, бул. „Панчо Владигеров”, бул. „Царица Йоана”, ул. „Булина ливада”, бул. „Александър Стамболийски”, бул. „Вардар” и по бул. „Царица Йоана” по маршрута двупосочно.- всички съществуващи автобусни спирки по маршрута;- трамвайните спирки по бул. „Д-р Петър Дертлиев”- двупосочна „Бул. Луи Пастьор” на кръстовище бул. „Царица Йоана” и ул. „Луи Пастьор” за линия Н1;- двупосочна „Бул. Д-р Петър Дертлиев” на бул. „Царица Йоана” преди бул. „Д-р Петър Дертлиев” за Н1;- на бул. „Царица Йоана” на спирка „Метростанция Вардар” за линия Н1 в посока жк. „Люлин\";- на бул. „Панчо Владигеров” на 100 метра след бул. „Захари Стоянов” в посока обръщателно колело „Люлин”.  се въвежда временна организация на движението.- от 8.00 часа на 19 март до 22.00 часа на 22 март при сектор „Г“ на Националния стадион „Васил Левски“;- от 8.00 часа до 22.00 часа на 22 март на ул. „Ген. Гурко“ между бул. „Евлоги и Христо Георгиеви“ и бул. „Васил Левски“;- от 10.00 чада до 22.00 часа на 22 март на моста пред Национален стадион „Васил Левски“.От 18.00 часа до приключване на футболната среща на 22 март само при необходимост и по преценка на ръководството на СДВР ще се забраняват влизането на пътни превозни средства в двете посоки с изключение на автобусите на градския транспорт по:- ул. „Ген Гурко“ между бул. „Васил Левски“ и бул. „Евлоги и Христо Георгиеви“;- бул. „Евлоги и Христо Георгиеви“ между пл. „Орлов мост“ и бул. „Челни връх“;- бул. „Драган Цанков“ между бул. „Евлоги и Христо Георгиеви“ и бул. „Пейо К. Яворов“.", "date": "2019.03.15", "title": "Затварят частично Графа за месец! По улицата ще се движи само общественият транспорт"}
{"url": "http://www.cross.bg/putni-gsrakovski-chasa-1599163.html", "text": "/КРОСС/ От 08.00 до 12.00 часа на 23.03.2019 г. се забраняват престоят и паркирането на пътни превозни средства по ул. „Ген. Гурко\" между ул. „Г.С.Раковски\" и ул. „Кузман Шапкарев\".От 10.30 до 12.00 часа на 23.03.2019 г. се забранява влизането на пътни превозни средства в двете посоки по ул. „Ген. Гурко\" между ул. „Г.С.Раковски\" и ул. „Дякон Игнатий\".От 07.00 до 24.00 часа на 27.03.2019 г. се забраняват престоят и паркирането на пътни превозни средства, с изключение на автомобилите на гостите поканени на церемонията на:- ул. „Г. Бенковски\" между ул. „Славянска\" и ул. „ИванВазов\";- ул. „Иван Вазов\" между ул. „Кузман Шапкарев\" и ул. „Г.С.Раковски\".От 17.30 часа до приключване на мероприятието на 27.03.2019 г. ще се забранява влизането на пътни превозни средства в двете посоки, с изключение на автомобилите на гостите поканени на церемонията, само при необходимост и по преценка на отдел „Пътна полиция\" при СДВР по:- ул. „Г. Бенковски\" между ул. „Славянска\" и ул. „ИванВазов\";- ул. „Иван Вазов\" между ул. „Кузман Шапкарев\" и ул. „Г.С.Раковски\".", "date": "2019.03.15", "title": "Промяна в организацията на движението във връзка с връчването на наградите „Икар”"}
{"url": "http://www.cross.bg/izpolzva-karta-bordnata-1599152.html", "text": "/КРОСС/ Следващия път, когато се изкушим да сложим хаштаг #boardingpass на публикация в социалните мрежи, добре е да имаме едно наум. Защото публикуването на бордната ни карта в Instagram или Facebook се оказва не толкова безопасно, според списание Popular Mechanics.Проучване на специалист по кибер сигурност показало, че споделянето на шестцифрения код, който получаваме на бордната карта и на багажа си, наречен Passenger Name Record (PNR), може да даде достъп до личните ни данни за всеки, който знае как да го използва. Веднъж сдобил се с тях, кибер престъпникът може да ги използва, за да променя резервации, да използва намаления за натрупани пропътувани разстояния, да сменя местатаБаркодовете на билетите също не са безопасни за споделяне. Всеки с четец за баркодове също може да получи достъп до личните ни данни и да ги използва според потребностите си. Popular Mechanics предупреждават, че технологиите, които авиокомпаниите използват, са доста архаични и незащитени, така че трябва да имаме едно наум.", "date": "2019.03.15", "title": "Защо да не публикуваме бордните си карти в социалните мрежи?"}
{"url": "http://www.cross.bg/klyni-amal-dzhordzh-1599153.html", "text": "/КРОСС/ Не бяхме виждали Джордж и Aмал Клуни заедно от няколко месеца и откровено си признаваме, че ни липсваха. Но пък звездното семейство успя да се реваншира на всички свои почитатели, появявайки се на две събития в рамките само на два дни.Семейство Клуни определено успя да разсее всички слухове за развод, които се тиражираха в последно време, породени именно от липсата на общи публични изяви на съпрузите. Но, ето ги пак - все така влюбени, усмихнати и красиви.Първо Джордж и Амал се появиха на прием, организиран от принц Чарлз, в чест на неговата благотворителна организация. Госпожа Клуни избра красива, бяла рокля, с която не ни е трудно да я оприличим на истински ангел.Звездното семейство има доста близки взаимоотношения с британския кралски двор, които демонстрира за пореден път. Този път принц Чарлз остана дълбоко впечатлен от външния вид и харизмата на съпругата на актьора и това му личи дори на снимките. И това само дни след като Амал даде 43 милиона, за да отиде с частен самолет и да организира бебешкото парти на Меган в Ню Йорк.Вчера пък, 14 март, семейство Клуни отново се появи в целия си блясък на друго благотворително събитие, този път в Единбург. Двамата позираха дълго пред фотографите, зажаднели за техни общи снимки. А Амал отново демонстрира стил и пристрастие към роклите с голо рамо.Двамата с Джордж приеха и отличие за дейността на организацията си, чрез която са дарили стотици милиони долари на различни инициативи и ще продължават да го правят, пише Daily Mail.С тези две появи на сходни събития актьорът и адвокатката по човешки права за пореден път се проявиха като пример за подражание - и като двойка, и като отделни личности. И като звезди, и просто като двама влюбени.  ", "date": "2019.03.15", "title": "Амал Клуни, Джордж Клуни и първата им поява от доста време насам"}
{"url": "http://www.cross.bg/papa-frantzisk-poseshtenieto-1599155.html", "text": "/КРОСС/ Днес стартира официалната интернет страница , създадена във връзка с апостолическото пътуване на Негово Светейшество папа Франциск в България от Утвърдена практика е държавата, посрещаща Светия отец, да разполага с официален уебсайт, чрез който да се разпространява важна информация за гражданите и медиите за събитията от програмата на папата.На  ще бъдат публикувани актуални новини, снимки и видео от събитията със Светия Отец, които ще се проведат в градовете София и Раковски.След съгласуване със службите за сигурност и Апостолическата нунциатура достъп до събитията по време на посещението на папа Франциск в България ще получат българските журналисти, които разполагат с постоянна акредитация към Администрацията на Президента, Министерския съвет и Министерството на външните работи.Тези представители на медиите не трябва да предоставят допълнителна информация и документи, а автоматично ще получат новата форма на акредитация за посещението на папа Франциск от 5 до 7 май 2019 г.В периода  ще получите допълнителна информация за мястото на получаване на акредитационните документи за отразяването на посещението на папа Франциск у нас, както и за организацията на различните събития в програмата. ", "date": "2019.03.15", "title": "Днес стартира официалната интернет страница за посещението на папа Франциск в България   "}
{"url": "http://www.cross.bg/iphone-ychenite-dosta-1599154.html", "text": "/КРОСС/ Учени от университета в Плимут, Великобритания, наскоро показаха какво се случва, когато смелиш iPhone 4S в блендер - пихтия от хиляди миниатюрни частици.Идеята на учените, разбира се, е била доста по-възвишена от това. Целта е била да се изследват и установят всички химически елементи, които изграждат смартфона.Резултатите показват, че iPhone 4S съдържа до 75 различни видове химикали, като 35 от тях са налични в значително по-големи количества от останалите.Както можем да очакваме, учените са открили доста въглерод, метал, алуминий, но са открили и следи от някои доста редки метали, като волфрам, кобалт, молибден, диспрозий, неодим, президиум, гадолиний и други.Проблемите, които университетският екип изтъква са няколко.Доста от елементите не се рециклират, което е в разрез с маркетинговите кампании за \"зелени\" продукти на Apple.Някои от тези елементи се добиват основно в мини, където работят деца при изключително тежки условия.Третият проблем е, че, според изчисления на учените, за извличането на всички елементи в един iPhone 4S са нужни около 15 килограма земна маса.Между 2007 г. и 2017 г. са продадени над 216 милиона iPhone устройства, а реалната производителност е много по-висока.Като прибавим към телефоните на Apple тези на всички останали производители, дупката, която оставяме в планетата започва да изглежда като астероиден кратер. ", "date": "2019.03.15", "title": "Смартфоните, производство им, химикалите и вредата върху планетата"}
{"url": "http://www.cross.bg/zayavi-ninova-korneliya-1599156.html", "text": "/КРОСС/ БСП внесе искане за проби от 50 конкретни точки по магистралите ни, съобщи Novini.bg.Искането към Агенция „Пътна инфраструктура“ е да се разреши взимането на проби от 50 конкретни точки на пътни участъци, построени или ремонтирани през последните пет години - от магистралите „Тракия“, „Хемус“, \"Марица\" и \"Струма\", както и от път I-1 и околовръстното шосе на София.Експертизата на независимата европейска лаборатория ще покаже няколко неща - качеството на настилката и какво е количеството на отделните слоеве, ще покаже дали са използвани неподходящи материали, заяви Елена Йончева на брифинг пред журналисти.Проверката ще даде информация дали пътищата са безопасни за българските граждани. Тя посочи, че са изискали от АПИ рецептите за асфалтовите смеси и сертификатите за материалите.В разговор сме със 7 лаборатории, те ще ни отговорят колко ще струва това. БСП ще поеме разходите, заяви Корнелия Нинова, лидер на БСП.Няма да се върнем в парламента. Съмнението за фалшификация на изборите остава. Това е тежка парламентарна агония, каза Корнелия Нинова. Хората се борят да живеят нормално и да си плащат сметките, а другите се борят за кокала и властта. Това са два различни свята, коментира още тя.От своя страна шефът на АПИ инж. Дончо Атанасов заяви, че агенцията няма никакви притеснения.", "date": "2019.03.15", "title": "Корнелия Нинова: Няма да се върнем в парламента. Това е тежка парламентарна агония"}
{"url": "http://www.cross.bg/gerb-preferentziite-izbori-1599157.html", "text": "/КРОСС/ 138 депутати приеха само законопроекта на ГЕРБ за връщането на преференциите на нивата от 7% - за национални избори и 5% - за евроизбори. Един депутат от гласували 139 се въздържа, предаде Канал 3.Не бяха приети обаче промените, предложени от ДПС, за връщане на високия праг за преференциалния вот, за отпадането на ограничението на броя секции извън ЕС и за агитация на майчиния език.25 от движението си подкрепиха законопроекта, 26 патриоти го отхвърлиха, а от управляващата партия 89 депутати се въздържаха.В същото време обаче парламентаристите на ДПС подкрепиха и законопроекта на ГЕРБ за връщането на старото положение при преференциите.На първо четене парламентът прие промени в Изборния кодекс, внесени от ПГ на ГЕРБ, с които върна стария праг на преференциите, предаде Агенция „Фокус“.„За“ промените гласуваха 138 народни представители, 1 гласува „въздържал се“ и нито един „против“.ГЕРБ предлагат връщане на 7-процентовия праг на преференциите за парламентарните и местни избори и 5-процентовия за евроизборите, както беше досега. Връщането беше обещано от ГЕРБ след Изпълнителна комисия, свикана от лидера на партията Бойко Борисов.Решението дойде, след като вече бяха приети изменения в изборното законодателство на 14 февруари 2019 г., според които избраният преференциално кандидат за евроизборите трябваше да получи действителни гласове не по-малко от националната избирателна квота, а на парламентарните - не по-малко от регионалната квота. Същото се отнасяше и за местните избори, когато избраният кандидат трябваше да получи не по-малко от общинската избирателна квота.Депутатите отхвърлиха промените, внесени от ДПС с 25 гласа „за“, 26 „против“ и 89 „въздържали се“. Те предлагаха оставане на сега действащото положение с преференциите, а именно да се признава националната, регионалната и общинската квота за съответните видове избори.От ДПС предлагаха още текстът за задължителното гласуване да бъде заличен, както и да бъде премахната опцията „Не подкрепям никого“. Предложенията им включваха още да бъдат въведени отменените правила за образуване на избирателни секции извън страната, действали през 2014 и 2015 г.От Движението предлагаха в случаите, в които кампанията се води на друг език, да се осигурява превод на български език и в помещенията на всяка секционна избирателна комисия да се поставят по две камери за онлайн наблюдение. В преходните и заключителни разпоредби на законопроекта на ДПС бяха заложили текстове, според които за евроизборите през 2019 г. ЦИК трябва да въвежда поетапно машинно гласуване в определени от нея секции, но не по-малко от половината от общия им брой.", "date": "2019.03.15", "title": "Преференциите отново са 7% за национален вот и 5% - за ЕП"}
{"url": "http://www.cross.bg/aktziite-zelandiya-nova-1599158.html", "text": "/КРОСС/ Акциите на компаниите, произвеждащи огнестрелни оръжия, поскъпнаха по време на петъчната търговия, отскачайки от техните многомесечните дъна вследствие на масовите стрелби в петък в две джамии в град Крайстчърч, Нова Зеландия, при които загинаха най-малко 49 души бяха убити и над 20 бяха тежко ранени.Акциите на водещи оръжейни компании в САЩ поскъпват с около 1% на извънборсовата търговия на Уолстрийт, като акциите на American Outdoor Brands Inc. нарастват около час преди старта на официалната търговия с 0,75%, а на Sturm Ruger & Co. - с 1%.Според анализатори регулаторната среда е сред най-големите катализатори за посоката на движение на акциите на оръжейните компании, тъй като опасенията за по-стриктни ограничения при покупката на оръжия водят до увеличаване на тяхното търсенето (до по-големи продажби).По време на търговията в четвъртък акциите на American Outdoor и на Sturm Ruger поскъпнаха първоначално съответно с 2,34% и с 1,9%, въпреки че Съдът в Кънектикът постанови, че производителят на автоматичната пушка AR-15 - компанията Remington Outdoor Co. може да бъде съден заради масовата стрелба през 2012-а година в началното училище \"Санди Хук\" в град Нютаун, Кънектикът, при която бяха застреляни 20 деца и шестима възрастни. Последва обаче обръщане на посоката и акциите на American Outdoor приключиха вчерашната търговия с понижение към 7-месечно дъно, а на Sturm Ruger - към 12-месечно дъно.Акциите на оръжейните компании пострадаха сериозно след избирането на Донадл Тръмп за президент на САЩ с оглед на отслабване на притеснения за затягане на контрола над продаваните оръжия. Откакто Тръмп е на власт акциите на American Outdoor се обезцениха с цели 66%, а на  Sturm Ruger - с 20,5%, като по същото време широкият фондов индекс S&P500 нарасна с 31,4%.Днешната кървава баня в Нова Зеландия обаче може да доведе до нови спекулации за затягане на режима при продажбите на огнестрелни оръжия, което допринася и за текущото поскъпване на акциите на тези компании преди официалния старт на търговията на Уолстрийт.Междувременно президентът на САЩ Доналд Тръмп осъди смъртоносните стрелби в две джамии в Крайстчърч, Нова Зеландия, наричайки ги \"ужасно масово избиване\".\"Изразявам най-топло съчувствие и най-добри пожелания на народа на Нова Зеландия след ужасното масово избиване в двете джамии. 49 невинни хора умряха толкова безсмислено, като и мнозина са по-сериозно ранени. САЩ стоят зад Нова Зеландия във всичко, което можем да направим. Бог да благослови всички!\", написа Тръмп в Туитър. Междувременно Белият дом също направи изявление, в което осъди категорично нападението.", "date": "2019.03.15", "title": "Поскъпване на акциите на оръжейните компании след кървавата баня в Нова Зеландия"}
{"url": "http://www.cross.bg/sdelkata-brekzit-depytatite-1599159.html", "text": "/КРОСС/ Британският премиер Тереза Мей ще се опита да убеди депутатите за трети път да подкрепят сделката ѝ за Брекзит през следващите дни. Това става след като снощи депутатите гласуваха за отлагане на Брекзит. Вицепремиерът Дейвид Лидингтън изрази надежда тази сутрин, че Обединеното кралство ще излезе от ЕС скоро по организиран начин, но предупреди, че по закон датата за Брекзит остава 29 март, ако не се намери алтернативно решение. С уточнението, че все пак от ЕС ще зависи дали да бъде отложен Брекзит, по принцип основният въпрос сега е колко дълго да бъде отложен и с каква цел. Правителството казва, че има две възможности, а предпочитаната от Мей е отлагане до 30 юни при положение, че депутатите подкрепят сделката ѝ при трето гласуване следващата седмица. Ако сделката отново бъде отхвърлена, Мей обяви, че ще поиска от ЕС много по-дълго отлагане, поне с една година. Но ако и в Лондон, и в Брюксел няма споразумение, по закон Обединеното кралство трябва да излезе от ЕС на 29 март без сделка. Въпреки че сделката на Мей бе отхвърлена категорично два пъти, премиерът се надява, че ще успее да привлече някои от брекзитиърите на нейна страна, като част от надеждите са свързани с ревизирания правен съвет на Джефри Кокс. Юристите на брекзитиърите обаче на този етап отхвърлиха становището на правния съветник на правителството, че „международното право позволява да се излезе от предпазния механизъм за ирландската граница, ако той има социално дестабилизиращ ефект в Северна Ирландия, защото това ще означава фундаментална промяна на обстоятелствата“.", "date": "2019.03.15", "title": "Мей ще се опита за трети път да убеди депутатите да подкрепят сделката ѝ за Брекзит"}
{"url": "http://www.cross.bg/sofiya-svetovnata-kypa-1599160.html", "text": "/КРОСС/ Невяна Владинова, Катрин Тасева и ансамбъл (жени) ще представят България на световната купа по художествена гимнастика в София. Надпреварата ще се проведе от 12 до 14 април в \"Арена Армеец\".Треньорският щаб на ансамбъла в лицето на старши треньора Весела Димитрова и помощник – треньора Михаела Маевска са заявили шест момичета - Симона Дянкова, Стефани Кирякова, Мадлен Радукалова, Камелия Стоилова, Ерика Зафирова и Лаура Траатс. Извън състава е лекуващата контузия Елена Бинева. След изтичане на срока за подаване на поименните заявки стана ясно, че в София ще пристигнат 68 индивидуални гимнастички и 17 ансамбъла.В индивидуалното Русия идва със звездите си Арина Аверина и Александра Солдатова, която миналата година спечели приза Кралица на световната купа в София. За Украйна са заявени  Влада Николченко и Виктория Оноприенко, за Беларус  ще видим Анастасия Салос и Алина Харнаско, Израел ще е с Линой Ашрам и Никол Зелихман, Италия ще бъде представена от медалистките от световното първенство миналата година у нас Милена Балдасари и Александра Аджурджу, а САЩ е със състав Евита Грискенас и Лили Мизуно.При ансамблите нашите момичета ще премерят сили с всичките си основни конкуренти - Русия, Италия, Украйна, Беларус, Япония и Израел.", "date": "2019.03.15", "title": "България с Невяна Владинова, Катрин Тасева и ансамбъл (жени) на световната купа в София"}
{"url": "http://www.cross.bg/disk-bandata-kontzertni-1599161.html", "text": "/КРОСС/ Легендарната британска група „Ролинг стоунс“ ще пусне на пазара следващия месец компилация с най-големите си хитове и бонус диск с концертни изпълнения, предаде БТА.Албумът ще излезе на 19 април под заглавието „Hunk“ и в него ще бъдат включени парчета от тави, издадени в периода 1971-2016 година.„Hunk“ ще бъде издаден на двоен компактдиск или на три плочи от винил. В тях ще фигурират 36 хита на „Стоунс“ с класики като „Satisfaction“, „Angie“, „Brown Sugar“, „Start Me Up“ и др.Към компилацията се предлага и бонусен диск с концертни изпълнения на бандата, записани по време на световни турнета на рок бандата. ", "date": "2019.03.15", "title": "„Ролинг стоунс“ издават нова компилация с най-големите си хитове"}
{"url": "http://www.cross.bg/veroizpovedaniyata-otsrochvane-tzvetanov-1599148.html", "text": "/КРОСС/ Отсрочването на задълженията на вероизповеданията ще бъде до 10 години, съобщи председателят на ПГ на ГЕРБ Цветан Цветанов.\"\", поясни той.По думите му, предложенията се внасят сега, тъй като е необходимо време експертите да могат да прецизират текстовете.„Изплащането може да стане в рамките на година-две или десет, но срокът е до 10 години“, уточни Цветанов.Според него, с отсрочването на задълженията на вероизповеданията ще се спре генерирането на напрежение в обществото и ще се гарантира националната сигурност. \"\", коментира и Менда Стоянова, шеф на бюджетната комисия в парламента. Тя обаче не можела да се приложи спрямо вероизповеданията, защото се отнасяла за стопанските субекти. Затова се налагала нова промяна.\"\", каза още Стоянова.", "date": "2019.03.15", "title": "Цветанов: Отсрочването на дълговете на вероизповеданията ще бъдe до 10 г."}
{"url": "http://www.cross.bg/zelandiya-nova-postradalite-1599147.html", "text": "/КРОСС/ Държавният глава Румен Радев изрази съболезнования на генерал-губернаторa на Нова Зеландия Патси Реди по повод жертвите и пострадалите при престрелки в джамии в град Крайстчърч, Нова Зеландия.„Приемете съболезнования от името на българския народ и лично от мое име за жертвите и пострадалите при престрелки в джамии в град Крайстчърч, Нова Зеландия, при която загинаха десетки души, а други бяха ранени. Омразата на расова основа и мотивирани от ксенофобия убийства на невинни граждани са отвратителни престъпления срещу човешкия живот и демократичното общество“, заявява Румен Радев в писмото си до Патси Реди. В съболезнованието си българският държавен глава изразява надежда за скорошно и пълно възстановяване на пострадалите.", "date": "2019.03.15", "title": "Румен Радев изрази съболезнования на генерал-губернаторa на Нова Зеландия Патси Реди "}
{"url": "http://www.cross.bg/bili-hora-svine-1599150.html", "text": "/КРОСС/ Археолози от университета в Кардиф откриха в околностите на Стоунхендж и Ейвбъри следи от древни пиршества, в които участвали хора от цяла Британия, съобщи сайтът Физ.орг.Кости от 131 свине били открити на 4 археологически обекта от късния неолит (2800 - 2400 г. пр. Христа) - Дарингтън Уолс, Марден, Маунт Плезънт и Уест Кенет. Оказало се, че костите са от свине, които били отглеждани в Шотландия, Североизточна Англия и Западен Уелс. Това навежда на мисълта, че хора идвали по тези места от всички краища на Острова.По думите на учените, хората донасяли отглеждани от тях животни, за да участват в пиршества в околностите на мегалитите. Свинете били основният вид домашни животни, чието месо било консумирано по време на подобни празници.Транспортирането на свине на разстояние стотици километри изисквало големи усилия. Животните имали преди всичко ролята на задължителна такса за участниците в пиршествата.Откритието дава възможност да се установи до каква степен е била сложна организацията на социалния живот на древните британци и как те са се придвижвали на Острова.", "date": "2019.03.15", "title": "Археолози откриха следи от древни пиршества край Стоунхендж"}
{"url": "http://www.cross.bg/avramova-pomorie-proekta-1599149.html", "text": "/КРОСС/ Очакваме през май да започне строителството на обхода на Поморие, което ще струва над 2,9 млн. лв. Това каза министърът на регионалното развитие и благоустройството Петя Аврамова по време на парламентарен контрол, предаде Агенция „Фокус“.„Изграждането на обход на град Поморие е включено в програмата „Ново строителство“ на АПИ, като общата стойност на проекта е над 2,9 млн. лв. Обходът ще преминава западно от града в периферната му част. Началото на отсечката е от км 217 на път I-9 преди град Поморие в посока Несебър, а краят е при включването в път I-9 до км 222+849 в посока Бургас“, заяви Аврамова и посочи, че за проекта има сключени договори с избрани изпълнители след проведени обществени поръчки.„Индикативно можем да посочим като начало на строителните дейности май месец. Като срокът на обществената поръчка е 12 месеца. МРРБ и АПИ отчитат изключителното значение на проекта за Бургаския регион и всички туристи и ще положат всички усилия за качествено и своевременно реализиране на обекта. С което ще се изпълни основната му цел – облекчаване на трафика особено в активния летен туристически сезон и повишаване на пътната безопасност“, обясни Аврамова. ", "date": "2019.03.15", "title": "Аврамова: Строителството на обхода на Поморие ще започне през май, ще струва над 2,9 млн. лв."}
{"url": "http://www.cross.bg/ystroiistva-aparati-ostanalite-1599151.html", "text": "/КРОСС/ Български екип създаде касовата батерия с най-дълъг живот.Вдъхновена от разработката на зарядните устройства за електромобили, иновацията удължава живота на фискалните устройства 40 пъти.Инженерният екип на Daisy Tech е имплементирал в най-продаваните мобилни касови апарати Compact M и Compact S новите технологии, на които е базирано производството на батерии за електромобили. Такаживотът на батериите на фискалните устройства се увеличава до четиридесет пъти, позволявайки 20 000 цикъла на зареждане и разреждане.При останалите апарати на пазара се използва старият тип батерии, които излизат от строя след 500 цикъла зареждане-разреждане и налагат смяна след около година употреба.Клиенти и дилъри на касови апарати определят новата конструкция на батерията и специализирания контролер за зареждането, работещи с иновативен алгоритъм, като революция в бизнеса. Мобилните фискалниустройства от ново поколение имат още едно предимство - тяхната независимост от смущения в електрическата мрежа.Дори при спиране на тока, те продължават да работят заради автономното си захранване, заразлика от останалите устройства на пазара.40-кратното увеличение на живота на касовите апарати позволи на Daisy Tech да стане първата и единствена фирма, която дава цели 4 години гаранция на вградената батерия, а не само една, както останалите. ", "date": "2019.03.15", "title": "Български екип създаде фискални устройства с най-издържливата батерия"}
{"url": "http://www.cross.bg/tarant-evropa-vklyuchitelno-1599141.html", "text": "/КРОСС/ Оръжието, използвано от терориста, убил почти 50 души в Нова Зеландия, е ситно изписано на латиница и кирилица с имената на известни битки и военачалници, сражавали се с Османската империя, включително две, свързани с България.На пълнители за автомат, които той е публикувал в профила си в \"Туитър\", се виждат надписи \"Шипченски проход 1877-78\" и \"Битка при Булаир 1913 г.\", която е едно от известните победни сражения на българската армия по време на Балканската война близо до Мраморно море.Властите само съобщават, че са задържани трима мъже и една жена и на мъж на възраст близо 30 години е повдигнато обвинение за нападението и утре той ще бъде изправен пред съдия, но името му още не се споменава. Австралийски медии съобщиха, че това е Брентън Тарант - австралиец от щата Нов Южен Уелс. Той е бил фитнес инструктор в град Графтън, но след завършването на гимназия преди десетина години е пътувал няколко пъти до Европа и Азия.Това е и терористът, който е излъчвал на живо в интернет избиването на хората в едната джамия в Крайстчърч.Австралийската телевизия Ей Би Си получи потвърждение, че това е Тарант от Трейси Грей, която е ръководител на фитнеса Big River Gym, където той е работел между 2009 и 2011 г., след което е отпътувал за чужбина.Агенция \"Франс прес\" съобщи, че видеозаписът от живото излъчване, на който се виждат и изписаните оръжия на нападателя, изглежда автентичен. Журналисти са сравнили видяното с предишни снимки от околността и вътрешното разположение на джамията \"Масджид ал Нур\", включително зеления килим в залата за молитви, и потвърждават пълно съвпадение.Трейси Грей разказва, че в началото на десетилетието Тарант направил малко пари от търговия с биткойн и с тях финансирал пътуванията си в Европа, Източна и Югоизточна Азия, включително до Северна Корея.В профилите си в социалните мрежи той се описва като \"обикновен бял мъж от обикновено работническо семейство с ниски доходи\". Грей допълва, че баща му починал от заболяване, свързано с излагането под въздействие на азбест, когато Тарант бил ученик в гимназията (Ей Би Си откриват, че Родни Тарант е починал през април 2010 г. на 49-годишна възраст). Според нея би трябвало все още да са живи майка му и сестра му.\"Франс прес\" разказва и за манифеста му от 73 страници, в който той заявява, че повратната точка за него било поражението на Марин льо Пен през 2017 г. на президентските избори във Франция. Текстът е публикуван също в \"Туитър\" сутринта преди нападението и в него се декларира, че ще последва атака срещу мюсюлманите с цел да се предизвика расово насилие и \"допълнително разделение между народите в Европа и нашествениците, които сега окупират европейски земи\".Заглавието \"Голямата подмяна\" е същото като на тръгнала от Франция конспиративна теория, според която европейското население се подменя с имигранти, които раждат много повече деца. Манифестът се обявява срещу масовата имиграция и приемането на това, че развитите страни са с общества от хора с разнообразен етническа и религиозна идентичност, говори се за \"геноцид срещу белите\" и се цитира популярен сред белите расисти като \"14-те думи\" девиз \"Трябва да гарантираме съществуването на нашите хора и бъдещето на белите деца\".", "date": "2019.03.15", "title": "Терористът от Крайстчърч е носел оръжие с надпис \"Шипченски проход 1877-78\""}
{"url": "http://www.cross.bg/lenti-peshehodtzite-dokato-1599142.html", "text": "/КРОСС/ Столицата на Израел прави опити да спре \"смартфон зомбитата\", като поставя пред пешеходните пътеки ленти с LED осветление, но не на обичайните места, а долу на земята в края на тротоарите.Идеята им е това да привлече с по-голям успех вниманието на пешеходците, които са толкова запленени от мобилните си устройства, че рядко поглеждат напред и нагоре, преди да стъпят на пътя, разказва агенция \"Ройтерс\".Подобни светещи ленти бяха поставени вече в Сингапур, Австралия и Германия.Томер Дрор, началник на отдела за управление на трафика в Тел Авив, твърди, че пешеходците забелязват светещите ленти, които бяха пуснати в действие преди няколко дни.32-годишният биолог Алекс Шнайдер обаче, който пресича улицата, докато свети зелено, гледайки телефона си, казва пред агенцията, че така и не видял сигналната лента.\"Бях твърде зает със самия телефон и не обърнах внимание на светлината\", казва той, след като почти се удря в оператора на \"Ройтерс\", докато той снима кръстовището.", "date": "2019.03.15", "title": "В Тел Авив изпробват нови светофари за пешеходците със смартофони"}
{"url": "http://www.cross.bg/iiotova-iliyana-mladite-1599144.html", "text": "/КРОСС/ Успешната кариера е резултат от протегнатата ръка между образованието и работодателите. Трябва да се откажем от т.нар. модел на „бързото хранене“ в образованието – удобно, но не пълноценно. Образованието и работодателите трябва да гарантират на младите хора успешна кариера в България. Това заяви вицепрезидентът Илияна Йотова при откриването на изложението „Образование без граници“ и кариерния форум „Образование и кариера“, които се провеждат в рамките на два дни в Националния дворец на културата.Вицепрезидентът изтъкна несъответствието между предлагане и търсене на пазара на труда, „произвеждането“ на безработни висшисти и липсата на кадри за бизнеса. „Това е и убеждението на над половината от младите хора в България на възраст от 14 до 29 години. От друга страна, работодателите все по-често алармират за недостиг на кадри“, посочи Илияна Йотова.Вицепрезидентът поздрави организаторите и участниците в изложението за работещата формула, която са открили – да съберат образованието и бизнеса на едно място. „Този форум дава силен положителен пример. Наред са институциите, университетите, ние самите като общество, което изисква и настоява“, изтъкна Илияна Йотова.По думите на вицепрезидента особено важен е отговорът на въпроса „Какво искат младите хора?“. „Днес те със своите изисквания, очаквания и потенциал са ново предизвикателство за мениджърите и работодателите, за преподавателите в училище и университета“, убедена е Илияна Йотова.Акцент в изказването на вицепрезидента бе дълбокото разделение между младите хора в големите и малките населени места и различният старт, който получават за своята кариера. „Това неравенство тръгва още от училище и неминуемо слага своя отпечатък върху развитието на един млад човек“, заяви Илияна Йотова. Вицепрезидентът изтъкна, че социалната ни система не е на необходимото ниво, за да защитава най-слабите. „Оттук идва песимизмът сред тях, нежеланието нито за образование, нито за работа“, отбеляза Илияна Йотова.Вицепрезидентът предложи организирането на специален форум за образованието и кариерата на младите хора в неравностойно положение  и със специфични нужди. „Те имат своите трудности, но са огромен потенциал. Трябва да познаваме по-добре техните очаквания, да им предложим добре структурирана система за индивидуално обучение, достъп до образователните институции, система и технология за оценяване на техните знания, възможности за трудова реализация“, заяви Илияна Йотова.Приветствието си вицепрезидентът завърши с думите на Петко Славейков: „Само истинно образованият и просветеният човек бива свободен и честит, а неученият и непросветеният е всякога роб, дето и да бъде... роб на страстите си, на своите и чуждите предразсъдъци...“.", "date": "2019.03.15", "title": "Илияна Йотова: Образованието и работодателите трябва да гарантират на младите успешна кариера в България   "}
{"url": "http://www.cross.bg/ninova-federatziyata-potrebitelite-1599145.html", "text": "/КРОСС/ Председателят на БСП Корнелия Нинова и народните представители от ПГ на „БСП за България” Петър Витанов, Димитър Данчев и Жельо Бойчев и общинският съветник в София Милка Христова се срещнаха с ръководството на Федерацията на потребителите в България по случай Световния ден на потребителите.Представителите на Федерацията благодариха на БСП, която, по думите им, е единствената, проявила интерес към проблемите на потребителите. „Не можете да си представите каква мъка има по хората”, заяви изпълнителният секретар на Федерацията Емил Георгиев, който разказа за събдите на хората, които се борят срещу злоупотребите на „Топлофикация-София” .Нинова участва в приемния ден на федерацията и разговаря с посетители, които я запознаха с проблемите си за сметки за ток, вода и други услуги.Най-големият проблем е тежкият лобизъм в законодателството. „Законът поставя големите фирми и монополите в силна позиция, а най-ощетеният, малкият човек, няма закрила”, каза тя.„Това се превърна в държавна политика от управляващите.Никой не търси сметка на големите как определят цените, какви уж инвестиции правят. Държавата трябва да се намеси, защото вече е непосилно за хората да плащат последните си пари, за да пълнят джобовете на корпорации и концесионери. Това ще се промени. Вместо политика за големите, на гърба на потребителя - политика за малките, с ясни правила и контрол. Това, което виждам тук днес и онова, което се случва в парламента, са два противоположни свята. Тук хората са изтерзани от бедност и несправедливост, в парламента се търгуват за кворум, за да оцелее правителството на Борисов. Управляващите са алчни за власт на всяка цена. Хората са жадни за справедливост и нормален живот”, заяви още тя.„Имаме кауза, няма да се предадем, но имаме нужда от сериозна подкрепа”, коментираха от ръководството на Федерацията. От своя страна, Корнелия Нинова коментира, че от БСП са готови да си сътрудничат с Федерацията и поканиха техни експерти за нови срещи по конкретни наболели теми, включително и по Закона за храните и Закона за търговските вериги. „БСП остава отворена за сътрудничество, за да защитим заедно хората”, заключи Нинова.", "date": "2019.03.15", "title": "Нинова към потребителите: Парламентът и действителността – два противополжни свята"}
{"url": "http://www.cross.bg/leva-singul-live-1599146.html", "text": "/КРОСС/ „Еврофутбол“ определи Милан за фаворит срещу Интер в дерби дела Мадонина. Сблъсъкът за Милано е на 17.03.2019 г. от 21.30 ч.:Милан – Интер Милано                                                     Сингъл, Live, ТОП „1“-2.20 „Х“- 2.87 „2“- 2.88Каляри - Фиорентина                                                         Сингъл, Live, ТОП „1“-3.06 „Х“-3.04 „2“- 2.15ЦСКА София - Берое                                                          Сингъл, Live, ТОП „1“-1.20 „Х“-4.50 „2“- 5.80Херта Берлин - Дортмунд                                                   Сингъл, Live, ТОП „1“-3.65 „Х“-3.40 „2“- 1.72Атлетик Билбао – Атлетико Мадрид                                    Сингъл, Live, ТОП „1“-3.36 „Х“-2.70 „2“- 2.07Уулвърхямптън – Ман. Юнайтед                                         Сингъл, Live, ТОП „1“-2.78 „Х“-2.90 „2“- 2.02Спартак Москва – Зенит СПТ                                             Сингъл, Live, ТОП „1“-2.56 „Х“-2.71 „2“- 2.27Евертън - Челси                                                                Сингъл, Live, ТОП „1“-3.64 „Х“-3.25 „2“- 1.76Панатинайкос – Олимпиакос Пирея                                   Сингъл, Live, ТОП „1“-4.24 „Х“-3.00 „2“- 1.72Бетис - Барселона                                                             Сингъл, Live, ТОП „1“-5.50 „Х“-4.36 „2“- 1.35Пари Сен Жермен - Марсилия                                            Сингъл, Live, ТОП „1“-1.20 „Х“-5.25 „2“- 8.10 Столичанин грабна 7868,72 лева (271,70 лева от бонус) от футболни залози във вторник за система 5, 6, 7, 8 от 8 за сблъсъци от Англия и Шампионската лига. Същият ден пловдивчанин може да се похвали с 2606,36 лева (бонус 808,87 лева) с 1,5 лева залог на 10 мача в права колонка. На 13.03.2019 г. софиянец си тръгна с 7260 лева със система 1 и 2 от 3 мача.Жител на пловдивското село Марково прибра 3510 лева от Спортмакс за Сбор голове във вторник. А, в сряда двама столичани взеха съответно 3738 лева и 3236,80 лева за Секунда на 1-ви гол.Две суми от по 1340 лева отидоха в Смолян със залог за Място от конни надбягвания. Добричлия пък заслужи 1340 лева с 54 лева за 1-3. Предвиждане за дубъл осигури 1224 лева на жител на Гълъбово.Към 12.00 часа на 15.03.2019 г. сумата в Суперджакпот 15 достигна 101 964 лева.  ще откриете и мачовете от него. Джакпот от 13 срещи е на стойност 13 166 лева. Вижте кои мачове попадат в него . ", "date": "2019.03.15", "title": "„Еврофутбол“ определи Милан за фаворит срещу Интер в дерби дела Мадонина"}
{"url": "http://www.cross.bg/boiiko-nova-zelandiya-1599131.html", "text": "/КРОСС/ Министър-председателят Бойко Борисов изпрати съболезнователна телеграма до премиера на Нова Зеландия Джасинда Ардърн по повод терористичните актове в гр. Крайстчърч.„От името на българското правителство и лично от свое име отправям найискрени съболезнования до Вас и до новозеландския народ. Съпричастни сме към мъката на семействата и близките на загиналите, както и на другите пострадали“, пише българският премиер до министър-председателя на Нова Зеландия.„България решително осъжда този ужасяващ акт на нападение срещу невинни хора“, посочва още премиерът Бойко Борисов в съболезнователната телеграма.", "date": "2019.03.15", "title": "Бойко Борисов изпрати съболезнователна телеграма до премиера на Нова Зеландия Джасинда Ардърн "}
{"url": "http://www.cross.bg/sindikatite-transport-milka-1599132.html", "text": "/КРОСС/ Самоорганизиралите се шофьори от градския транспорт постигнаха много сериозна победа. Това коментира заместник-председателят на СОС от БСП Милка Христова ден след сесията, на която беше гласуван докладът на кмета Йорданка Фандъкова за увеличение на основната заплата на шофьорите в столичните автотранспорт и електротранспорт на 1150 лева.\"Фактът, че работниците се обърнаха не към синдикатите, а към БСП, говори сам по себе си, коментира тя. – Благодарение на собствените си усилия за няколко седмици шофьорите извоюваха това, което години наред не са могли да получат от синдикатите. След като подписката им наброи над 1200 души, което е повече от една трета от официалния брой синдикални членове в градския транспорт, ръководствата на синдикатите си дадоха сметка за мащаба на недоволството и се опитаха да го овладеят, да го тушират и да го оглавят. Опитът им обаче беше изключително нелеп\".Милка Христова визира бурната и агресивна реакция на някои представители на синдикатите по време на заседанието на Комисията по транспорт и туризъм в сряда по въпроса за ремонтите на тоалетните, поставен от председателя на ГС на БСП - София Калоян Паргов. \"Те се борели 17 години тоалетните на крайните спирки да бъдат ремонтирани, а, видите ли, сега БСП се намесила и им отнела инициативата!? Тук веднага изниква въпроса за ефективността от работата на синдикатите през тези 17 години на борба, коментира заместник-председателят на СОС. - И кой казва, че въпросът за увеличаването на заплатите на трудещите и подобряването на условията на труд са запазена територия на снидикатите и никоя политическа сила, най-вече БСП, не може да се намесва?!\"Според Милка Христова не бива да бъдат омаловажавани, а трябва да бъде отдадено дължимото уважение на гражданската енергия и решителност на водачите от градския транспорт да отстояват правата си, независимо дали са, или не са синдикални членове. \"На сесията в четвъртък изглеждаше изключително несериозно непрекъснатото натрапчиво повтаряне на тезата, че увеличението на заплатите се дължи само и единствено на легитимните представители на синдикатите\", коментира тя.Общинските съветници от групата на БСП имаха забележки за начина, по който управляващите предвиждат да осигурят средствата за увеличението на заплатите на шофьорите в градския транспорт. \"Предвижда се те да дойдат след корекция на общинския бюджет в посока увеличение на приходите от данъка за възмездно придобиване на имущества в размер на 5,3 милиона лева, обясни Милка Христова. - Прави впечатление обаче начинът, по който тези пари ще бъдат „вкарани” в Икономическата рамка. Те ще влязат в нея като субсидия, която трябва да достигне, забележете, до транспортните оператори, респективно до шофьорите, чрез увеличаване продажбата на превозни карти и документи. Нещо, което, според нас, е рисковано и не гарантира реалното получаване на тези средства от транспортните оператори и водачите. Причината е, че тенденцията, която наблюдаваме, не говори за подобна възможност. Затова нашето предложение беше тази сума да мине чрез Регламент 1370 на Европейския съюз. Така ще бъде гарантирано повишаването на заплатите, без то да бъде обвързано с евентуална продажба на превозни документи. За съжаление, нашето предложение не беше прието\". ", "date": "2019.03.15", "title": "Милка Христова: Самоорганизиралите се шофьори от градския транспорт постигнаха много сериозна победа"}
{"url": "http://www.cross.bg/priroda-ribolov-mart-1599133.html", "text": "/КРОСС/ Екстремно байк шоу и демонстрации с коне тежковози ще има за първи път на изложбата „Природа, Лов, Риболов“.Тя ще се проведе от 27 до 31 март 2019 г. в Международен панаир Пловдив, където повече от 60 фирми ще презентират оборудване за лов, риболов, спорт и туризъм.Атракциите са част от съпътстващата програма, включваща над 10 събития. Уникалното байк шоу съчетава свободен стил и траял – преодоляване на препятствия с изключително висока степен на трудност.На мобилен скейт парк своите умения ще демонстрират най-добрите каскадьори с велосипеди на Балтика от клуб „Грийнтрайълс“ в Рига, Латвия. Те правят екстремния байк достъпен за широката публика. Сега и хилядите почитатели на този спорт в България ще имат възможността да се насладят на виртуозни изпълнения, заредени с много адреналин. Клубът ще представи в Пловдив най-мащабната си програма, с която прави зрелищни турнета вече над 7 години.Другата новост на „Природа, Лов, Риболов“ е теглене на трупи с коне от най-силните породи - български и арденски тежковоз. Те се използват за прибиране на дървен материал от труднодостъпни терени. Българският вид се отличава с масивно телосложение и голяма работоспособност, обясниха от Сдружението за коневъдство и конен спорт ДВАЛ. От известна ферма в Пещера идват арденските тежковози. Те са бързи и не отстъпват по мощ на малък трактор, казват експерти.Демонстрациите може да се видят всеки ден.„Природа, Лов, Риболов 2019“ отново ще предложи модерно хоби оборудване, много иновации и атракции. Участниците ще покажат в палата 3 изделия за лов, риболов, екстремни спортове и туризъм: оръжия, муниции, принадлежности, облекло, обувки, аксесоари, лодки, оптически и навигационни уреди, други продукти и услуги за свободното време, ловни трофеи и старинни пушки.Изложителите представят също интересни туристически дестинации и модерни тенденции в зелената икономика.25-ото издание на „Природа, Лов, Риболов“ отново се организира под егидата на Министерството на земеделието, храните и горите. Посетителите специалисти ще могат да осъществят директни срещи с водещи компании и да намерят идеи за бизнес.За широката публика изложбата ще бъде интересна с новостите и забавна с атракциите в съпътстващата програма.Очаква се над 20 000 посетители от страната и чужбина да разгледат „Природа, Лов, Риболов“ и останалите прояви от Дните на семейството, свободното време, хобито и модата, които са по същото време в Панаира: Специализирана изложба „Цветна пролет“ (от 27 март), Европейски форум на социалната икономика (от 28 март), Италиански фестивал на красотата и прическата (от 29 март), международни киноложки изложби (от 30 март).", "date": "2019.03.15", "title": "Екстремно байк шоу за първи път на изложбата „Природа, Лов, Риболов“"}
{"url": "http://www.cross.bg/elektroenergiya-razpredelenie-ochakva-1599134.html", "text": "/КРОСС/ Екипи на ЧЕЗ Разпределение установиха за 7-ми пореден път луксозна къща в кв. КинозцентърДрагалевци да консумира неправомерно електроенергия.Компанията е подала сигнал до органите на МВР и очаква огледна група. Къщата е с преустановено електрозахранване заради неплатени задължения от 2017 г., а клиентът е с образувано досъдебно производство през 2018 г., заради предходните си нарушения.Кражбите на електроенергия на къщата до момента винаги са реализирани чрез директно присъединяване към електроразпределителната мрежа, като последното, установено днес, нарушение е изпълнено с изграден допълнителен кабел под земята.26% от нарушителите са регистрирани повече от веднъж за кражба на ток, като 980 от тях са с над 3 съставени протокола през последните три години.ЧЕЗ Разпределение очаква нови правила, които да въведат строги санкции не само по отношение на цената, но и по отношение на срока за дотаксуване на електроенергия за некоректните потребители.Кражбите на ток влошават качеството на електроенергията за всички клиенти. Необходима е да има обществена нетърпимост, ускорени процедури, ефективни и по-тежки санкции срещу извършителите, за да се защити интересът на коректните граждани.", "date": "2019.03.15", "title": "Екипи на ЧЕЗ Разпределение установиха за 7-ми пореден път кражба на ток"}
{"url": "http://www.cross.bg/slavev-teodor-narodnoto-1599135.html", "text": "/КРОСС/ \"Депутатите продължават да се държат като лоши актьори в една зле скалъпена театрална постановка, когато изслушват кандидати за различни позиции\", каза пред БНР Теодор Славев от Българския институт за правни инициативи. По думите му в голямата си част кандидатите за членове на ЦИК са професионалисти, експерти, с впечатляващи биографии. „За съжаление, това театралничене в Народното събрание удря и по техния личен авторитет“, смята той.„Или не разбират какъв е смисълът на подобно изслушване, или нямат желание да се занимават, или имат някакви други съображения. Това мое впечатление се потвърждава и от изслушването на кандидатите за ЦИК. В процедурата за ЦИК не бяха зададени същностни въпроси. Това е идеята на такова изслушване – да има обсъждане, разговор, експертна оценка за състоянието. Ако не бяха кандидатите и въпросите на НПО – едва ли щеше да има какъвто и да е дебат“, коментира Славев в интервю за предаването „Преди всички“. По думите му в такова изслушване трябва да се направи анализ за състоянието на сектора.„Виждате как се взимат политически решения напоследък в Народното събрание. Цари някакъв абсолютен хаос. Това е училище за политици, а не законодателен орган, който трябва да взима решения“, продължи с коментара си Теодор Славев и добави:„Да се знае кой от кои е – това става водещият критерий, когато се правят назначения. Такива неща като професионализъм, експертност, почтеност остават на заден план, ако въобще присъстват. Това е в основата на рушащото се и спадащо доверие към институциите“.Добрата новина е, че процедура за избор на нова ЦИК въобще се състоя. Славев отчете, че техническите критерии при провеждането на подобни процедури от Народното събрание са спазени. Като цяло тонът беше положителен, смята той и добави:„Самите кандидати повдигнаха важни проблеми и въпроси пред изборния процес – за честността, прозрачността, техническото обезпечаване, обучението на изборната администрация, за дистанционното и машинното гласуване“.Според Теодор Славев би могло да бъде спазена датата 21-ви март за новата ЦИК.", "date": "2019.03.15", "title": "Теодор Славев: В процедурата за ЦИК не бяха зададени същностни въпроси"}
{"url": "http://www.cross.bg/zemedelieto-zheni-zhenite-1599136.html", "text": "/КРОСС/ 40% от работещите в земеделието в България са жени, а 29% от дамите са на управленски постове. Тези данни представи председателят на Федерацията на синдикатите в земеделието към КНСБ Светла Василева.Федерацията стартира кампания под надслов: „Да отворим очи за жените в земеделието на България“. Сред основните проблеми на жените в аграрния сектор остава по-ниското заплащане. „Разликата в заплатите между мъже и жени все още не намалява. През 2018 г. в агросектора жените получават средната работна заплата от 829 лв., а мъжете - 938 лв.“, отчете Светла Василева.Тя посочи, че разликата в заплащането на двата пола не е много по-голяма в сравнение със стойностите на европейско ниво.  Разликата в България, дори в най-ниско доходните групи, в които попада и отрасъл „Земеделие“, е около 12%.", "date": "2019.03.15", "title": "40% от работещите в земеделието в България са жени"}
{"url": "http://www.cross.bg/mart-prozhektziyata-vyara-1599137.html", "text": "/КРОСС/ Дни на португалския език и култура под името \"Португалски пътеки в София\" ще бъдат открити през март съвместно от португалския езиков и културен институт \"Камойнш София\" и Столичната библиотека, съобщиха организаторите.От 18 март до 1 април в галерия \"София\" към библиотеката се открива фотографската изложба \"Португалски пътеки\" с автор проф. д-р Марин Паунов, известен като познавач и почитател на португалската култура. Чрез неговите кадри посетителите ще могат да направят своеобразна обиколка из различните региони на страната.В тематичните дни е предвидена и филмова програма с три филма, два от които дело на един от най-изтъкнатите майстори на португалското кино - Маноел де Оливейра.\"На кино в библиотеката\" ще ви предложи да гледате с английски субтитри неговия документален филм \"Порто от моето детство\", създаден през 2001 г., когато родният град на режисьора е Европейска столица на културата. Прожекцията е на 21 март от 18 ч. в зала \"Вяра\".Вторият филм на Оливейра, който също ще е със субтитри на английски, е \"Връщам се у дома\", чието действие се развива през 2000 г. в Париж и разказва за Жилбер Валенс (в ролята Мишел Пиколи) - известен португалски актьор, който получава голяма роля, когато го връхлита трагедия - съпругата му, дъщеря му и зет му умират в автомобилна катастрофа. След като става отговорен за възпитанието на своя внук, Валенс разбира, че е време да преосмисли своите житейски избори и кариерата си. Прожекцията е на 25 март от 18 ч. в зала \"Вяра\".Третият филм е \"Флорбела\" на Висенте Алверж до О. Той разказва историята на родената през 1894 г. Флорбела Шпанка - една от най-значимите португалски поетеси на XX век, която обаче остава непозната и неразбрана за времето си жена. Периодът, върху който се фокусира лентата, е точно когато тя изпада в литературна криза и престава да се изразява чрез текстовете си заради смъртта на любимия си брат Апелеш - офицер във военноморската авиация, чийто хидроплан потъва в река Тежо. Прожекцията е на 27 март от 18 ч. със субтитри на български език в зала \"Вяра\".Всички събития са с вход свободен.", "date": "2019.03.15", "title": "В Столична библиотека откриват \"Португалски пътеки\""}
{"url": "http://www.cross.bg/huawei-mate-lite-1599138.html", "text": "/КРОСС/ От 15 март Huawei започва специална едномесечна сервизна кампания, която ще позволи на потребителите да заменят дисплея на 8 полулярни модели Huawei смартфони с до 40% отстъпка от цената.По време на периода на кампанията, приключваща на 15 април, притежателите на тези модели на Huawei, които желаят да заменят дисплея им, могат да посетят Центъра за обслужване на клиенти на Huawei в София, на улица „Леге“ N:6.Там те ще получат отстъпка от цената за извънгаранционна подмяна на своя екран, както и подарък - безплатно предпазващо фолио. Моделите, които се включват в кампанията, са флагманите Huawei Mate 20 Pro, Huawei P20 и Huawei P20 Pro, Mate 10 Pro, Mate 20 lite, P20 lite, Mate 10 lite и най-новото попълнение - Huawei P smart 2019.Сервизният център на Huawei в София, където се извършва услугата, се намира на ул. Леге 6 и е отворен от 9 до 18 часа от понеделни до петък.Повече информация за кампанията можете да намерите на официалния  на Huawei.", "date": "2019.03.15", "title": "HUAWEI предлага до 40% отстъпка за подмяна на дисплей за определени модели телефони до средата на април"}
{"url": "http://www.cross.bg/zhelyazkov-ministur-rosen-1599139.html", "text": "/КРОСС/ През следващите няколко месеца ще дефинираме обхвата на проектите в сектор „Транспорт“, които ще залегнат за изпълнение в периода 2021-2027 г. Това заяви министърът на транспорта, информационните технологии и съобщенията Росен Желязков по време на международна конференция „Европейската солидарност в инвестиционната политика на ЕС“. Събитието се организира от Комисията по регионално развитие на Европейския парламент и Камарата на строителите в България.„И след 2020 г. ще продължим да работим по подобряване на свързаността в региона, като фокусът ни е насочен към Северна България и трансграничните връзки“, посочи министър Желязков. Той отбеляза, че основният елемент в сектора остава железопътният транспорт, като в следващия програмен период е предвидено да бъдат включени железопътните връзки от София до границите със Северна Македония и Сърбия. „Предстои да направим проучване за необходимостта и алтернативите за развитие на жп инфраструктурата по направлението „Север-Юг”, коментира още министър Желязков.„В пътния сектор ще бъде поставен акцент върху изграждане на транспортните връзки в Северна България“, заяви Росен Желязков и допълни, че към момента ОПТТИ финансира подготовката на два пътни проекта, като целта е те да бъдат изградени след 2020 г. Това са автомагистралата „Русе-Велико Търново“ и скоростният път „Видин- Монтана-Враца“.Според транспортния министър, новите разширения на Линия 3 на софийското метро вече имат висока проектна готовност. „В новата програма ще предложим за финансиране участъците до ж.к. „Васил Левски“ и до бул. „Цариградско шосе“, обясни Росен Желязков.Пред представителите на медиите министър Желязков заяви, че текстовете на новия Закон за пътните превозни средства са готови и предстои проектът да бъде публикуван за обществено обсъждане. Най-важните промени са свързани с безопасността, регистрирането на автосервизите, създаването на необходимите бази с данни, техническите прегледи и квалификацията на хората, извършващи сервизна дейност. Министърът подчерта, че тези промени не се правят с цел да защитават определени интереси, а да гарантират конкуренцията в секторa, безопасността и екологичността на пътните превозни средства, както и да защитят правата на потребителите и участниците в пазара.По темата с предстоящото заседание на Европейския парламент и опасенията на превозвачите, че Пакетът мобилност I ще бъде включен в дневния ред, министър Желязков коментира, че на 25 март предстои лидерите на парламентарните групи да определят окончателно дали Пакетът ще бъде включен за разглеждане в заседанието на 27 март. Министърът обяви, че на 18 март ще проведе работна среща с представители на българските превозвачи, на която ще бъде обсъдена темата преди предстоящото гласуване в Европейския парламент. Той беше категоричен, че българската държава стои зад превозвачите и не е променила позицията си по този въпрос. ", "date": "2019.03.15", "title": "Росен Желязков: До няколко месеца ще са ясни транспортните проекти в новата оперативна програма"}
{"url": "http://www.cross.bg/brekzit-vsichki-evropeiiskiya-1599140.html", "text": "/КРОСС/ Германският бизнес полагат големи усилия в подготовката на всички възможни сценарии за оттеглянето на Великобритания от Европейския съюз, но все още се надява на контролиран Брекзит (Брекзит със сделка), съобщи в петък Федерацията на германските индустрии (BDI).\"Все още се надяваме, че Брекзит споразумението с ЕС ще одобрено, всички ние сме изправени пред една и съща бездна\", заяви президентът на BDI Дитер Кемпф пред телевизия Deutschlandfunk.Неговото изказване е факт, след като в четвъртък британските законодатели гласуваха за отлагане на Брекзит, което означава, че Обединеното кралство вероятно няма да напусне Европейския съюз на 29-и март, както беше планирано, ако това решение бъде подкрепено от всичките останалите 27 страни-членки на ЕС.", "date": "2019.03.15", "title": "Германският бизнес се подготвя за всички Брекзит сценарии, обяви Федерацията на германските индустрии"}
{"url": "http://www.cross.bg/facebook-kompaniyata-whatsap-1599119.html", "text": "/КРОСС/ Главният изпълнителен директор на Facebook Марк Зукърбърг обяви, че двама високопоставени мениджъри на компанията напускат постовете си, предаде ДПА.Крис Кокс, който бе главен продуктов мениджър, и Крис Даниълс, който отговаряше за приложението WhatsAp, напускат, съобщи Зукърбърг.Кокс се присъедини към Facebook малко след основаването му като един от първите инженери на компанията. При реорганизация миналата година той бе поставен начело на приложенията Instagram, WhatsAp, Messenger. Зукърбърг посочи, че Кокс е започнал да обсъжда желанието си \"да прави нещо различно\" преди няколко години. Има обаче предположения, че насочването на шефа на компанията към по-силна защита на поверителността е свързано с оставките.Даниълс управляваше екипа разработчици на Facebook, заставайки начело на инициативата Internet.org, която помага на хората да получат достъп до интернет. Неотдавна той започна да играе по-голяма роля и в WhatsAp.Миналата нощ приложенията на Facebook бяха засегнати от сериозен срив. Потребители нямаха достъп до социалната мрежа, Instagram и WhatsAp в продължение на часове.Facebook не посочи колко потребители са били засегнати или защо за отстраняване на проблема е било необходимо толкова много време, допълва АП. Според компанията причината е била \"промяна в сървърна конфигурация\". Facebook се извини и благодари на потребителите за търпението им.", "date": "2019.03.15", "title": "Двама топ мениджъри напускат Facebook"}
{"url": "http://www.cross.bg/opit-kvoryma-registratziya-1599122.html", "text": "/КРОСС/ При втория опит за регистрация парламентът събра кворум от 125 народни представители, предаде Агенция „Фокус“. Вторият опит за регистрация се наложи след като при първия в зала бяха установени 119 народни представители при необходими за кворума 121.Предизвикателството с кворума възникна след като вчера от „Воля“ обявиха, че напускат парламента. Днес те участваха във втория опит за регистрация. Вече четвърта седмица ПГ на „БСП за България“ не участва в пленарните заседания.По програма депутатите трябва да започнат с избора на председател на Комисията за финансов надзор.", "date": "2019.03.15", "title": "От втори опит парламентът започна работа със 125 народни представители, \"Воля\" осигури кворума"}
{"url": "http://www.cross.bg/kirilov-nyama-komisiya-1599123.html", "text": "/КРОСС/ В студиото на сутрешния блок на БНТ председателят на правната комисия към НС Даниел Кирилов заяви, че нов състав на Централната избирателна комисия се очаква в средата на следващата седмица. Той увери, че в новия състав на комисията ГЕРБ няма да имат мнозинство. Кирилов заяви още, че парламентарна криза в момента няма. Кворум в пленарна зала може да се събере.„След срещата с кандидатите за ЦИК съм донякъде спокоен, но и донякъде притеснен - професионализмът ще се запази, но ще има период, в който новата комисия ще трябва да се стикова в условията на ускорен старт”, заяви председателят на правната комисия.Той изрази задоволството си от кандидатите на ГЕРБ, но увери, че ГЕРБ няма да имат мнозинство.Освен представители на парламентарно представените партии - 18 членове - формациите с представители в Европейския парламент също имат право да излъчат представители, обясни Кирилов.ЦИК трябва да е надпартийна, но отразява квотите в парламентарното представителство, каза Кирилов.Следва да се изберат председател, зам.-председател и секретари, а обикновените членове на ЦИК трябва да бъдат предложени на президента. Даниел Кирилов заяви, че правомощията на президента в случая не са ясни, тъй като се приема, че е обвързан да издаде указ за назначаването на членовете на ЦИК.Кирилов прогнозира, че в средата на следващата седмица ще има нов състав на ЦИК, ако процедурата не се забави при президента. По думите му е редно членовете на правната комисия от БСП да влязат в пленарна зала, за да гласуват за кандидатите си за ЦИК.„Ако те не посочат нито един зам.-председател, на практика на гласуването в НС няма да има нито един техен кандидат. На практика, всички техни кандидати ще бъдат назначени с подписа на президента. Спокойни са, че нямат нужда от парламент за въпросната процедура”, каза той.Даниел Кирилов изрази увереност, че кворум в пленарна зала може да се състави. По думите му, не може да се говори за парламентарна криза.", "date": "2019.03.15", "title": "Данаил Кирилов: Ако от БСП не влязат в парламента, няма да имат зам.председател на ЦИК"}
{"url": "http://www.cross.bg/samorazprava-zapochva-duvka-1599124.html", "text": "/КРОСС/ Разследват нов случай на агресия между тинейджърки в Пловдив.  Този път не става дума за сбиване а за това, че десетокласничка е намушкала своя съученичка с нож и й е причинила рана в областта на гърба. Всичко започва след размяна на обидни реплики. Причината – дъвчене на дъвка в час. Двете ученички били приятелки, но преди два дни се скарали и в продължение на няколко часа конфликтът между тях ескалирал. Заради опасността от саморазправа, едното момиче било изпратено за консултация при педагогическия съветник. На излизане от кабинета било пресрещнато от съученичката си и наръгано с кухненски нож.Регионалният инспекторат ще проверява защо конфликтът не е бил потушен преди да се стигне до саморазправа с хладно оръжие. Пловдивската районна прокуратура е образувала досъдебно производство за нанасяне на лека телесна повреда по хулигански подбуди. Най-вероятно нападателката ще бъде наказана с преминаване към индивидуална форма на обучение.На 12 март, от втория час започва един словесен конфликт между двете ученички и той започва привидно с една нелепа ситуация – груба забележка от страна на едната ученичка към другата, че дъвче дъвка и мляска прекалено силно, с което й пречи да внимава в часовете. Съответно последва реплика от другата ученичка.Словесния спор продължава и по време на междучасието. Учителката, в чийто час са се скарали, е разговаряла с педагогическата съветничка, която е на същия етаж, който е провел разговор с ученичките и уж спорът между тях е бил потушен. За съжаление в следващите часове, той е възникнал отново и той ескалира във физическа саморазправа в шестия час, около 13.20 часа. Това коментира директорът на училището Здравко Димитров.", "date": "2019.03.15", "title": "Как заради спор за дъвка тийнейджърка наръга своя съученичка с нож?"}
{"url": "http://www.cross.bg/suvet-stroezh-kazina-1599169.html", "text": "/КРОСС/ Забраната на общинския съвет в Банско за строителство на нови нощни барове, дискотеки и казина е незаконна.Това е установила проверка на областната администрация в Благоевград по разпореждане на прокуратурата в Разлог.Ограничението бе гласувано от общинския съвет в курортното градче в началото на месеца по предложение на кмета Георги Икономов. Тогава той заяви, че в Банско има 14 нощни бара и 6 казина с капацитет 1500 души, което било достатъчно.С решението бе забранено издаването на разрешения за строеж на сгради и преустройства на съществуващи помещения в обекти с предназначение за нощни барове, дискотеки, казина, игрални зали, еротик барове и заведения с подобна функция. Това решение противоречи на Конституцията, в която е записано, че икономиката на България се основава на свободната стопанска инициатива, твърдят от прокуратурата. Има противоречие и с още два закона - за устройството на територията (ЗУТ) и за туризма.\"На първо място, общинският съвет не притежава компетентност за приемане на решение, с което се забранява издаването на разрешения за строеж и преустройства на съществуващи помещения. Законът за устройство на територията предвижда сложен фактически състав, който следва да бъде осъществен за всеки отделен случай във връзка с издаването или отказа от издаване на разрешение за строеж. Общинският съвет не е компетентен орган, за да забрани предварително всички строежи на определен тип сгради в общината\", пише в съобщението на прокуратурата.Според държавното обвинение въпросите с функциониране на заведенията трябва да се регулират, но местната власт е избрала грешен подход. Те посочват, че общинският съвет има право да приема и изменя устройствени планове.Случаят обаче не бил такъв – с решението на съвета се налагала директна забрана на главния архитект на общината да издава разрешения за строеж, което е негово правомощие по закон.\"На практика с решението се \"нарежда“ на главния архитект на общината да постановява отказ по всяка една процедура, започната за получаване на разрешение за строеж на барове, казина и др., което също е недопустимо, тъй като засягат самостоятелните правомощия на административен орган\", твърдят от прокуратурата.След разпоредената от тях проверка областната администрация е върнала за ново обсъждане взетото вече решение. Оттам са посочили, че общинският съвет е излязъл извън законовите си правомощия.", "date": "2019.03.15", "title": "Забраната за нови дискотеки в Банско се сблъска с Конституцията"}
{"url": "http://www.cross.bg/vodata-sega-tzena-1599126.html", "text": "/КРОСС/ Село на бунт срещу високата цена на водата. Жителите на благоевградското село Илинденци не могат да повярват, че водата им е поскъпнала с над 200%, информира NOVA.Доскоро те плащали по 60 стотинки на кубически метър, а сега трябва да се справят с новата цена от 1,6 лева кубик.Хората от два дни вече протестират.„Не можехме да си платим водата и на 60 ст., а представете си сега, когато е поскъпнала с над 200%. Категорично няма да я плащаме”, заявяват протестиращи.Те са писали писмо до Омбудсмана Мая Манолова, която им отговорила, че решението е взето от високо ниво и хората смятат, че то е дело на МС. „Тези хора нямат никакво сиво вещество в главата, за да вдигнат водата с над 200%”, казват още недоволните потребители.Те не вярват, че е възможно да се повиши качеството на услугата, която получават.„Как ще се подобри качеството на водата като нямаме пречиствателна станция?Това при нас не е питейна вода – пълна е с боклуци, как ще е питейна?”, заяви един от потребителите и показа шише с вода, която е налял тази сутрин от чешмата си.Кметът на селото Илия Башлиев напълно подкрепя съгражданите си: „Разбира се, че ги подкрепям и съм плътно зад тях. Като са решили да вдигат цената да са дошли да кажат: „Вижте хора, ние не издържаме на тая цена, дайте да видим какво можем да направим”. А сега изведнъж с 250% водата отгоре и хората остават вече с празни джобове”.", "date": "2019.03.15", "title": "Село на бунт: водата поскъпна с над 200%"}
{"url": "http://www.cross.bg/evropa-liga-finalite-1599127.html", "text": "/КРОСС/ След изиграването на реваншите от 1/8 финалите на Лига Европа станаха ясни всички участници в следващата фаза на втория по сила европейски турнир. Англия и Испания ще бъдат представени от два отбора, по един имат Чехия, Италия, Португалия и Германия.В следващия кръг преминаха английските Челси и Арсенал, испанските Виляреал и Валенсия, Славия Прага (Чехия), Наполи (Италия), Бенфика (Португалия) и Айнтрахт Франкфурт (Германия).Жребият за 1/4 финалите и 1/2 на Лига Европа ще се тегли днес в швейцарския град Нион. Поставени отбори няма и клубове от една страна може да се паднат един срещу друг, което означава, че може да има двойки Челси – Арсенал и Виляреал – Валенсия. 1/4 финалните срещи ще се играят на 11 и 18 април, полуфиналните – на 2 и 9 май. Финалът на надпреварата ще се състои на Олимпийския стадион в Баку на 29 май предаде БГНЕС.", "date": "2019.03.15", "title": "Ясни са всички участници в 1/4 финалите на Лига Европа"}
{"url": "http://www.cross.bg/nova-grazhdani-prebivavashti-1599164.html", "text": "/КРОСС/ Във връзка с терористичния акт в Крайстчърч, Нова Зеландия, Министерство на външните работи препоръчва на българските граждани, пребиваващи в страната, да не правят опити да навлизат в отцепените от полицията райони, стриктно да спазват препоръките на правоохранителните органи и останалите специализирани служби. По информация на българското посолство в Австралия, акредитирано и за Нова Зеландия, няма данни за пострадали български граждани при терористичния акт.При съмнения за засегнати близки, информация може да бъде получена на горещата телефонна линия на новозеландската полиция  При нужда от съдействие, българските граждани, пребиваващи краткосрочно или дългосрочно в Нова Зеландия, могат да се обръщат към посолството на България в Австралия на следните телефони:  ", "date": "2019.03.15", "title": "Външно с важни препоръки към българите в Нова Зеландия заради терористичния акт"}
{"url": "http://www.cross.bg/germanski-petutzi-berlin-1599170.html", "text": "/КРОСС/ Хиляди германски ученици взеха участие в протестите \"Петъци за бъдеще\" срещу климатичните промени в Берлин, за първи път придружени от родителите си, от учени и колоездачи в централния градски \"Инвалиденпарк\", предаде ДПА.Според полицията в проявата в Берлин са взели участие 5000 души. Подобни акции е имало и в други германски градове.Въпреки ситния дъжд ученици от най-малко 29 полски града излязоха на протест в инициативата \"Петъци за бъдеще\" на шведската екоактивистка Грета Тунберг.Според местните медии близо 1000 млади демонстранти са се събрали пред министерството на енергетиката във Варшава, след огласяно от силна музика шествие през центъра на полската столица.", "date": "2019.03.15", "title": "Хиляди ученици протестират срещу промените в климата по целия свят"}
{"url": "http://www.cross.bg/reshenie-proizvodstva-distziplinarnite-1599130.html", "text": "/КРОСС/ Парламентът прие на първо четене промени в Закона за съдебната власт. Измененията са внесени от депутати от ГЕРБ, \"Обединени патриоти\", ДПС и \"Воля\".С тях се цели при взимане на решение от колективния орган, за което е необходимо квалифицирано мнозинство, при липса на такова да се приема, че е налице решение за отхвърляне.С цел постигане на бързина и кадрова обезпеченост по отношение на решенията, които съответната колегия или Пленума на ВСС взима, се предлага създаване на едноинстанционност на производствата, с изключение на дисциплинарните производства.По отношение на дисциплинарните производства се въвежда правомощието съответната колегия на ВСС при решение за налагане на по-леко дисциплинарно наказание от предложеното, да може сама да наложи и наказанието \"забележка\". С въведеното изменение се ускорява процедурата за завършване на дисциплинарното производство пред кадровия орган и се препятства възможността за изтичане на сроковете.Въвеждат се и изменения, свързани със статута на Инспектората към ВСС.", "date": "2019.03.15", "title": "Парламентът прие на първо четене промени в Закона за съдебната власт"}
{"url": "http://www.cross.bg/petrov-petur-suvet-1599172.html", "text": "/КРОСС/  На 31 януари Съветът на директорите на „Български енергиен холдинг“ ЕАД освободи Северин Въртигов, по негово искане, като член на Надзорния съвет на „Електроенергиен системен оператор“ ЕАД. На негово място е избран Петър Петров.Това съобщиха от пресцентъра на „Български енергиен холдинг“ ЕАД. Промяната е одобрена от Комисията за енергийно и водно регулиране.Петър Петров в момента заема длъжността експерт международно сътрудничество – протокол в отдел „Международно сътрудничество и връзки с обществеността“ в „Национална електрическа компания“ ЕАД (НЕК).В периода от края на 2014 г. до началото на 2019 г. е заемал длъжността Ръководител в същия отдел. Също така Петър Петров е бил Директор на дирекция „Административна“ в НЕК. Председателят на Надзорния съвет на „Електроенергиен системен оператор“ ЕАД ще бъде избран на заседание, което ще се проведе през следващата седмица.", "date": "2019.03.15", "title": "БЕХ: Следващата седмица Петър Петров ще бъде избран за член на Надзорния съвет "}
{"url": "http://www.cross.bg/atanasov-komisiyata-nadzor-1599125.html", "text": "/КРОСС/ С пълно единодушие Народното събрание избра единственият кандидат Бойко Атанасов запредседател на Комисията за финансов надзор (КФН). Кандидатурата му подкрепиха 134-ма депутати. Гласове „против” и „въздържали се” нямаше.До избор на нов председател на Комисията се стигна след като Карина Караиванова подаде оставка, за да отиде на работа в Европейската банка за възстановяване и развитие. Кандидатурата на Атанасов бе издигната от депутати от \"Атака\". На 13 март той бе изслушан от парламентарната комисия по бюджет и финанси. Преди да положи клетва като председател на Комисията за финансов надзор, Бойко Атанасов подаде оставка като зам.-председател на комисията, отговарящ за инвестиционните посредници.След избора му Бойко Атанасов благодари на депутатите за гласуваното му доверие и положи клетва от парламентарната трибуна. „Предстои ни много работа и се надявам, че тя ще бъде в колегиалност и активен диалог с бизнеса“, заяви той.КФН е специализиран държавен орган, който обединява регулирането и надзора на различни сегменти на финансовата система - капиталовия, застрахователния и пазара на допълнителното пенсионно осигуряване. Тя е създадена на 1 март 2003 г. със Закона за Комисията за финансов надзор и независима от изпълнителната власт институция, като за своята дейност се отчита единствено пред Народното събрание. Бойко Атанасов има магистърска степен по Планиране и прогнозиране на икономическите системи.Между 1996 и 2006 г. е на различни длъжности в данъчната администрация към Министерството на финансите. От 2006 до 2017 г. работи в системата на Националната агенция за приходите (НАП), включително до 2017 г. като изпълнителен директор на НАП.От май 2017 до октомври 2017 г. е зам.-министър в Министерството на финансите с ресор оперативно ръководство и координация на дейността на дирекция „Данъчна политика“ в МФ и наблюдение и координация на дейността на НАП, агенция „Митници“, Агенцията за държавна финансова инспекция и Държавната комисия по хазарта.", "date": "2019.03.15", "title": "Бойко Атанасов е новият председател на КФН"}
{"url": "http://www.cross.bg/kinoata-vreme-mozhesh-1599168.html", "text": "/КРОСС/ Напоследък водим доста натоварено ежедневие. Често работата се оказва твърде много, а времето за обяд – малко. Пропускането на хранене не е добър вариант, а и работата на празен стомах прави работния ден дори още по-дълъг, пише фитнес треньорът и консултант по хранене Страхил Иванов в своя блог Fitbg.netНо как да запазиш контрол върху фигурата си и да хапнеш по време на работа, без да прибягваш до бързи закуски, солети и кроасани?Тайната е в планирането – отдели си половин час вечерта и подготви хапването за следващия ден, за да е готово, когато имаш нужда от него.Ето няколко здравословни идеи за това:Киноата е известна като супер храна и съществува под три основни вида – бяла, черна и червена. Можеш да я намериш и като зърно, и като флейк, и като брашно. Вкусна е, а и полезна – помага при отслабване, предотвратява остеопорозата, защитава сърцето и кожата ти, ускорява метаболизма ти, помага при анемия… Общо взето - удължава продължителността и качеството на живота. Затова и често и се обръщат към нея като към „супер храна“.А под формата на „кюфтенца“ лесно можеш да я сложиш в кутийка или пликче и да я вмъкнеш в обедното си меню. Ето как:Свари ¾ чаша киноа и я остави да изстине. В това време смеси в купа 2 яйца, 1 купичка настъргани тиквички, 1 ч. сирене, ½ ч. шунка на кубчета, ¼ ч. магданоз, 2 с.л. пармезан, 2 бр. накълцан зелен лук, сол и пипер на вкус. След като смесиш съставките, добави киноата. Сместа можеш да изсипеш в тавичка за мъфини с малки формички, за да се получат „кюфтенца“. Ако нямаш формички, можеш да ги направиш на ръка. Покрий кюфтенцата с два разбити белтъка и ги изпечи на силно загрята фурна за 15-20 мин.Овесените ядки са невероятна питателна закуска с добре балансиран хранителен състав. Те са добър източник на въглехидрати и фибри, включително и на мощния бета глюкан. Богати са и на магнезий, калций, фосфор, цинк, фолиева киселина, витамини B1, B5, B6, B3.Благодарение на фибрите са и доста засищащи, така че не ти трябват много, за да се заредиш с енергия. Не забравяй, че фибрите са важни и за нормалната работа на стомаха. Ниският им прием води до запек. Ето малко лесни рецепти за бързи закуски и десертчета:80 г.овесени ядки, объркани с 200 гр кисело мляко и 30-40 гр. плодове за вкус са чудесна идея за лесна закуска, която можеш да направиш директно в малко бурканче и да хапнеш набързо, когато дойде време за това.Предполагам вече знаеш защо чистото месо и киноата са полезни и защо присъстват тук.А кориандърът е от онези недооценени подправки със скрити способности, които ще те изумят. Например, кориандърът освобождава тялото ти от тежките метали и поддържа сърцето ти здраво. При някои хора има и успокоителен ефект, така че може да ти помогне да минеш по-лесно през натоварения работен ден. А освен това е богат на Витамин А.Ето как да си направиш салата:Свари една чаша киноа(може смес от червена и бяла) с две чаши вода и малко сол за около 20 мин., докато киноата стане мека и пухкава. Когато се охлади, добави сока и кората на един лайм и ¼ ч.чаша накълцан кориандър.В незалепващ тиган запечи 150 гр. пилешки гърди с малко куркума, докато месото стане крехко и започне да се дели на конци, овкуси ги по твой вкус и ги остави да се охладят. След това ги нарежи на лентички.Объркай готовото месо с киноата, поръси с накълцания кориандър и изсипи салатата в удобна кутийка, която да вземеш със себе си. Пъхни я в хладилника, а на следващия ден може да я хапнеш охладена, когато дойде време за обяд.Е, вече имаш няколко идеи, с които да започнеш. В действителност обаче имаш много повече варианти, само трябва да потърсиш.Здравословната храна е навсякъде около теб, само трябва да се подготвиш предварително с нея и да идеш на работа зареден, за да не се чудиш какво да прилапаш набързо, без това да се отрази на твоя хранителен режим.", "date": "2019.03.15", "title": "Лесни идеи за здравословно хапване в офиса"}
{"url": "http://www.cross.bg/club-live-stzena-1599129.html", "text": "/КРОСС/ След незабравимия концерт в зала 1 на НДК през февруари тази година, ЛЮБО КИРОВ ще взриви клубната сцена на SOFIA LIVE CLUB, а поводът е повече от специален!На 15 май празнуваме 10 години от създаването най-добрия клуб за музика на живо на Балканите. Еднамузикална революция, която възроди жаждата за българска музика, творчество и концерти на любими, познати, а понякога и не чак толкова изпълнители.Сцената, която отвори врати, за да бъде мястото с главно К - клуб, в който всички се забавляват, обединяват и даряват емоция, на себе си, на ближния, на всеки прекрачил прага на BEST LIVE CLUB за 2018-та година.Арена на музикални колаборации, дала неведнъж възможност да срещнем и SOFIA LIVE CLUB чуем легендарни имена от световната музикална сцена, и то на една ръка разстояние...Датата е повече от емблематична за нас, а поводът достоен за признание, защото музиката е нашетопризвание!ЛЮБО КИРОВ е един от любимците ни сред гилдията от прекрасни музиканти в България. Поканихме го катоприятел, а той покани неговите събратя, супер музикантите, с които взриви НДК преди по-малко от месец - Маестро Живко Петров, Ангел Дюлгеров, Калин Вельов, Александър Обретенов, Борислав Бояджиев имомичетата от LaTiDa. Да, точно така!Съставът ще е същият, много велики музиканти на една клубна сцена -Sofia Live Club.Поради голямия интерес за всички концерти на певеца, препоръчваме закупуването на билети на предварителна продажба в мрежата на eventim.bg!Билетите могат да бъдат закупени на предварителна продажба в мрежата на цена 20 лева, а на място в деня на концерта ще са на цена 25 лева.Билетът не гарантира седящо място! ", "date": "2019.03.15", "title": "Любо Киров с концерт по повод 10 години SOFIA LIVE CLUB "}
{"url": "http://www.cross.bg/noktite-kolichestvo-neobhodimo-1599102.html", "text": "/КРОСС/ И жени, и мъже все по-често се оплакват от тежък косопад и чупливост на ноктите.  Това може да се дължи на хормонален дисбаланс, стрес, промяна на сезоните и времето, начин на хранене и др. Посещение на лекар, намаляване на напрежението, смяна на козметиката или промяна на диетата са само част от действията, които предприемаме, за да се справим с капенето на косата и зле изглеждащия маникюр. Храната е едно от основните неща, които помагат да имат здрава, гъста и бляскава коса. Например рибата, соята, ядките и семената, които съдържат протеини, здравословни мазнини и витамин Е, осигуряват необходимите масла, косъмът да бъде мек. Дори и подправките помагат. Добавянето на канела към храната, осигурява необходимо количество кислород и хранителни вещества към скалпа, съобщават от foodpanda. Ето още, кои храни и напитки да добавите към ежедневието си, за да намалите ранното оплешивяване и чупливостта на ноктите. - 25 % от космените фуликули са направени от вода и когато сте дехидратирани, те остават слаби. - недостигът на витамини е в основата на косопада при мъжете. Хранете се с повече плодове и зеленчуци, които да ви набавят Витамин А, който регулира ретиновата киселина; Витамин В, който намаля нивата на стреса. Затова приемайте повече моркови, ябълки, авокадо, зелени храни и цитруси. - тази риба е пълна с Омега 3 мастни киселини, които ще набавят на организма ви необходимото количество масла, подходящи за скалпа ви. - калцият е в основата на здравите нокти. Необходимо е ежедневно да приемате мляко, сирене и кашкавал, за да поддържате нивата му балансирани. - те съдържат почти всичко необходимо за организма, за да бъдете здрави, да изглеждате добре и укрепите косата и ноктите си. ", "date": "2019.03.15", "title": "Храни за здрави нокти и коса"}
{"url": "http://www.cross.bg/chetirima-dyshi-sa-arestyvani-sled-strelbata-v-nova-zelandiya-1599113.html", "text": "/КРОСС/ Трима мъже и една жена са арестувани след стрелбата в две джамии в новозеландския град Крайстчърч, предаде ДПА.Полицията потвърди, че има \"значителен\" брой жертви, но не уточни броят им.Мъж, поел отговорност за нападението, е оставил антиимигрантски манифест от 74 страници, в който обяснява кой е и какви са причините за действията му, информира АП. Той заявява, че ги възприема като терористична атака.Местни медии съобщават за 27 загинали и около 30 ранени, допълва ТАСС.", "date": "2019.03.15", "title": "Четирима души са арестувани след стрелбата в Нова Зеландия "}
{"url": "http://www.cross.bg/levski-sred-poveche-1599114.html", "text": "/КРОСС/ Продължавайки един от най-устойчивите проекти „Левски сред нас“ членовете на Ротаракт клуб Бургас-Пиргос решиха да напомнят на своите съграждани за делото и живота на Васил Левски и да ги върнат към онзи морал и ценностната система, в които трябва да се стремим да възпитаваме новото поколение.По повод навършването на 146 години от обесването на Левски, бяха поднесени венец в знак на уважение и почит към Апостола на 19 февруари в Морската градина в Бургас.От клуба поеха и инициативата да разпространят неговият лик сред деца и възрастни, в начални училища, гимназии и на публични места в града, където повече хора да могат да си спомнят за неговото дело, да се почувстват горди, а защо не и да се възроди националното ни съзнание.Портретът на Васил Левски беше разпространен първо в училищата, за да може бургаските ученици да си припомнят и да се заинтересуват повече.Всеки уважаващ себе човек би трябвало да иска да разбере повече за историята на народа си и за великите дела на предците си . Особено за децата е важно да научат какво е постигнал човек, воден само и единствено от любов към родината.Дарени бяха портрети на Левски в много бургаски училища, сред които: СУ „Добри Чинтулов“, ОУ „Александър Георгиев-Коджакафалията“, ГРЕ „Г.С. Раковски“, СУ „Епископ Константин Преславски“, НБУ „Михаил Лъкатник“, ОУ „Антон Страшимиров“.Всички те не просто приеха портрета в техните сгради, учебни стаи и кабинети, а и прегърнаха идеята по-често да напомнят за делата и думите на нашите велики предци.Ротаракт Бургас – Пиргос благодари за доброто посрещане във всички училища и призовава всички бургазлии, които срещнат портрета на Васил Левски на някоя автобусна спирка, пътувайки за работа или просто минавайки по улицата, да се спрат и да си припомнят неговите думи.Основната цел на проекта е да се напомни на хората да бъдат по-сплотени и задружни и всеки един от нас да допринесе за положителна промяна на обществото, връщайки малко „поостарелите“ ценностна система и безкористен начин на живот.", "date": "2019.03.15", "title": " Левски сред нас"}
{"url": "http://www.cross.bg/mart-taka-glasyva-1599115.html", "text": "/КРОСС/ \"Има проектопредложение пакет „Мобилност 1“ да се гласува отново на 27 март, но то не е прието, така че не може да се каже, че ще бъде гласувано\", каза за Дарик евродепутатът Петър Курумбашев. Председателският съвет, който ще го разгледа, ще се състои на 21 март и тогава ще има яснота.\"Предложено е да съществува в т. нар. проекто-дневен ред. Факт е, че досега това предложение не е влизало в проекто-дневния ред и само е било обсъждано на председателски съвет, но досега решението беше отлагано, тоест нито приемано, нито отхвърляно. Сега е включено в проекто-дневния ред на сесията, която се пада на 25-28 март. От друга страна, това проектопредложение за дневен ред не е прието, така че, не е коректно да се каже, че ще бъде в дневния ред, както е предложено, точно на 27 март\", посочи евродепутатът.\"Това, че съществува като проектопредложение е неприятен факт. От друга страна, не е задължително т. нар. председателски съвет да одобри дневния ред във вида, в който е предложено. Има много случаи, в които така предложеният дневен ред неща са били приемани, други са били отхвърлени или пък има добавени нови предложения. Този председателки съвет ще се състои на 21 март и там всъщност ще разберем дали ще влезе за последната сесия на март в Страсбург\", обясни Курумбашев.", "date": "2019.03.15", "title": "Все още не ясно дали пакет „Мобилност 1“ ще се гласува отново"}
{"url": "http://www.cross.bg/taskova-gyma-avtobysa-1599116.html", "text": "/КРОСС/ Делото за катастрофата на магистрала \"Тракия\", при която загинаха шестима души, влиза в съда. За трагедията е обвинена 29-годишната Цвета Таскова. Тежкото произшествие стана миналата пролет. В обвинителния акт пише, че Таскова изгубила контрол над автомобила си. Тръгнала първо наляво към мантинелата, след това рязко завила надясно към автобуса.После още веднъж опитала да коригира посоката, след което ударила рейса в предна лява гума. При сблъсъка едната гума на колата й се заклещила в предния калник на автобуса. Така той се наклонил настрани и се обърнал.Освен загиналите, в катастрофата имаше и десетки ранени. Технически неизправности на двете превозни средства не бяха открити. Произшествието провокира и дебат относно мярката за задължително ползване на колани от пътниците в автобусите.", "date": "2019.03.15", "title": "Делото за катастрофата на магистрала „Тракия“ влиза в съда"}
{"url": "http://www.cross.bg/nova-zelandiya-zaginali-1599112.html", "text": "/КРОСС/ Десетки са загинали при нападения в джамии в Крайстчърч, Нова Зеландия, съобщават световните информационни агенции. Съобщено бе, че въоръжен мъж е проникнал в храма и открил огън по намиращите се вътре хора.След това стана ясно, че и втора джамия е била атакувана. По последни данни, четирима души (трима мъже и една жена), са били задържани по случая. Полицията на този етап не дава повече информация около самоличността и мотивите. Предполагаше се, че може да има и втори стрелец. Не е уточнен броят на загиналите и ранените. Според някои източници, те са най-малко 9 души. Полицията е потвърдила за атаките. Районът на нападението е отцепен и органите на реда препоръчват да се избягва. Умоляват се гражданите да съобщават за подозрително поведение. Училищата в града са затворени. Очевидци разказват за ужасяващите сцени в джамиите. Жена, която живе близо до една от джамиите, разказва, че е видяла въоръжен мъж да излиза навън, захвърля оръжието си и бяга. Оцелял мъж разказва, че е чул стрелба и видял много тела на загинали наоколо. В социалните мрежи се появи снимка на предполагаемия нападател - светъл мъж, който държи оръжие.Завъртя се и видео, за което се твърди, че е от нападението, но автентичността не е потвърдена.  Не е изяснено дали двете атаки са свързани и дело на един човек или група. Гневни мюсюлмани настояха нападението над джамиите да се счита за тероризъм, а не да се определя само като атака. Премиерът Джасинда Ардърн заяви, че Нова Зеландия преживява най-мрачните си дни, а извършените нападения определи като безпрецедентни актове на насилие. Ардърн изрази съпричастност към мигрантите, избрали Нова Зеландия за свой дом и отсече, че убийците не са част от общността. ", "date": "2019.03.15", "title": "Терор в Нова Зеландия: Нападнаха джамии, има десетки загинали и ранени"}
{"url": "http://www.cross.bg/ivao-chisloto-google-1599117.html", "text": "/КРОСС/ Служителката на Google Ема Харуко Ивао изчисли стойността на числото \"пи\" до 31 трлн. знакаслед десетичната точка, съобщи Би Би Си Русия. Преди това бяха известни само 22 трлн. цифри на въпросното число.От днес човечеството знае повече. Ивао е използвала една от услугите на Google. За изчисленията са били необходими 20 терабайта памет, 25 виртуални машини и 121 дни.Числото \"пи\" е съотношението на диаметъра на окръжността и нейната дължина. Първите няколко символа - 3,142 - са известни на всички, но числото \"пи\" е безкрайно, а последователността на цифрите е абсолютно непредсказуема. Числото \"пи\" се използва в много точни науки, областта на инженерството и строителство на суперкомпютри. С него може да се изчисли диапазона на вълна, дължината на окръжност и обема на цилиндрични форми. Изчисляването на числото \"пи\" е много популярна задача за математиците.Ивао е била увлечена от това число, още когато е била дете. \"Много съм изненадан\", коментира самата тя постижението си. \"Все още се опитвам да свикна с това. Беше много трудно да задмина световния рекорд\", признава Ивао. Математичката се надява, че ще успее да подобри и собствения си рекорд. \"Пи“ няма край. Наистина бих искала да опитам да добавя още цифри\", споделя тя.През 2010 г. Никълъс Сзе изчисли, че двайсетквадрилионната цифра след десетичния разделител ще бъде нула. Той използва облачната услуга на Yahoo! - на обикновен компютър това изчисление ще отнеме 500 години.", "date": "2019.03.15", "title": "Служителка на Google разби световния рекорд за изчисление на числото „пи“"}
{"url": "http://www.cross.bg/spin-zheni-pinti-1599118.html", "text": "/КРОСС/ Италианец, заразен със СПИН и предал го на жени, с които е спал, бе осъден днес на 16 години и 8 месеца затвор по обвинение в \"съзнателно убийство\" и причиняване на сериозни травми, предаде ДПА, цитирайки агенция АНСА.", "date": "2019.03.15", "title": "Осъдиха на 16,5 г. затвор италианец, заразявал умишлено жени със СПИН"}
{"url": "http://www.cross.bg/ychenitzi-protesti-ychenicheski-1599120.html", "text": "/КРОСС/ Хиляди ученици излязоха от клас днес в Нова Зеландия, поставяйки началото на световния ученически протест срещу бездействието на властите по проблема с климатичните промени, предаде Ройтерс.\"Климатичната промяна е по-лоша от Волдемор\", гласеше саморъчно направен плакат, сравняващ измененията в климата със злия магьосник от поредицата за Хари Потър.\"Бас ловя, динозаврите също са мислели, че имат време\", се четеше на друг от плакатите, с които ученици и техни родители преминаха край сградата на парламента в новозеландската столица Уелингтън.Ученически протести се проведоха в 30 града в страната. Такива са планирани също в Австралия, Европа и САЩ за днешния ден.Новозеланският премиер Джасинда Ардърн, която обеща 100 млн. новозеландски долара (68 щ. д.) за намаляване на емисиите парникови газове, подкрепи ученическите стачки. По думите й тийнейджърите не бива да чакат, докато станат достатъчно големи, за да упражнят правото си на глас.В Австралия стотици младежи се събраха в Кернс, град недалеч от Големия бариерен риф. На южния континент протести са планирани в 56 града, в които се очаква да се включат 50 до 60 000 ученици, според организаторите, пише БТА.\"Каква е ползата от училището, ако не ни остане планета, на която да живеем?\", заяви 16-годишната Ема Демарчи.По думите й трите основни искания на австралийските ученици са 100 процента възобновяема енергия до 2030 година, никакви нови проекти на изкопаеми горива и да бъде спряна планираната въглищна мина \"Адани\" в щата Куинсланд.Демонстрациите са част от световната вълна ученически протести, която започна през август 2018 година, когато 16-годишната шведка Грета Тунберг започна протести пред сградата на парламента в учебни дни. Норвежки депутати в последствие номинираха тийнейджърката за Нобелова награда за мир.", "date": "2019.03.15", "title": "Световен ученически протест срещу промените в климата  "}
{"url": "http://www.cross.bg/maks-boing-samoleti-1599121.html", "text": "/КРОСС/ Американският самолетостроител Боинг (Boeing) обяви, че спира доставките на самолети 737 МАКС до клиентите си, след като повечето страни в света забраниха движението на лайнерите след катастрофата в Етиопия, отнела живота на 157 души, информира Ройтерс.На Боинг 737 МАКС бе забранено да лети във въздушното пространство на редица държави, включително САЩ, след инцидента - втората катастрофа с този сравнително нов модел за по-малко от пет месеца.През октомври самолет на индонезийската авиокомпания Лайън еър (Lion Аir) се разби със 189 души на борда.", "date": "2019.03.15", "title": "Боинг спира доставките на самолети 737 МАКС"}
{"url": "http://www.cross.bg/taiinata-na-paketcheto-chips-1599101.html", "text": "/КРОСС/ В пакетчето има въздух, но чипсът не се разваля. Знаете ли защо? \"Въздухът\" вътре се състои само от азот. Азотът съставлява близо 80% от въздуха, който дишаме, но за разлика от кислорода, не стимулира горенето и окислителните процеси. Ако срежете пакетче чипс в края и го наклоните над свещ, свещта ще угасне.", "date": "2019.03.15", "title": "Тайната на пакетчето чипс"}
{"url": "http://www.cross.bg/tema-zhivo-potrebitelya-1599106.html", "text": "/КРОСС/  Парламентарни казуси - председателят на правната комисия Данаил Кирилов; Нощен труд. 25 стотинки за час нощен труд на полицаи, пожарникари и спасители - реакцията на синдикатите; Ден на потребителя. В европейския ден на потребителя - рисковете от смарттехнологиите в бита; Срив в мрежата. Срив в социалната мрежа - каква е причината за проблема с Фейсбук иИнстаграм?  Село Илинденци на бунт срещу скъпата вода. Защо цената й скача двойно? Достойните българи. Историята на младия лекар Шеип Панев, който помага на възрастните хора в Северозападна България; Кулминация по сагата Брекзит. На живо от Лондон: Ще отложи ли Великобритания излизането си от Европейския съюз? Каква част от българите се чувстват европейци? Коментар на социолога Първан Симеонов; На живо от Бургас: Как 13 къщи в ромската махала натрупаха 100 000 лева за вода? Директно от Пловдив: Как заради спор за дъвка тийнейджърка наръга своя съученичка с нож? Защо Славчо Велков напуска парламента? За кворума в парламента и обрата за дълговете на мюфтийството. Гост - Младен Шишков от ГЕРБ; Чети етикета\" в деня на потребителя. Какви нарушения бяха открити при масовите проверки на търговски обекти? Писателят Божана Апостолова за новата си книга „Завръщането на Визона\";  Чувства ли вина възпитателят, който преби ученичка с юмруци и каква е версията му за инцидента. Говори възпитателят, бил ученичка;Ще се върне ли Веселин Марешки в парламента? На живо от Варна; Какъв е отговорът на управляващите? Милен Михов от ВМРО; Има ли полицейски чадър над наркодилъри в Плевен? Разследване на Марин Николов; Заловиха жена да шофира с 4.3 промила алкохол . Тя проговори пред камерата ни, а Румен Бахов проверява какво може да ни причини огромното количество алкохол в кръвта; Улица в Бургас дължи 100 хиляди лева за вода. Как е възможно това? В същото време хора протестират срещу близо 200 - процентното увеличение на цената на водата; Подложени на унижение: Бюро за социални услуги - без достъп за хора с увреждания. Служители обслужват клиентите си пред входа; На живо от Лондон: Великобритания реши- отлага Брекзит, но няма да организира нов референдум за излизането от ЕС; Остава ли България без детски лекари и кой ще лекува малките пациенти? Отговорът от медиците; Кое е „Лошото момиче\" на Мариан Вълев? Среща с него и звездите в една от найновите кинопродукции у нас; ", "date": "2019.03.15", "title": "Теми и гости в сутрешните блокове на телевизиите на 15 март"}
{"url": "http://www.cross.bg/godina-standart-chasa-1599108.html", "text": "/КРОСС/\"Смазващ доклад на САЩ за човешките права у нас\" е водещото заглавие на \"Дума\". В доклада на Държавния департамент се констатира, че властта е увеличила натиска върху българските медии. Арестът на Иванчева се посочва като пример за беззаконие.  По данни на НОИ през 2018 година най-бедни са били пенсионерите в Разград и областта, съобщава \"24 часа\". В София, Перник и Бургас пък пенсиите са били най-високи. Разликата между двете равнища е 144 лева.Лекари предупреждават, че широко рекламираните белтъчни диети са опасни за бъбреците, пише \"24 часа\". Медиците алармират и че българите употребяват много сол. Друг лекар съветва да използваме активно предстоящите слънчеви дни, за да натрупаме витамин Д, който е важен за опорно-двигателния ни апарат и имунитета.Според изводите от проведения вчера икономически форум повишаването на доходите и жизнения стандарт с 40 процента ще спре емиграцията на българите. \"Труд\" цитира данни от форума, че всяка година пазарът на труда у нас губи по 40 хиляди души. Всички са приели, че основният проблем за страната ни е демографският.\"Труд\" акцентира на участието на премиера Бойко Борисов в Седмия глобален форум в Баку, столицата на Азербайджан. \"Договаряме с Баку газ за хъб \"Балкан\", пише изданието. Борисов е казал, че след 2020 година азерският газ ще задоволява до една трета от нуждите настраната ни. \"Стандарт\" предлага интервю с Радосвет Радев, председател на Управителния съвет на Българската стопанска камара. Той е категоричен, че новата икономика може да осигури и десет хиляди лева заплата, но са нужни стимули за тази икономика.  \"Стандарт\" излиза с водещо заглавие \"10 милиарда потънаха в пирамида\". За 30 години преход във финансови измами са потънали точно толкова пари на българи, доверили се на различни измамници с обещания за високи дивиденти. Повече от шест хиляди перверзници са описали секс с българчета в интернет през 2018 година, информира \"Телеграф\". Изнасят момиченца за проститутки в Швеция според доклад на Агенцията за закрила на детето. Педофилите успяват да разговарят с децата и тинейджърите за техните проблеми и в това се крие част от успеха им да установяват контакт с подрастващите, обясняват психолози.\"Земя\" цитира Румен Овчаров, който, в телевизионно интервю, пита \"Трябва ли 11 пъти да загубим, за да разберем, че Станишев не трябва да води листата?\". Коментарната рубрика на броя е озаглавена \"Сергей, бъди джентълмен\". Повод е все още нерешеният въпрос кой да води листата на БСП за Европейския парламент - Сергей Станишев, Деница Златева или Елена Йончева.  ", "date": "2019.03.15", "title": "Преглед на печата за 15 март"}
{"url": "http://www.cross.bg/blagoevgrad-oblast-sklyucheni-1599105.html", "text": "/КРОСС/ Само 40,6 км остават за доизграждане от АМ„Струма“, като по 12,6 км от тях се извършват строително-монтажни работи. Това съобщи днес министърът на регионалното развитие и благоустройството Петя Аврамова в Благоевград, където участва в дискусия на тема „Европа в нашия дом“. Тя подчерта, че 43 км от магистралата са на територията на област Благоевград, което я прави жизнено важна за икономическото развитие на региона и мобилността на населението. В момента се изгражда  3.1. от Благоевград до Крупник, от който са изпълнени 48% от строително-монтажните работи. На 11 февруари 2019 г. беше сключен договор от АПИ с консорциума АМ „Струма Тунел 2018“ за строителството на тунел „Железница“, койтоще е с дължина около 2 км и ще е най-дългият, строен у нас досега. Паралелно с това има сключени договори за участъците преди и след тунела. Остава за строителство най-трудният и скъп участък от „Струма“ – през Кресненското дефиле, с индикативна стойност 875,3 млн. лв. без ДДС. Трасето е дълго близо 23,6 км и е разделено на два , за да може да се работи едновременно и проектът да завърши в срока на оперативната програма. Инвеститорският интерес към проекта е изключително голям. Въпреки трудния терен и сложните съоръжения, които ще се изграждат, за първата отсечка бяха получени и отворени 10 оферти, а за втората 12. В момента Агенция „Пътна инфраструктура“ оценява получените предложения. Министърът изрази надежда да няма обжалване на процедурата за избор на изпълнител, за да може строителството по него да стартира още през тази година.На територията на област Благоевград със средства от бюджета се реализират още няколко важни проекта. Това е основният ремонт на тунел „Кривия“ на път Е-79 София – Кулата, където ще бъде изградена нова отводнителна система, ще бъде поставена хидроизолация и нова светофарна уредба, както и енергоспестяващо осветление. Очаква се до края на април 2019 г. обектът да получи разрешение за строеж, след което ще започнат ремонтните дейности.На финал е и рехабилитацията на третокласния път Струмяни - Микрево - границата с Република Северна Македония, от който в ремонт са 22 км. През т. г. ще бъде положена хоризонтална маркировка и ограничителни системи по трасето. До 2020 г. ще бъде изградено и новото ГКПП „Клепало“. Подобряването на тази пътна връзка ще позволи да се стига от гр. Струмица в Македония до София през автомагистрала „Струма“ за час и половина.Инвестициите по ОПРР 2014-2020 са също важни за общините от областта.На територията на област Благоевград са сключени 44 договора на стойност 103,6 млн. лв. Те са за подобряване на образователната, здравната и социалната инфраструктура, градската среда и транспорта. Благодарение на средствата от европейската солидарност се обновяват 21 училища и детски градини с над 9000 деца и ученици. Със средства от оперативната програма беше основно ремонтирана и сградата на Пожарната в областния център.Благоевград е една от областите, където собствениците бяха много активни и в резултат са сключени 189 договора за енергийно обновяване на жилищни сгради, 188 от тях са изпълнени, което поставя областта на второ място в страната.Министър Аврамова обърна внимание, че липсата на консолидация на всички общини на област Благоевград в единна ВиК асоциация лишава региона от достъп до европейско финансиране за водна инфраструктура. „Нуждите са огромни, но заради отказа на общини да се включат в асоциация ВиК операторът няма да може да бъде бенефициент по европейските фондове, за да се подменят водопроводи, да се изграждат канализация и пречиствателни станции за питейни и отпадъчни води.  Това затруднява общините да инвестират и в асфалтирането на улици и подобряването на обществените пространства“, посочи регионалният министър.", "date": "2019.03.15", "title": "40,6 км от АМ „Струма“ остават за доизграждане"}
{"url": "http://www.cross.bg/velikobritaniya-referendym-brexit-1599110.html", "text": "/КРОСС/ Британските депутати в четвъртък гласуваха категорично срещу отлагането на Brexit, за да бъде проведен втори референдум по въпроса, както се надяваха привържениците на отмяната на вота на британския народ и провеждането на второ гласуване, предава AFP, цитирани от \"Фокус\".  Три години след гласуването за излизане от Съюза, което ще остане в сила, само 85 народни представители подкрепиха предложението, а 334 гласуваха „против“, като повечето депутати от опозиционната Лейбъристка партия се въздържаха.След това депутатите одобриха с голямо мнозинство Лондон да поиска отлагане на Brexit от Брюксел и провеждане на ново гласуване за отхвърлената вече два пъти сделка на премиера Тереза Мей в скоро време. 412 депутати гласува „за“ срещу 212 „против“ предложението на правителството. Вчера британският парламент гласува да няма Brexit без сделка. В САЩ пък започнаха да се появяват гласове, които да съветват Тръмп да окаже помощ на Великобритания в излизането от Европейския съюз.  \"Най-лошият вариант за напускане на Великобритания без споразумение няма да се случи. Това каза евродепутатът от ДСБ/ЕНП Светослав Малинов пред \"Фокус\".\"От тук нататък ще има поредица от гласувания в британския парламент. С какъв мандат ще отиде премиерът им Тереза Мей на срещата на върха на 21-22 март, за да помоли за отсрочка, въз основа на какво и колко дълга ще бъде, ще се разбере тогава. Според Малинов ще има отсрочка и тя ще е по-дълга от 6 месеца и Великобритания ще трябва да участва на евроизборите, а в момента на напускане на ЕС, те ще напуснат и ЕП. „Брекзит без споразумение щеше да постави десетки хиляди българи във Великобритания на изключителен стрес и много хора щяха да имат разбити житейски планове и усложнения на работа, щеше да се създаде нова атмосфера на крайна нетърпимост в страната от българи, румънци и поляци. Това е нещо за което общуваме с британската полиция и тя съобщава за увеличени този тип престъпления“, обясни той. Светослав Малинов каза още, че нашите сънародниците във Великобритания остават там при същите условия. Няма да има специално отношение към тях от страна на британската полиция, и вътрешно министерство, няма да кандидатстват за оставане и нов статут, таксите в университетите си остават същите, каза още той. Според него ще има втори референдум за връщане в ЕС, когато сегашното поколение – млади британци и млади професионалисти – осъзнаят, какво представлява Брекзит и вероятно ще се случи след 20-25 години. Евродепутатът допълни, че референдум през тази или през следващите години не е разумно да се провежда, защото разделението във Великобритания не позволява подобен тип политически процес. Междувременно, анализаторът на \"Таймс\" Хюго Рифкинд заяви:  „Не знам нищо. Никой не знае нищо.", "date": "2019.03.15", "title": "На Острова гласуваха срещу отлагане на Brexit за втори референдум "}
{"url": "http://www.cross.bg/gerb-promeni-subranie-1599109.html", "text": "/КРОСС/ Народното събрание ще разисква на първо четене най-новите законопроекти на ГЕРБ и ДПС за промени в Изборния кодекс. ГЕРБ връща старите по-ниски прагове на преференциите, а ДПС внася промени за повече секции в чужбина и агитация на майчин език. ", "date": "2019.03.15", "title": "Народното събрание ще разисква на първо четене промени в Изборния кодекс"}
{"url": "http://www.cross.bg/bond-film-elektromobil-1599111.html", "text": "/КРОСС/ Джеймс Бонд изглежда ще стане екоактивисит, след като британски медии оповестиха, че ще кара електромобил \"Астън Мартин\" в нов филм, предаде Ройтерс.Агент 007, в чийто образ се превъплъщава Даниъл Крейг, ще седне зад кормилото на нова луксозна кола, която струва 250 000 британски лири. Моделът Rapide E - първият електромобил на компанията \"Астън Мартин\", ще се появи в 25-ия филм за Бонд.Компанията потвърди, че произвела 155 автомобила от въпросния модел, но отказа да уточни дали Бонд ще шофира един от тях във филма, който е планирано да излезе по екраните следващата година. Според в. \"Сън\", решението е взето по инициатива на режисьора на филма Кари Фукунага. Близък до филмовата продукция източник го описа като екоактивист.\"Всички се страхуват, че на Бонд ще бъде лепнат етикет \"прекалено политически коректен\", но чувстват, че е дошло време той да кара автомобил с нулеви емисии\", каза източникът. Американецът Фукунага замени британския режисьор Дани Бойл, който миналата година напусна филмовата продукция, изтъквайки \"творчески разногласия\".Даниъл Крейг ще изпълни ролята на Бонд за пети път във все още неозаглавения филм. Очаква се това да е последната му филмова поява като секретния агент на Нейно Величество.", "date": "2019.03.15", "title": "Джеймс Бонд ще шофира електромобил в новия филм"}
{"url": "http://www.cross.bg/chasa-provede-zala-1599104.html", "text": "/КРОСС/ От 11.00 часа в зала 9 на Националния дворец на културата вицепрезидентът Илияна Йотова ще открие изложението „Образование без граници\" и форума „Образование и кариера\".От 09.00 часа ще започне редовното заседание на Народното събрание.От 14.00 часа в зала „Изток\" на парламента ще се проведе кръгла маса на тема „Бъдещето на НАТО: Граждански аспекти на сигурността\".От 09.00 часа 14-и състав на Специализирания наказателен съд ще заседава по делото срещу Десислава И., Биляна П. и Петко Д., на които са повдигнати обвинения за подкуп.От 09.30 часа в зала „Средец\" на „София хотел Балкан\" ще се проведе петата международна конференция на тема „Европейската солидарност в инвестиционната политика на ЕС, реализирана в България\".От 09.30 часа в зала 8 на НДК ще бъде открит втория ден от конференцията на тема „Грижа в ранната възраст\".От 09.30 часа в Технологично училище „Електронни системи\" към ТУ - София ще бъде открит петият училищен хакатон HackTUES 365.От 09.30 часа 4-ти състав на Специализирания наказателен съд ще заседава по делото срещу Бехчет А., Емил Б. и др., на които са повдигнати обвинения за образуване и ръководене на организирана престъпна група.От 09.30 часа 16-и състав на Специализирания наказателен съд ще заседава по делото срещу Йордан Н. и Андриан А., на които са повдигнати обвинения за образуване и ръководене на организирана престъпна група.От 09.30 часа 2-ри състав на Специализирания наказателен съд ще заседава по делото срещу Божидар К., Иван Т. и др., на които са повдигнати обвинения за образуване и ръководене на организирана престъпна група.От 09.50 часа в Конгресен център „Глобус\" в сградата на КНСБ ще се проведе конференция на тема „Жените, работата и НЕравенствата\".От 10.00 часа българският комисар по цифрова икономика и цифрово общество Мария Габриел ще участва в среща на тема „Образованите млади хора - капитал за Европа\" в Университета за национално и световно стопанство (Голяма конферентна зала).От 10.00 часа 30-и състав на Софийски градски съд ще заседава по делото срещу Мирослав Б. и Валентин К., обвинени за длъжностно присвояване в особено големи размери, при което е ощетен НДК, чл. 206 НК.От 10.00 часа майстори-занаятчии ще представят над 30 традиционни български занаята в Сердика Център.От 10.00 часа 5-и състав на Специализирания наказателен съд ще заседава по делото срещу Петър М., Адам П. и др., на които са повдигнати обвинения за безстопанственост в особено големи размери.От 10.00 часа 3-ти състав на Специализирания наказателен съд ще заседава по делото срещу Валентин П., Ивайло П. и др., на които са повдигнати обвинения за организиране и ръководене на организирана престъпна група.От 10.00 часа в Галерия „Сердика\" ще се проведе конференция в рамките на проекта „Обединени чрез изкуство\".От 10.30 часа в София Хотел Балкан ще бъде подписан договор за инвестиционен заем в размер на 18 млн. евро между Софтуер Груп и Европейската инвестиционна банка.От 10.30 часа 15-и състав на Специализирания наказателен съд ще заседава по делото срещу Димитринка Ф., Борис Б. и др., на които са повдигнати обвинения за организиране и ръководене на организирана престъпна група.От 10.30 часа 18-и състав на Специализирания наказателен съд ще заседава по делото срещу Руси Д., Стоян Д. и др., на които са повдигнати обвинения за образуване и ръководене на организирана престъпна група.От 10.45 часа в конферентна зала Рила на Хотел София Балкан ще се проведе пресконференция, в която вицепрезидентът на Европейската инвестиционна банка Вазил Худак и заместник-министърът на финансите Маринела Петрова ще предоставят информация за дейностите на ЕИБпрез 2018 г.От 11.00 часа заместник-министърът на образованието и науката Деница Сачева ще участва в представянето на дейностите по проект „Подкрепа на успех\" в залата на 5 етаж в МОН.От 11.00 часа в зала „Европа\" на хотел „Рамада\" ще се проведе Информационен ден по процедурата „Умения\" на Оперативна програма „Развитие на човешките ресурси\" (ОПРЧР).Информационният ден ще бъде открит от заместник-министъра на труда и социалната политика и ръководител на Управляващия орган на ОПРЧР Зорница Русинова.От 11.00 часа 15-и състав на Софийски градски съд ще проведе разпоредително заседание по делото срещу Ясен Хедеяр, обвинен в убийството на приятеля на бившата си жена в кв. „Хиподрума\".От 11.00 часа безплатната детска образователна програма „Фолклорно разнообразие\" на „Музикална къща БНР\" ще срещне малчуганите с виртуозите от Оркестъра за народна музика на БНР в Първо студио на националното радио.От 11.00 часа в пресклуба на БТА ще се проведе пресконференция на Инициатива „Граждани за устойчиво развитие\".От 11.00 часа 10-и състав на Специализирания наказателен съд ще заседава по делото срещу Георги К., Илко П. и др., на които са повдигнати обвинения за образуване и ръководене на организирана престъпна група.От 11.00 часа в Клуба на авиацията на Терминал 1 ще се проведе специално издание на „Училище за авиация\" с участието на първия български космонавт Георги Иванов.От 13.00 часа в сградата на Съюза на юристите в България (ул. „Пиротска\" № 7) ще се проведе семинар на тема „Промените в нормативната уредба на обществените поръчки\".От 13.30 часа 20-и състав на Специализирания наказателен съд ще заседава по делото срещу Никола Г., Манчо К. и др., на които са повдигнати обвинения за организиране и ръководене на организирана престъпна група.От 18.00 часа книгата „Литературен обяд\" от Ейлиш Ни Гуивна ще бъде представена в зала „Виктория\" на Столична библиотека по повод Деня на Св. Патрик - Националния празник на Ирландия.От 19.00 часа Театър Азарян и НДК, съвместно с Фондация „Проф. Крикор Азарян\", ще отбележат рождението на големия режисьор със специален спектакъл, наречен „Чехов х 3\".От 19.30 часа в ДНК - пространство за съвременен танц и пърформанс ще бъд представен спектакълът „Произведени за щастие\" на Ива Свещарова и Вили Прагер.От 19.30 часа виртуозният цигулар Кристоф Барати ще гостува на Симфоничния оркестър на БНР на националния празник на Унгария като солист в Концерт №1 за цигулка и оркестър от Макс Брух в зала „България\".От 15.00 часа в зала „22 септември\" ще се проведе прием по случай официалното откриване на Почетното консулство на Грузия в Република България.От 09.30 часа в спортна зала „Младост\" започва Държавното първенство по художествена гимнастика за приз „Жулиета Шишманова\".От 10.00 часа в зала №7 на Военен клуб - Бургас се организира прожекция на филм за Дравската епопея от 1945 г.От 11.00 часа в зала №4 на Експоцентър „Флора\" ще се проведе пролетен благотворителен базар.От 12.00 часа в изложбената зала и фоайето на Младежки културен център - Бургас ще бъде открита кандидатстудентска борса.От 13.00 часа в Акве калиде ще се проведе заключителна пресконференция, обобщаваща резултатите от проект „Общото културно наследство без граници\".От 18.00 часа в зала „Петя Дубарова\" на КЦ „Морско казино\" ще се проведе вечер на големия украински поет Тарас Шевченко.От 18.30 часа в Дома на нефтохимика актрисата Стоянка Мутафова ще присъства на представянето на биографичната книга „Добър вечер, столетие мое!\" и ще се срещне със свои почитатели.От 09.00 часа в хотел „Черно море\", зала „Варна\" ще се проведе официалното откриване на първата международна педиатрична научнопрактическа конференция „Заедно за децата на България!\", организирана от ПК\"Здравеопазване\" към Общински съвет-Варна. В конференцията ще вземат участие специалисти в сферата на педиатричната практика от Германия, Великобритания, Сърбия, Македония и Турция, които ще представят най-новите тенденции в областта на специфичните лекарствени форми за деца.От 10.30 часа в Юнашкия салон ще бъде представена Националната стратегия за младежта 2020 от Ваня Колева, зам.-министър на младежта и спорта. Поканени са представители на младежки организации, които ще могат да се запознаят с реализираните дейности до момента, спредстоящи събития, както и да участват в дефинирането на нови приоритети и цели, които да бъдат включени в Стратегията.От 14.00 часа общинският съветник от ГЕРБ Николай Малев ще проведе среща с граждани в офиса на партията на ул. „Георги Бенковски\" 1.От 09.00 часа в ПГ по туризъм „Д-р Васил Берон\" ще започне Регионалното състезание по професии.От 09.00 часа в зала „Калоян\" на хотел „Меридиан Болярски\" ще се състои тържественото откриване на Регионалното състезание по професии.От 10.00 часа пред Община Велико Търново ще започне концерт на СУ „Владимир Комаров\".От 11.00 часа на гроба на Емилиян Станев ще бъде отслужена панихида по повод 40-годишнината от смъртта му.От 11.00 часа в пресклуба на БТА ще се състои пресконференция със Стефан Тафров, водещ кандидат на \"Да, България!\" в общата листа на Демократична България за изборите за Европейски парламент през 2019 г.От 17.00 часа в Изложбени зали „Рафаел Михайлов\" ще се проведе откриване на фотоизложба „Мост-Между-Културите\" на Сдружение МОСТОВЕ.От 18.00 часа в зала 30 на Младежки дом ще бъде представена Пролетна продукция на учениците от класа по пиано на Светлана Арнаудова.От 18.00 часа в Изложбени зали „Рафаел Михайлов\" ще бъде открита интерактивна триизмерна инсталация „Взаимодействие с технологичен организъм\". Автори: Група „КоИнтеракция\" - Светослав Косев, Атанас Марков.От 18.00 часа в Изложбени зали „Рафаел Михайлов\" ще се проведе благотворителен коктейл за набиране на средства за изграждане на паметник на генерал Сава Муткуров.От 18.30 часа Клуб 7 ще се проведе „От Мърквичка до Минотавъра\" - представяне на книгата с автор Митко Новков.От 20.30 часа в Клуб 7 ще се проведе концерт и фен среща с Камелия Тодорова.От 11.00 часа в заседателната зала на административен съд - Враца ще се проведе годишно отчетно събрание, на което ще бъде представен Доклад за дейността на съда през изминалата 2018 г. От 10.30 часа във връзка със събитието председателят на Административен съд - Враца Миглена Раденкова организира пресконференция с представители на медии в заседателната зала на третия етаж в сградата на съда.От 17.00 часа в катедралния храм „Св. 12 апостоли\" ще започне малко повечерие с Богородичен канон и първата статия от Акатиста към Света Богородица.От 11.00 часа в Заседателната зала на Общинска администрация Долни чифлик ще се проведе заключителна пресконференция по проект BG16RFOP001-5.001-0035-С02 \"Подкрепа за деинституционализация чрез създаване на Дневен център за подкрепа на деца с увреждания итехните семейства в община Долни чифлик\". Проектът се осъществява с финансовата подкрепа на Оперативна програма „Региони в растеж\" 2014- 2020 г., Приоритетна ос 5: Регионална социална инфраструктура, процедура: BG16RFOP001-5.001 „Подкрепа за деинституционализация нагрижите за деца\", съфинансирана от Европейския съюз чрез Европейския фонд за регионално развитие. На пресконференцията ще бъдат представени изпълнените дейности и постигнатите резултати по проекта.От 11.00 часа в заседателната зала на Общинска администрация ще се проведе заключителна пресконференция по проект за създаването на дневен център за деца с увреждания.От 18.00 часа в Огледална зала „Нели Божкова\" ще се състои премиерата на новата книга на Неда Антонова - „Не умирай вместо мен\".От 10.00 часа в партерната зала на сградата на Община Дупница ще започне акция за доброволно кръводаряване.От 18.00 часа Областният информационен център ще проведе информационно събитие в партньорство с Областен пчеларски съюз „Добруджа\" в клуба на сдружението.От 11.00 часа на разклона за село Скалище ще бъде открито шестото издание на Международно състезание „Кърджали 4x4 Офроуд Фест\".От 10.00 часа в залата на Община Кюстенидл ще се проведе заседание на кметовете и на кметските наместници на малщите населени места.От 10.00 часа в Институт по земеделие ще се проведе Открит ден за добри практики.От 10.00 часа в сградата на Районна прокуратура - Кюстендил ще се състои среща с възпитаници на Детска градина „Слънце\" и представяне на изградената \"Синя стая\".От 11.00 часа Административният съд в Кюстендил ще представи отчетен годишен доклад за 2018 година.От 14.00 часа в Съдебната палата ще се проведат симулативни съдебни процеси по повод Деня на отворените врати в прокуратурите и съдилищата в града.От 18.00 часа в залата на читалище „Братство\" ще се състои Юбилеен концерт на Слава Соколова.От 18.00 часа в залата на Общински драматичен театър ще се проведе благотворителен спектакъл „Децата на Кюстендил - заедно за Тони\". Той се организира от възпитаници на Природо-математическата гимназия в града.От 18.00 часа народната изпълнителка Слава Соколова организира юбилеен концерт „Песен и съдба\" в читалище „Братство\".От 18.00 часа заместник-министърът на образованието и науката инж. Таня Михайлова ще открие Националното състезание по математика за ученици от профилирани гимназии и паралелки на СУ с чуждоезиков профил в салона на Ловчанското читалище.В 12.15 часа омбудсманът Мая Манолова ще посети жена, която е на инвалидна количка и живее сама без асистентска подкрепа след внезапна смърт на съпруга ѝ. От 14.00 ч. общественият защитник ще изнесе открит урок на тема: „Дейността и функциите на омбудсмана\" в Професионалнагимназия по ресторантьорство, търговия и обслужване, адрес - ул. „Сан Стефано\" № 30.От 09.00 часа в Зала 10 на Окръжен съд ще се гледа делото на подсъдимия Росен П. Срещу него е повдигнато обвинение за причиняване на смърт по непредпазливост по време на управление на моторно превозно средство на път PVD1231 (II-56, Раковски - Пловдив) в отсечката с. Стряма - с. Момино село, област Пловдив.От 10.00 часа на ул. „Скайлер\" № 12 Сдружение „Правна сигурност на потребителите и личните им данни\" ще отбележи Световния ден на потребителите.От 11.00 часа в Зала 2 на Окръжен съд ще се гледа делото на подсъдимите Николай Б. и Димитър Д. Срещу Николай Б., хабилитиран преподавател при Университет по хранителни технологии /УХТ/ - Пловдив, академична длъжност „ръководител катедра\" - „професор\" при Технически факултет, катедра „Електротехника и електроника\" при УХТ Пловдив, е повдигнато обвинение за вземане на подкуп от двама студенти. Срещу Димитър Д. е повдигнато обвинение за съучастие.От 11.30 часа в зала 1 на Административен съд - Пловдив ще се проведе Общо събрание на магистратите в съда, на което ще бъде обсъден Годишният доклад за дейността на съда за 2018г.От 16.00 часа в LUCKY Дом на киното продължава София филм фест.От 09.00 часа ще започне годишният отчет на ОДМВР-Разград. Очаква се на него да присъстват директорът на ГДБОП главен комисар Ивайло Спиридонов и заместник директорът на ГДНП старши комисар Благородна Макева. Около 10.30 часа двамата ще дадат пресконференция замедиите след края на отчета в залата в сградата на ОДМВР-Разград.От 15.00 часа в конферентната зала на хотел „Дунав плаза\" ще се проведе регионален форум под надслов: „Европа и бизнеса: Икономика, младежко предприемачество и трансгранично сътрудничество\", организирано от Предприемачи ГЕРБ, фондация „Ханс Зайдел\" и сдружение„Граждани за европейско развитие на България\".От 17.30 часа Археологическият музей „Проф. Мечислав Домарадски\" организира изложба с гоблени „Вълшебства от цветове\".От 11.00 часа в салона на ДКТ-Сливен ще се състои пресконференция на актрисата Мая Бежанска и режисьора Невена Митева по повод„ премиерата на спектакъла „Комедиантката\", която ще започне от 19.00 часа.От 17.30 часа в къща „Миркович\" изложбата „Стефка Аройо - творец и дарител\" ще представи за пръв път в пълнота сбирката от произведения на художничката, притежавана от Художествена галерия „Димитър Добрович\" - Сливен.От 10.00 часа в залата на Областния информационен център ще се проведе встъпителна пресконференция по проект „Осигуряване функционирането на ОИЦ - Смолян за периода 2019-2021\".От 09.00 до 12.30 часа в Международния младежки център ще се проведе кръводарителска кампания под наслов „В кръвта ти е да спасяваш животи\".От 18.00 часа в Регионална библиотека „Захарий Княжески\" ще бъде представена изложбата дебют „Акварел\" на Галина Ганчева.От 18.00 часа в зала „Байер\" ще бъде представена изложба живопис на Кънчо Пенев.От 11.00 часа в сградата на Община Стрелча ще се проведе пресконференция на председателя на ПП АБВ Румен Петков и кмета на Стрелча Стойно Чачов.В 17.00 часа омбудсманът Мая Манолова ще посети с. Гложене, Община Тетевен по сигнал от Сдружение за възраждане и европейско развитие на с. Гложене.В областната дирекция на МВР-Търговище ще бъде даден на брифинг във връзка с провеждане на годишния отчет на дирекцията за резултатите от дейността й през 2018 год.От 10.00 часа в зала 2 на Областна администрация Шумен ще се проведе заседание на Щаба за изпълнение на областния план за защита при бедствия на територията на област Шумен. Заседанието се свиква във връзка с усложнената пожарна обстановка на територията на областта.От 11.30 до 16.30 часа в парка на шуменския университет ще се проведат занятия по Горска педагогика.От 17.00 часа пред сградата на община Шумен с традиционен парад шуменските клубове по конен спорт „Кабиюк\", „Шумен\" и „Шумен 2010\" ще отбележат Тодоровден ", "date": "2019.03.15", "title": "Предстоящи събития в страната за 15 март "}
{"url": "http://www.cross.bg/agapiii-yrban-bili-1599099.html", "text": "/КРОСС/ Св. мъченик Агапий и другарите му: Публий, Тимолай, Ромил, двама Александровци и двама Дионисиевци – са пострадали в Кесария Палестинска от началника Урбан, по времето на император Диоклетиан. Всички, освен Агапий, били съвсем млади и не били още кръстени – кръщението им станало в собствената им кръв.Един ден тия седем юноши гледали как мъчат християните: едни в огън, други на бесилка, трети на зверовете, и като виждали с какво търпение християните понасят всички мъки, разпалили се от ревност за Христа, свързали си ръцете назад и тъй вързани дошли пред Урбан и му казали: \"И ние сме християни!\"Ласките, увещанията и заплахите на Урбан отишли напразно. Към младежите се присъединил и знатният кесарийски грежданин Агапий, който и дотогава много бил страдал за Христа, и започнал още повече да възпламенява у тях вярата и любовта към Господа. Всички били с меч посечени в 303 година.", "date": "2019.03.15", "title": "Св. мъченици Агапий, Публий, Тимолай, Ромил, Александър, Александър, Дионисий и Дионисий"}
{"url": "http://www.cross.bg/nezavisimost-obyavyava-stava-1599103.html", "text": "/КРОСС/  - Юлий Цезар е посечен от Марк Юний Брут и група римски сенатори по време на заседанието на Сената на Римската империя. - Христофор Колумб се завръща в Испания след първото си плаване до Америка. - Мейн става 23-ят щат на САЩ. - Създаден е университета на Торонто. - Регистрирана е фирмата Ролс-Ройс. - Завършва Кюстендилския общ конгрес на ВМОРО. - Създаден е ФК Аустрия. - Президентът Удроу Уилсън изпраща 12 000 войници зад Границата между САЩ и Мексико, за да преследват Панчо Виля. - Руският цар Николай II обявява своята и на сина си абдикация от престола в полза на брат си. - Египет получава реална независимост от Великобритания и крал на държавата става Фуад I. - Втората световна война: Нацистки войски окупират останалите части на Бохемия и Моравия; Чехословакия престава да съществува. - В Реюнион е измерен световния рекорд на паднал валеж - 1870 мм за едно денонощие. - В Осака (Япония) е открито световното изложение Експо '70. - В Дервента се провежда последния концерт на групата „Биело дугме\". - Михаил Горбачов е избран за първия президент на СССР. - СССР обявява за невалидна декларацията на Литва за независимост. - Германия получава формално пълна независимост след Втората световна война от окупационните сили (САЩ, Франция, Великобритания и СССР). - Папа Йоан Павел II обявява българския епископ Евгений Босилков за мъченик на католическата вяра.- Започва да функционира Националната здравноосигурителна каса в България. ", "date": "2019.03.15", "title": "15 март в историята"}
{"url": "http://www.cross.bg/kitaiitzite-zhivot-godina-1599128.html", "text": "/КРОСС/ Много хора обичат да ходят на китайски ресторант, за да похапнат по-различна кухня. Дори си имат любими ястия като пилешко в сладко-кисел сос, хрупкаво патешко с лимонов сос и ли ориз с гъби шийтаке или бамбук. Докато за тях са просто храна, за китайците те имат някаква символика.", "date": "2019.03.15", "title": "Според китайския календар: Какво да ядете за щастлив живот?"}
{"url": "http://www.cross.bg/hydozhestvena-bivsh-gimnastika-1599107.html", "text": "/КРОСС/ , анестезиолог, бивш министър на здравеопазването;, световна шампионка по художествена гимнастика, президент на БФ по художествена гимнастика, председател на партия \"Обединена България\";, световен шампион по шах;, актьор;, музикален продуцент, собственик и директор на музикална компания \"Пайнер\";, оперен певец;, пианист и композитор;, депутат от ГЕРБ в 44-ото НС;, ВМА;, бивш член на ВСС;, началник на кабинета на МВНР ", "date": "2019.03.15", "title": "Родени на 15 март "}
{"url": "http://www.cross.bg/pravoto-pravo-prava-1599100.html", "text": "/КРОСС/ На 15 март отбелязваме Световния ден на потребителите. На този ден преди 57 години за първи път са формулирани основните права на потребителите:През годините с развитието на икономиката, глобализацията, отварянето на границите на държавите и свободното движение на стоки и услуги, нараства и значението на потребителската защита. Потребителите в Европейския съюз получават все повече права:Всички тези права и редица други са гарантирани за потребителите от Европейския съюз посредством развитието на нормативната база и действащи контролни органи. Тяхната реализация е подпомогната от усилията на неправителствени организации и браншови сдружения.", "date": "2019.03.15", "title": " Световен ден на потребителя"}
{"url": "http://www.cross.bg/vrushtat-vsichki-osven-1599098.html", "text": "/КРОСС/ \"Връщат се всички. Освен най-добрите приятели, освен най-обичаните жени. Връщат се всички, освен тези, които са ти най-нужни\".Владимир Висоцки", "date": "2019.03.15", "title": "Връщат се всички"}
