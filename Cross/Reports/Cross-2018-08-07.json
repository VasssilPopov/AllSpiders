{"url": "http://www.cross.bg/facebook-yolstriiit-informatziya-1581007.html", "text": "/КРОСС/ Facebook е поискал от големи американски банки да споделят подробна финансова информация за клиентите си като част от усилията на социалната мрежа да предостави нови услуги на потребителите си, съобщи днес в. \"Уолстрийт джърнъл\", като се позовава на информирани източници.Финансовата информация, поискана от банките, включва картови трансакции и проверка на баланса по сметки, според информацията на \"Уолстрийт джърнъл\".Facebook, който се опитва да засили активността на потребителите си, е поискал от Джей Пи Морган Чейс (JPMorgan Chase), Уелс Фарго (Wells Fargo), Ситигруп (Citigroup) и Ю Ес Банкорп (U.S. Bancorp) да обсъдят потенциалните оферти, които социалната мрежа би могла да организира за клиентите на банките чрез услугата за съобщения Messenger.Facebook заявил, че няма да използва банковите данни за рекламни цели или да ги споделя с трети страни, отбелязва \"Уолстрийт джърнъл\".", "date": "2018.08.07", "title": "Facebook събира финансова информация от банките"}
{"url": "http://www.cross.bg/radev-ochite-informatziya-1581002.html", "text": "/КРОСС/ Вътрешният министър Валентин Радев и главният секретар на МВР гл. комисар Младен Маринов се срещнаха със състава на РУ- Елин Пелин и кметовете от региона. Радев увери служителите в готовността на ръководството да осигури всички необходими условия за нормалното изпълнение на служебните им задължения.Вътрешният министър обясни, че няма теч на информация, така че Димитър Желязков - Митьо Очите да реши да напусне страната преди акцията в Бургас. \"Ако беше изтекла информация, щеше ли той да отиде в Гърция, в Турция и да го хванем там\".Маринов коментира, че Митьо Очите е задържан за 30 дни в Турция, докато мине процедурата за екстрадиране, но продължава да тече активна работа на в Бургас във връзка с престъпната група.Радев е доволен от анализа за дейността на РУ- Елин Пелин през първите шест месеца на 2018г. и постигнатите до този момент резултати говорят и за добра работа на новото ръководство на областната дирекция.Кметовете на малките населени места са доволни от доброто ниво на комуникация и взаимодействие с полицията, в това число и положителният ефект от изграденото видеонаблюдение.\"Исканията на кметовете са в посока повече полицейско присъствие, ограничаване на тежкотоварния трафик през селата, контрол върху отделни нощни заведения, които притесняват жителите. В тази посока заедно с ръководството на областната дирекция се ангажирахме да предприемем необходимите мерки в рамките на нашите правомощия\", обясни Радев. ", "date": "2018.08.07", "title": "Радев уверява, че няма изтичане на информация по случая с Очите"}
{"url": "http://www.cross.bg/mesetza-dvanadeset-sledvashtite-1581004.html", "text": "/КРОСС/ През юли общият показател на доверие на потребителите намалява с 0.6 пункта спрямо три месеца по-рано. Това се дължи на пониженото доверие сред населението в селата, по данни на НСИ.Мненията на потребителите за развитието на общата икономическа ситуация през последните дванадесет месеца, както и очакванията им за следващите дванадесет месеца, са леко влошени в сравнение с предходното наблюдение. По-резервирани в сравнение с април са и очакванията им относно промените във финансовото състояние на техните домакинства.Оценките за изменението на потребителските цени през последните дванадесет месеца също са по-неблагоприятни спрямо мненията, изразени три месеца по-рано. Същевременно и инфлационните очаквания за следващите дванадесет месеца се засилват, в резултат на което балансовият показател се повишава с 9.4 пункта.По отношение на безработицата в страната през следващите дванадесет месеца прогнозите на живеещите в градовете се изместват към запазване или незначително намаление, докато очакванията на населението в селата са тя да се увеличава с умерено темпо.През юли анкетата регистрира известно подобрение на общата оценка на настоящата ситуация да се правят разходи за покупка на предмети за дълготрайна употреба. Намеренията на потребителите за такива разходи през следващите дванадесет месеца остават благоприятни.Малко по-позитивна е и нагласата на градското население за ппокупка на кола в следващите 12 м.", "date": "2018.08.07", "title": "Българите с очаквания за икономически спад, не за доходи"}
{"url": "http://www.cross.bg/biznes-iran-trump-1581003.html", "text": "/КРОСС/ Американският президент Доналд Тръмп предупреди всеки, който се занимава с търговия с Иран, съобщава БиБиСи.\"Всеки, който прави бизнес с Иран, няма да прави бизнес със Съединените щати\", коментира президентът.Някои от наложените от него нови санкции влязоха в сила през нощта, а по-строгите, свързани с износа на петрол, започват през ноември.Иранският президент коментира, че мерките са \"психологическа война\", която има за цел да \"създаде разделението между иранците\". ЕС също се обяви против санкциите, обещавайки да защити фирмите, които извършват \"легален бизнес\".Новият туит на Тръмп е предупреждение към бизнес партньорите, след като ЕС обяви, че ще се опита да защити компаниите, търгуващи с Иран.Той също така похвали \"най-хапещите санкции, налагани досега\", и заяви, че през ноември ще \"стигнат до още едно ниво\".\"Аз питам за световен мир, нищо по-малко\", пише Тръмп.", "date": "2018.08.07", "title": "Всеки, който избере Иран, спира да търгува със САЩ"}
{"url": "http://www.cross.bg/varank-oblastta-zayavi-1580999.html", "text": "/КРОСС/ Турция планира да създаде своя собствена космическа агенция. Министърът на промишлеността и технологиите Мустафа Варанк заяви, че това трябва да се случи до края на годината, информира БГНЕС.Агенцията ще контролира работата в областта на аеронавтиката, придържайки се към националните турски интереси., каза Варанк.Той заяви, че агенцията не само ще отговоря за проекти в областта на космическите технологии в Турция, но и ще развива международни връзки в тази област в рамките на ООН.", "date": "2018.08.07", "title": "Турция създава своя космическа агенция"}
{"url": "http://www.cross.bg/bolonya-vurne-ychenitzi-1581006.html", "text": "/КРОСС/ 40 дни ще остане в болница 17-годишното момче, което е най-тежко пострадало от българските ученици при експлозията в Болоня. Другите две деца, настанени в болницата \"Белария\", имат обгаряния от втора степен и трябва да останат под лекарско наблюдение още седмица. Това съобщи пред БНР лекуващият лекар - доктор Анна Мария Байети. Тя уточни, че се полагат всички необходими грижи за възстановяване на учениците.Седем ученици от 11 и 12 клас от професионалната гимназия по механотехника \"Владимир Комаров\" в Силистра пострадаха вчера при взрива на камион цистерна на магистрала край летището в Болоня.Бащата на най-сериозно пострадалия ученик ще пътува за Италия утре, каза Марин Ботев от Регионалното управление на образованието в Силистра. Семейството на ранения вече е дало съгласие италианските медици да започнат нужното лечение в специализираната клиника на Чезена. С родителите на всички останали младежи са проведени разговори, за да са наясно със ситуацията, уточни Бонев.Засега няма родители, които да са изявили желание децата им да бъдат върнати предварително преди да е приключила тази тяхна практика в Болоня, каза той.Директорката на професионалната гимназия Татяна Кинджакова е трябвало да се върне в България утре. Чрез Министерството на образованието се прави нужното да бъде удължен престоят й в Италия. Предлага се директорката да остане поне до 22 август, \"за да се стабилизира състоянието на децата както психически, така и физически\". Тогава ще решаваме дали да се върне директорът или да остане до края и да се върне заедно с групата, допълни Бонев.Практиката на силистренските ученици трябва да приключи на 31 август.", "date": "2018.08.07", "title": "Ще лекуват 40 дни най-тежко раненото в Болоня българче"}
{"url": "http://www.cross.bg/makenzi-aligator-teks-1581001.html", "text": "/КРОСС/ Американката Макензи Ноланд, която е студент в тексаския университет А & М, си направи снимка за завършването с най-добрия си приятел – близо 4,5-метровия алигатор Бег Текс.Макензи ще завърши в петък. Тя е стажант в спасителния център \"Бомонт\", в който живеят около 450 алигатори, крокодили и други влечуги.„Героят“ на фотосесията е Биг Текс - гаргантански алигатор, който беше приет в центъра през 2016 г.Макензи и Текс развиват специални отношения, откакто тя се присъединяват към центъра през май.Тя казва, че страховитият алигатор отговаря на името си и реагира на сигналите ѝ, когато тя редовно влиза в езерото, за да го храни.„ Влизам във водата с това животно всеки ден - той е един от най-добрите ми приятели“, разказа Макензи пред Би Би Си.21-годишната студентка е израснала в Белвю, Небраска, където да видиш алигатор в двора на къщата си не е обичайна случка от всекидневието.Макензи описва влечението си към природата още от ранното си детство:“Започвайки от ранна възраст събирах змии, държах животни, разговарях с децата и образовах обществеността\". ", "date": "2018.08.07", "title": "Студентка в САЩ се сприятели с алигатор "}
{"url": "http://www.cross.bg/horata-robota-zashtoto-1581000.html", "text": "/КРОСС/ Роботите може би ще са в състояние да манипулират хората и да ги карат да им се подчиняват, сочат резултатите от изследване.Учени от Германия откриха, че роботите вече имат властта да манипулират хората като са приятелски настроени и могат да карат хората „да съжаляват“ вместо тях.При експеримент било установено, че много хора решават да не изключват хуманоид, защото той казва, че го е страх от тъмното.Разтърсващите резултати от изследванията разкриват, че хората са склонни да третират човекоподобните машини по начина, по който биха се отнасяли към други хора.Проучване на университета в Дуисбург-Есен открива, че това означава, че те могат да бъдат накарани да се чмувстват виновни. Заключенията на учените гласят:“Хората са склонни да третират електронни устройства по начин, подобен на това как биха се отнасяли към човешко същество, поради което злоупотребата с робот трябва да се счита за осъдителна\".За да докажат тази теория, 89 доброволци били помолени да взаимодействат с хуманоида на име Нао.От тази група Нао помолил 43 от тях да не го изключат - около 30% били убедени.От тях няколко души казаха, че чувствали съжаление към робота, а някои казват, че не са изключили робота, защото ги помолил да не го правят.Учените също така открили, че ако Нао се обърне към човек с вдъхващ страх глас, би било по-вероятно да постигне това, което иска. Изследваното показало, че \"осем участници съжалиха робота, защото им разказа за страховете си от тъмнината. Участниците обясниха, че не искат роботът да се страхува и това изявление да ги засяга.\"", "date": "2018.08.07", "title": "Роботите могат да манипулират и подчиняват хората"}
{"url": "http://www.cross.bg/lombok-blizo-ostrov-1580985.html", "text": "/КРОСС/ Продължава издирването на оцелели в рухналите сгради след земетресението, разтърсило индонезийския остров Ломбок. 23-годишна жена беше открита жива, след като прекара близо едно денонощие под развалините на магазин. В спасителните операции участват много доброволци.Къщите на стотици хора са напълно унищожени. Близо 1000 туристи бяха блокирани на местното летище. Други напуснаха острова с помощта на лодки и кораби.Земетресението с магнитуд 6,9 по Рихтер отне живота на близо 100 души.", "date": "2018.08.07", "title": "Продължава издирването на оцелели след труса на остров Ломбок"}
{"url": "http://www.cross.bg/predsrochno-kyiiovich-osvobozhdavane-1580987.html", "text": "/КРОСС/ Софийският градски съд остави без уважение молбата на Будимир Куйович за предсрочно освобождаване от затвора, предаде „Фокус”.В момента той излежава 16-годишна присъда, след като бе задържан при специализирана акция на 30 декември 2007 г. за трафик на близо 60 кг хероин. Мотивите на защитата на Куйович бяха, че осъденото лице се е поправило и се разкайва за стореното. Защитата изтъкна, че той е изпълнил първата предпоставка за предсрочно освобождаване, а именно, че вече е изтърпял повече от половината му наложено наказание. Според държавното обвинение молбата на Куйович е неоснователна и следва да бъде оставена без уважение. В рамките на делото стана ясно, че подсъдимият не е допускал нарушения на трудовата дисциплина в затвора и дори е бил награждаван.Според съда обаче не са налице всички предпоставки за условно предсрочно освобождаване.", "date": "2018.08.07", "title": "СГС не пусна предсрочно от затвора Будимир Куйович"}
{"url": "http://www.cross.bg/evroshans-evrobet-svoya-1580991.html", "text": " /КРОСС/ Росен Петров от Световрачене вдига чек за от играта . Той е бивш състезател по бойни спортове и по време на кариерата си е печелил различни титли. Този път Росен се „окичи\" с титла от , която си гарантира благодарение на своя късмет в .Още един играч си тръгна с приятна четирицифрена изненада от пункт на  в Мадан. Късметлията е 31-годишният Милко Хатипов, който се сдоби с чудесната сумаот след като позна 7 от 7 числа в . „Пуснах своя талон за четири тегления и продължих с ежедневните си задачи. Проверих го чак на другия ден. Спечелил съм още в първото. Много се зарадвах и побързах да се похваля на семейството и приятелите ми.\" - разказа Милко.Тегленията на играта  можете да следите в пунктовете на  и онлайн на . ", "date": "2018.08.07", "title": "Супер късмет за двама играчи на „Евробет“"}
{"url": "http://www.cross.bg/podcherta-gerb-ohranyava-1580992.html", "text": "/КРОСС/ \"От няколко дни Митьо Очите вече стана функция на Бенчо Бенчев и той е по-интересен. Нека се запитаме кой е помагал на Бенчо Бенчев да си зарежда Ролсройса?\" Това попита зам.-председателят на БСП Кирил Добрев на пресконференция в централата на партията.  Той подчерта, че вече 11 години сме членове на ЕС и за произхода на средства не се коментира от политиците, а за това има институции. Той обясни, че фирмата \"Аркус сигурност\", която е основен доход на Митьо Очите, охранява НОИ Бургас с обществена поръчка, охранява денонощно митниците на пристанището в Бургас и в Ямбол, охранява социални обекти в община Айтос - училища, домове за младежи или възрастни хора. \"Ако някой вземе, че се занимава с нерегламентиран бизнес, когато охранява и пристанището, и училища направо си затваря целия бизнес - от входа до консумацията. Питаме кой е дал тези обществени поръчки на тази фирма, защото със сигурност не ги е дала БСП\", категоричен бе той.Помолен да коментира думите на председателя на ПГ на ГЕРБ Цветан Цветанов, че гущерът трябва да скъса опашката си, Добре отговори, че гущерът на ГЕРБ е цял варан. По думите му кметове и общински съветници от ГЕРБ, по справка на МВР, участват в трафик на наркотици и хора. \"Десетки са разследванията за източване на евросредства от обществени поръчки\", заяви социалистът. Той подчерта обаче, че не кметовете и местната власт са актуални явно днес, а народните представители на БСП. \"При първия случай си мълчахме, помислих, че човекът е податлив. При втория си помислих, че е грешка, но нещата наистина не изглеждат добре. Стана ясно обаче, че се прави опит да бъдат платени народни представители от БСП. Питам ръководството на ПГ на ГЕРБ, правени ли са опити да се плати на народни представители от ПГ на \"БСП за България\" да напуснат коалицията или БСП?\", попита той. Кирил Дорбев подчерта, че всички тези елементарни опити да бъде разбита БСП няма да успеят. \"Искаме промяна именно на този модел и се борим именно с тази паралелна държава, която днес има ресурс да плаща милиони, за да купува депутати\",  подчерта той и допълни, че са обещавани 5 цифрени заплати, ако някой напусне групата на БСП и няма никакви ангажименти, освен на вотове на недоверие да крепи правителството. \"Раздаването на средства от МС на общини, управлявани от други партии, е именно купуване на парламентарна подкрепа. Уважаеми колеги, БСП не е за продан и БСП не се продава\", заключи Кирил Добрев.  ", "date": "2018.08.07", "title": "Кирил Добрев: Правят ли се опити да бъдат купени народни представители от БСП?"}
{"url": "http://www.cross.bg/arestyvaha-politzaii-v-plovdiv-1580990.html", "text": "/КРОСС/ Униформен е бил арестуван в Пловдив.Полицаят подпомагал граждани на Афганистан незаконно да пребивават на територията на областта. Това съобщиха от пресцентъра на Апелативната прокуратура в Пловдив.По-късно днес се очаква окръжният прокурор на Пловдив Румен Попов да даде пресконференция с повече информация по случая.", "date": "2018.08.07", "title": "Арестуваха полицай в Пловдив"}
{"url": "http://www.cross.bg/terminal-zaradi-letishte-1580993.html", "text": "/КРОСС/ Най-голямото германско летище във Франкфурт е частично евакуирано заради полицейска операция. Това съобщи федералната полиция в „Туитър”.По информация на правоохранителните органи операцията се провежда на Терминал 1. Все още не се съобщава каква е причината.                          Гишетата са спрели работа, евакуира се зоната за сигурност.В края на юли за няколко часа беше затворен терминал на второто най-голяма летище в Германия – в Мюнхен, заради жена влязла без да мине през проверка.Заради акцията много полети закъсняха.", "date": "2018.08.07", "title": "Евакуираха терминал на летището във Франкфурт"}
{"url": "http://www.cross.bg/nimh-zaradi-akademiyata-1580997.html", "text": "/КРОСС/ След тримесечни протести метеоролозите от НИМХ към БАН поискаха от министър-председателя да бъдат извадени от рамките на академията като самостоятелно научно звено и да преминат към бюджета на Министерството на образованието и науката (МОН).Те предупреждават, че ако искането им не бъде изпълнено ще спрат работа, а протестите са заради несъгласието им с финансовата политика на БАН. По думите им ръководството на академията е оказало натиск върху тях за прекратяване на протестните действия.Метеоролозите съобщиха, че НИМХ работи в момента заради осигурените от МОН средства и изразяват притеснение, че сегашното управление на института може да доведе до неговото закриване.  ", "date": "2018.08.07", "title": "Метеоролозите от БАН заплашиха да спрат работа"}
{"url": "http://www.cross.bg/kampaniyata-daritelite-benchev-1580995.html", "text": "/КРОСС/ На официалния сайт на Сметната палата е публикуван пълният отчет на дарителите в предизборната кампания на президента. Това съобщиха за bTV от президентството по повод твърденията, че кампанията на Румен Радев е била финансирана от общинския съветник Бенчо Бенчев,  в Истанбул.В предаването „Тази сутрин” Тома Биков от ГЕРБ попита дали президентът Радев не е гостувал на Бенчев и дали не е получил от него пари за кампанията си.„Да, г-н Бенчев е участвал в кампанията на президента Радев, всички са участвали. Всички наши активисти – общински съветници, кметове, народни представители, са се включили според възможностите си в тази кампания”, отговори Атанас Зафировот БСП.Проверка на bTV в единния регистър по Изборния кодекс показа, че Бенчо Бенчев не фигурира сред дарителите в кампанията на Румен Радев.", "date": "2018.08.07", "title": "Президентството: В сайта на Сметната палата са публикувани дарителите на Румен Радев"}
{"url": "http://www.cross.bg/vissheto-ychilishte-yniversiteta-1580996.html", "text": "/КРОСС/ Генералният консул на Руската федерация в Русе – Андрей Громов посетиРусенския университет и се срещна с ректорското ръководство. Ролята на висшето училище в националното и международното образователно пространство бе една от обсъжданите теми по време на разговора.Ректорът – чл.-кор. проф. Христо Белоев представи университета с неговите факултети и филиали, както и специалностите, в които се обучават студенти. Той акцентира върху високата оценка от Националната агенция по оценяване и акредитация, дадена за следващите 6 години на висшето училище.Андрей Громов отчете стратегическата роля на висшето училище в Северна България и бе впечатлен от развитието му в годините. Бяха обсъдени възможностите за експониране на изложби на руски художници в университета, както и представяне на стипендиантски програми в руски висши училища. ", "date": "2018.08.07", "title": "Генералният консул на Руската федерация посети Русенския университет"}
{"url": "http://www.cross.bg/kapitan-ychastva-sityatziya-1580994.html", "text": "/КРОСС/ По спешност самолет „Спартан” участва в донорска ситуация и изпълни успешно мисия по транспортиране от София до Бургас и обратно, информират от Министерството на отбраната.В полета са участвали командир майор Георги Стоименов, капитан Стоян Барев и борден инженер капитан Никол Михайлов от транспортна авиогрупа Враждебна на Военновъздушните сили (ВВС). На борда са били и медицински екипи на УМБАЛ „Александровска“ и Военномедицинска академия.От министерството информират още, че полетите са изпълнени при спазване мерките за безопасност и изискванията на документите, регламентиращи летателната дейност с военни въздухоплавателни средства на Република България.", "date": "2018.08.07", "title": "Самолет „Спартан“ на ВВС участва в донорска ситуация"}
{"url": "http://www.cross.bg/pomosht-speshna-temperatyri-1580998.html", "text": "/КРОСС/ Десетки сигнали за припаднали хора заради високите температури в София са получени в Спешна помощ. Дежурни днес са 15 екипа, които до 17:00 часа са се отзовали на близо 60 сигнала.През деня живакът в столицата надхвърли 35 градуса. Най-често Спешна помощ са търсили възрастни хора, които имат проблеми с кръвното.Утре максималните температури ще бъдат по-ниски, но ще остане горещо.", "date": "2018.08.07", "title": "Десетки столичани потърсиха Спешна помощ заради жегата"}
{"url": "http://www.cross.bg/probi-chyma-kruvni-1581005.html", "text": "/КРОСС/ Близо 4000 кръвни проби са взели ветеринарните екипи от дребните преживни животни в Ямболска област заради огнището на чума до българо-турската граница. Продължават и клиничните прегледи на овцете и козите в региона.Кръвни проби са взети от 182 стопанства в крайграничните общини Елхово и Болярово, както и в община Стралджа. В десеткилометровата зона около огнището на чума се взимат втори кръвни проби, а в 20-километровата зона животните се изследват за пръв път.В град Болярово все още не са взети втори кръвни проби от стадото на Анна и Тодор, които отказват да допуснат ветеринарите, тъй като се съмняват в манипулация на изследванията. Съставен им е акт по Закона за ветиринарномедицинската дейност. Във всички останали стопанства вземането на проби и прегледът на животните се осъществява безпроблемно.През следващата седмица се очакват и резултатите. Заради огнище на чума в Боляровска община бяха избита над 3 400 овце и кози. И до момента е забранена търговията с животни, както и продажбата на мляко в общините Елхово и Болярово.", "date": "2018.08.07", "title": "лизо 4000 кръвни проби за чума по животните са взети в Ямболска област"}
{"url": "http://www.cross.bg/nova-aktziya-na-putnata-politziya-1580986.html", "text": "/КРОСС/ Пътната полиция започва нова акция, тя отново е за превишена скорост. Тя ще продължи до неделя включителноНа пътя ще бъдат извадени всички мобилни камери – 148 в автомобилите на КАТ и 28 на триножни поставки.Камери ще има в цялата страна, по основните пътища магистралите, в близост до граничните контролни пунктове и на местата с концентрация на катастрофи.Шофьорите няма да бъдат спирани на място, а ще получат по-късно електронни фишове.", "date": "2018.08.07", "title": "Нова акция на Пътната полиция"}
{"url": "http://www.cross.bg/ministur-nankov-hemys-1580977.html", "text": "/КРОСС/ На 15 август заедно с премиера Бойко Борисов ще направим първа копка на участъка от магистрала „Хемус“ - от Белокопитово до Търговище. Това обяви днес министърът на регионалното развитие и благоустройството Николай Нанков при инспекцията на строителството в отсечката между Ябланица и п. в. „Боаза“. Той провери работата на обекта заедно с министър-председателя Бойко Борисов и председателя на Управителния съвет на Агенция „Пътна инфраструктура“ инж. Светослав Глосов. Регионалният министър информира, че малко над 30% от трасето са готови, с проектирането изпълнението надхвърля 35%. Тези почти 10 км са предизвикателство, минават през планинска част, но ще сме готови 7-8 месеца предсрочно, без да правим компромис с качеството и сигурността на работниците, категоричен бе министърът.Средствата, които се инвестират, са 55 млн. лева без ДДС при обявена първоначално цена от 90 млн. лева. Спестени са 40%. Регионалният министър сравни инвестицията с тази за изграждането на АМ “Люлин”. При същия терен и същите съоръжения търгуваната през 2005 г. магистрала струва около 8 млн. евро на километър. Тук говорим за под 3 млн. евро. за километър или почти 3 пъти разлика в цената, обърна внимание той. В момента преработваме наредбите за гаранционните срокове за ново строителство на магистрали, ще ги удължим с поне 3 години. Необходими са добър надзор и добър контрол, подчерта Николай Нанков.                   Регионалният министър информира, че до края на месеца ще започне търгът за участъка от АМ „Хемус“ от п.в. „Боаза“ до разклона за Плевен и Ловеч. Тези 52 км ще бъдат разделени на три етапа. До края на годината ще се търгуват и останалите около 83 км до Велико Търново. АМ „Хемус“ е наш основен приоритет, както и пътят Ботевград – Мездра. Процедурата за най-тежкия участък от него се обжалва, като приключи обжалването ще го продължим, посочи министър Нанков.Както съм обещал на хората от Тетевен, Севлиево, Габрово, Велико Търново, Търговище и Варна АМ „Хемус“ ще е готова до 2024 г., заяви министър-председателят Бойко Борисов. На 15 август почваме строителството на магистрала „Хемус“ от Белокопитово до Търговище. Догодина по това време участъкът от Ябланица до Боаза и другият – до Търговище, ще са готови, каза още той. В скалата се прави път, ще отиде до Тетевен, коментира премиерът строителството на отсечката до Боаза.От инженерна гледна точка се изграждат огромни съоръжения – насипи по 26 метра, за да се изравни денивелацията на трасето. Водостоците са огромни, тъй като зоната е вододайна. Отливат ги на място, допълни премиерът. Техническият ръководител на обекта Калин Борисов обясни, че големите насипи се изпълняват чрез арнонасипни системи, а водостоците са 14-тонни, извънгабаритни и се правят на място, за да се спестят разходите от транспорта им.Това е най-трудното трасе от АМ „Хемус“, но основната ни задача е да се пази животът на строителите. Не трябва да се допуска авария. Да бързаме, но с разум, обърна се премиерът към инж. Глосов.Министър-председателят коментира, че вероятно в началото на октомври, с 8 месеца предсрочно, ще бъде открита отсечката до Сандански на АМ „Струма“. В момента другите участъци се строят или търгуват. Остава да се търгува последният - през Кресненското дефиле. По отношение на археологическите находки той посочи, че решението зависи от археолозите.Трябва да се съсредоточим в строителството, социалната сфера, образованието, каза министър-председателят. Над 200 училища и детски градини се ремонтират в момента. Тече мащабно строителство в образованието на стойност 620 млн. лв.В отговор на въпрос министър Нанков съобщи, че няколко десетки милиони лева ще са необходими за възстановяване на републиканската пътна инфраструктура след обилните дъждове в районите на Тетевен, Смолян и Пловдив. Първоначално бяха отпуснати около 500 000 лв. за аварийно укрепване и предотвратяване на щети. Всички ще бъдат описани и информацията ще бъде подадена към Комисията за възстановяване и подпомагане към Министерския съвет. Средствата за покриване на щетите в Мизия, Тетевен и републиканските пътища със свлачищни процеси в Смолянско са от нейния бюджет, посочи той.Щетите от свлачищата по държавната и общинската инфраструктура в Тетевенско, без възникналите през последната седмица, са 6,2 млн. лв. Необходимите средства за свлачището при с. Тикале, което е в процес на укрепване, са над 7 млн. лв. Разходите за възстановяване в Мизия ще бъдат около 3 млн. лв., а в Дупница, където бяха отнесени общински улици, около 600 хил. лв.В голяма част от ситуациите реагираме на момента, но се изисква време, коментира регионалният министър. В Мизия на петия – шестия ден започнахме да полагаме асфалт. Реакцията на областното пътно управление и на общината в Тетевен също беше изключително бърза, напомни той. Николай Нанков обърна внимание, че за свлачището на пътя между Смолян и Мадан е необходимо време, тъй като укрепването е много тежко. Алпинистите отново са на терен и геомрежите са поставени, съобщи регионалният министър.", "date": "2018.08.07", "title": "На 15 август започва строителството на нов участък от АМ“Хемус“ – от Белокопитово до Търговище"}
{"url": "http://www.cross.bg/godini-deteto-germaniya-1580983.html", "text": "/КРОСС/ На 12 години затвор бяха осъдени родители в Германия, които предлагали детето си на педофили онлайн. В продължение на две години 48-годишната майка и нейният 39-годишен партньор са предлагали детето си срещу пари в т.нар. „даркнет”.Момчето е на 10 години и разследващите са установили, че родителите дори са го насилвали и публикували видеата в мрежата. Те са разследвани по 60 случая за детско насилие.Има и друга жертва – 3-годишно момиченце. Случаят е един от поредните в Германия. Преди дни пред съда се изправиха четирима мъже за разпространяване на детска порнография в „даркнет”.", "date": "2018.08.07", "title": "Осъдиха родители в Германия, предлагали детето си на педофили в интернет"}
{"url": "http://www.cross.bg/dobrev-gerb-bencho-1580988.html", "text": "/КРОСС/ Гущерът на ГЕРБ си е варан. Така Кирил Добрев коментира изказването на председателя на ПГ на ГЕРБ Цветан Цветанов, че се надява със случая Бенчо Бенчев гущерът най-накрая да откъсне опашката си.Добрев припомни, че това е изказване на покойния Илия Павлов от началото на прехода. Той цитира данни за редица общинари от ГЕРБ, които по думите му са функционери на ГЕРБ и в същото време се занимават с разпространение на наркотици и трафик на хора.Той посочи, че се прави опит да бъдат платени народни представители от БСП да напуснат коалиция за България. \"Всички тези елементарни опити да бъде разбита БСП няма да стане. Ние искаме промяна на този модел\", каза Добрев. Обещанията за депутатите са петцифрени заплати.\"БСП не е за продан и БСП не се продава\", заяви Добрев.По въпроса с Бенчо Бенчев и има ли черна каса БСП, Добрев посочи:Добрев обърна внимание, че Митьо Очите не е водеща фигура, от няколко дена той е функция на Бенчо.\"Тази фирма, в която Митьо е помагал за обекти, охранява НОИ Бургас - с обществена поръчка, охранява \"Митниците\" и то прави денонощна охрана в Бургас на пристанището и в Ямбол. През цялото време продължава да охранява социални обекти - училища, старчески домове, даже дом за младежи. Ако вземем, че се занимава с нерегламентиран бизнес, когато охраняваш пристанището, когато охраняваш и училища - ти направо си затваряш целия бизннес, от входа до консумацията\", посочи Добрев.Питайте, кой е дал тези обществени поръчки на тази фирма, със сигурност не ги е дала БСП.Добрев припомни, че в началото на 90-те години българското черноморие е раздадено на мутрите. Днес 25 години по-късно, от които ГЕРБ управлява 10 българското черноморие отново е на същите хора.\"Няма никаква промяна в усещането на хората за някаква нова, различна, цивилизована държава. Ако говорим за гущера в прав текст, ами че то гущерът на ГЕРБ си е варан, бе.\", обясни той.\"Започвам - селски кмет, член на ГЕРБ и гербаджия задържан с 24 килограма амфетамини. Съпруга на друг селски кмет, задържана за търговия на наркотици, общински съветник с 300 грама кокаин, общински съветник и друг селски кмет участват в трафик на хора. Нали сме наясно, че след наркотиците другият доходоносен бизнес в момента е трафикът на хора\", допълни Добрев.Той бе категоричен, че това са видни функционери на ГЕРБ. Той не пропусна и обвиненията срещу кметовете на ГЕРБ за злоупотреби с обществени поръчки. Добрев визира кметът на Пловдив и Септември.Той попита ръководството на парламентарната група на ГЕРБ правени ли са опити да се плати на народни представители на БСП да напуснат \"Коалиция за България\".", "date": "2018.08.07", "title": "Кирил Добрев: Гущерът на ГЕРБ си е варан"}
{"url": "http://www.cross.bg/avtomobil-magazin-katastrofa-1580980.html", "text": "/КРОСС/ Нова катастрофа в София днес, лек автомобил се забив в магазин на столичния булевард Опълченска.                     Това е втората катастрофа при която автомобил се блъска в магазин, по-рано ви съобщихме за И при този и предишният инцидент няма информация за пострадали. На място има екипи на КАТ.Снимки: Facebook - Branko Poyukov и Янко Янков", "date": "2018.08.07", "title": "Нова катастрофа в София: Автомобил се вряза в магазин"}
{"url": "http://www.cross.bg/dnes-ochakvat-zamursyavane-1580984.html", "text": "/КРОСС/ Очаква се следващите няколко часа синоптиците във Франция да отбележат рекордни температури за това лято.Горещата вълна предизвика сериозно замърсяване на въздуха и дори наложи спиране на ядрени електроцентрали.Решаващи са идните 3 – 4 часа. Температурата в Париж вероятно ще достигне 40 градуса. Близки до рекордните ще са температурите и в останалата част на страната. За трети пореден ден жегата предизвиква и сериозно замърсяване на въздуха.Регистрирани са десетки оплаквания от затруднено дишане, алергии и смадене в очите. Местните власти продължиха и за днес наложената забрана за движение на по-стари автомобили.Синоптиците предупреждават, че след пика на температурите днес се очакват силни бури. Така код червено заради жегите незабавно ще се замени от код червено за градушки и наводнения.", "date": "2018.08.07", "title": "Във Франция очакват рекордни температури днес"}
{"url": "http://www.cross.bg/yvrezhdaniya-detza-sreshtata-1580989.html", "text": "/КРОСС/ Майките на деца с увреждания и представителните организации на хората с увреждания проведоха нова среща със социалния министър Бисер Петков в Министерски съвет.На срещата са присъствали и вицепремиерът Томислав Дончев и омбудсмана Мая Манолова.След края на срещата във \"Фейсбук\" страницата \"Системата ни убива\" майките на деца с увреждания дадоха кратък отчет от постигнатото.Стана ясно, че вицепремиерът Томислав Дончев е поел като личен ангажимент решението на проблема с регистъра и е дал \"екстремни\" срокове за изготвянето му. Дончев проверил до сега съществуващият регистър и констатирал, че не работи. Трябвало съвсем нов регистър.По думите на майките още утре ще се внесе предложение в Министерския съвет и работата ще започне.\"До 15.10.2018 трябва да има профил на всеки човек с увреждане, да се \"източи\" информация от всички източници, да се стикова и направи в работещ вариант! А дано!\", пишат още майките на деца с увреждания в поста си.Става ясно и че на срещата е дадено уверение, че се работи сериозно за помощните средства. Здравният министър Кирил Ананиев трябвало до края на септември да даде вариант за преминаването на помощните средства към МЗ и стандарти за тях.\"Прави се голяма реформа в НЗОК и се мисли как тя да поеме финансирането - работи се!\", пише в поста.Относно трите закона - на срещата се обсъдило докъде върви работата.Законът за хората с увреждания (ЗХУ) трябвало да стане готов до петък, 10 август.\"Има цифри за него. Работната група се събира в петък. Финансовото подпомагане остава така както е сега - нови интеграционни и понеже сме против това - тече обсъждане как да се промени\", информират майките на деца с увреждания.", "date": "2018.08.07", "title": "Законът за хора с увреждания готов до петък"}
{"url": "http://www.cross.bg/verdasko-dimitrov-pobedi-1580968.html", "text": "/КРОСС/ Григор Димитров ще се завърне на корта след месец почивка. Той ще изиграе първия си мач в сряда (8 август) в ранните сутрешни часове, най-вероятно около 4:00 - 5:00 ч. българско време.Българинът ще си съперничи с 31-годишния испанец Фенандо Вердаско във втория кръг на надпреварата в Торонто. Мачът им е последен, пети, в програмата на корта, а първата среща на него започва в 18:00 ч. българско време.Димитров е поставен под номер 5 в основната схема на надпреварата и пропусна първия кръг, в който Вердаско победи Петер Гойовчик с 6:2, 6:2.Мачът между Григор и испанеца ще бъде техен шести сблъсък. За сега Вердаско има предимство от 3:2 победи. В последните два мача Димитров не успя да победи - на \"Ролан Гарос\" и в Индиън Уелс през 2018 г.При победа, българинът най-вероятно ще срещне Милош Раонич, който победи Давид Гофен на старта, а във втория кръг му предстои среща с по-непретенциозен съперник.", "date": "2018.08.07", "title": "Григор срещу Вердаско в сряда рано сутрин"}
{"url": "http://www.cross.bg/tazi-shema-plodove-1580969.html", "text": "/КРОСС/ Съществува опасност от злоупотреби по схема „Училищен плод”, твърдят от Българската асоциация на организациите на производители на плодове и зеленчуци. Наредбата за доставките беше променена по настояване на вицепремиера Валери Симеонов.От асоциацията подозират, че има лобистки интереси тази година.Чавдар Маринов, който е представител на асоциацията, обясни в студиото на предаването „Тази сутрин“ на bTV, че притесненията им са, че Милена Рашева, която е подала заявление като земеделски производител, ще се облагодетелства от тази схема.Рашева обясни, че е подала само молба и тепърва предстои проверка, която ще установи дали фирмата ѝ може да покрие броя училища, които ще участват в програмата.Слави Кралев от дирекция „Пазарни мерки и организации на производителите“ в министерството на земедлието уточни, че тази схема се прилага в България от 2010 г. Тогава доставките са се извършвали само от търговци, през 2016 г. се дава приоритет и на производителите, но през миналата година това не е постигнато. Идеята е тази година наистина приоритет да имат производителите.Кралев увери, че всеки от кандидатите за доставка на плодове в училище ще бъде внимателно проверен. ", "date": "2018.08.07", "title": "Съмнения за злоупотреби при избора на фирми за доставка на плодове в училище?"}
{"url": "http://www.cross.bg/evro-kalotina-slyzhiteli-1580967.html", "text": "/КРОСС/ 48 000 евро задържаха митнически служители на МП Калотина при проверка на холандски лек автомобил, пътуващ за Турция. През нощта на 27.07.2018 г. на входящо трасе пристига лек автомобил с холандска регистрация, в който пътува семейство - съпрузи и двете им непълнолетни деца. При извършен личен преглед на 36-годишната пътничка в двете чашки на сутиена й са открити по една пачка с банкноти от по 500, 200 и 100 евро. Митническата служителка, която извършила проверката, установила, че около ханшът на жената, под клина й, също е омотана текстилна чанта, в която били укрити още два хартиени плика с по 5000 евро всеки. Общата открита сума по тялото на жената възлиза на 48 000 евро. По случая е образувано досъдебно производство по описа на Митница Столична и под надзора на Районна прокуратура Сливница, което е приключило със споразумение и валутата е отнета в полза на държавата.На МП Калотина това е трети голям случай за месец юли на задържана валута, като общата левова равностойност от трите задържания възлиза на над 380 000 лева. За първите шест месеца на 2018 г. на този и други пунктове митническите служители са задържали валута за над 1,5 млн. лева.", "date": "2018.08.07", "title": "48 000 евро, укрити по тялото на пътничка, задържаха митнически служители на МП Калотина"}
{"url": "http://www.cross.bg/suoruzheniya-razpredelenie-mrezhata-1580970.html", "text": "/КРОСС/  ЧЕЗ Разпределение извършва регулярни проверки и анализи на броя прекъсвания на електрозахранването и причините за тях в Казичене. Увеличение на броя прекъсвания са регистрирани през последния един месец.Смущенията се дължат на аварии в чужди съоръжения, които не са собственост на дружеството, на зачестилите бури, които активират защитите по мрежата, както и на последващи действия на ЧЕЗ Разпределение вследствие на тези събития. Компанията вече извършва обход и оглед на всички чужди съоръжения и изготвя предписания на собствениците, като при неизпълнение на предписанията в указания срок  - до края на месец август - дружеството ще бъде принудено да изключи от мрежата нередовните съоръжения. ЧЕЗ Разпределение проведе извънреден обход по електропроводите, които захранват Казичене, заснемане с термовизионна камера и ултразвуков детектор на всички съоръжения, и отстрани констатираните забележки. Извършено е и кастрене по мрежата, монтирани са автоматизирани съоръжения, с цел много по-бързото локализиране на поредени участъци и въстановяване на електрозахранването на клиентите. Предстои профилактика на трафопостовете.През 2017 и 2018 г. в района са инвестирани 270 000 лв., подменени са 90 изолатора, 160 кг. проводници и 3 стълба, монтирани са дистанционно управляеми апарати. Предстои въвеждане в експлоатация на нов трафопост в с. Кривина, на стойност 142 хил. лв. ЧЕЗ Разпределение поддържа мрежата, която захранва Казичeне, в добро техническо състояние. Компанията ще продължи да предприема мерки, за да сведе до минимум прекъсванията на електрозахранването заради трети страни.", "date": "2018.08.07", "title": "Мрежата на ЧЕЗ Разпределение в Казичене е в добро техническо състояние"}
{"url": "http://www.cross.bg/zaplata-nalichni-sredstva-1580971.html", "text": "/КРОСС/ Комисията за противодействие на корупцията публикува имотните декларации на политици и обществено значими лица за миналата година, съобщава bTV.Според данните премиерът  е спестил от заплатата си.                53 260 лв. са наличните парични средства на  премиера, които идват и от неизползвана отпуска. Вицепремиерът  има налични парични средства от 156 565 лв. от заплата и дивиденти от 80 хил. лв. от СКАТ, „Транс” ЕООД и 15 хил. лв. от „САКТ Телеком” ООД.               Колегата му  пък разполага с налични средства от заплата в размер на 35 хиляди лева.                  заедно със съпругата си се е сдобил с апартамент от 210 квадрата за над 500 хиляди лева.                   е продала 9 декара земеделска земя в Гърция и заедно със съпруга си има близо 190 хил. лв. на влог.                   ", "date": "2018.08.07", "title": "С колко официално са забогатели политиците за година?"}
{"url": "http://www.cross.bg/travma-nepulnoletni-momiche-1580973.html", "text": "/КРОСС/ Двама непълнолетни - момче и момиче са загинали на място при тежък пътен инцидент на стария път Варна - Бургас, в местност „Крушките”, съобщиха от полицията. Лек автомобил с варненска регистрация е самокатастрофирал. 19-годишният шофьор е изгубил контрол над автомобила и се е ударил в дърво, след което се е преобърнал напречно на пътя.  Тежко е пострадало още едно непълнолетно момиче, което е настанено в болнично заведение със съчетана травма и с опасност за живота. Водачът на автомобила е получил комоцио и травма на главата, настанен е за наблюдение в болницата „Св. Анна”. Изясняват се причините и обстоятелствата около инцидента. По случая е образувано досъдебно производство.", "date": "2018.08.07", "title": "Двама непълнолетни загинаха при тежка катастрофа на пътя Варна - Бургас"}
{"url": "http://www.cross.bg/benchev-zafirov-bencho-1580972.html", "text": "/КРОСС/ Фиксацията върху БСП в случая с Бенчо Бенчев е некоректна и неморална. Това обяви в предаването „Тази сутрин” Атанас Зафиров от Изпълнителното бюро на БСП по повод ареста на общинския съветник от БСП заедно с издирвания от Интерпол Димитър Желязков – Митьо Очите в Истанбул.Бенчев не е член на БСП и е по-правилно да бъде представян като съветник от групата на БСП, уточни Зафиров. Според него атаката към БСП се дължи на факта, че опонентите на партията са се уплашили от хората, които са се събрали на Бузлуджа и от техния стратегически документ.Позицията на партията е, че Бенчо Бенчев не е внасял повече пари от 70 лв. на месец, колкото внасят всички съветници на левицата в Бургас.Относно интервюто на общинския съветник от БСП Чанко Мирчев пред bTV вчера, в което той говори за десетки хиляди вложени от Бенчев в последната предизборна кампания на БСП Зафиров предположи, че става въпрос за личната кампания на Бенчо Бенчев. Той влезе в общинския съвет с мажоритарен вот, обясни Зафиров.На въпроса дали Бойко Борисов е гостувал на Бенчо Бенчев депутатът от ГЕРБ каза, че няма такава информация, но попита дали президентът Румен Радев не е гостувал на Бенчев и дали не е получил от него пари за кампанията си.Всички наши активисти са участвали в кампанията на Румен Радев, отговори Зафиров.", "date": "2018.08.07", "title": "Атанас Зафиров за Бенчо Бенчев: Фиксацията върху БСП е некоректна"}
{"url": "http://www.cross.bg/intzidenta-vryaza-sofiya-1580974.html", "text": "/КРОСС/ Лек автомобил се вряза преди минути в дюнерджийница намираща се на спирка на градския транспорт в района на Сточна Гара в София.                      Към момента няма информация за пострадали при инцидента нанесени са материални щети на дюнерджийницата а също и са отнесени няколко антипаркинг колчета.                     Очаквасе на място да пристигне екип на КАТ за да провери шофьора на колата и да изясни причините за инцидента.                     *Снимки : Facebook Цветомира Пашалиева ", "date": "2018.08.07", "title": "Кола се вряза в дюнерджийница в София "}
{"url": "http://www.cross.bg/borisov-magistrala-premierut-1580975.html", "text": "/КРОСС/ Както съм обещал, до 2024 г. магистрала „Хемус” ще е готова. Това каза премиерът Бойко Борисов, който днес инспектира строителството на автомагистралата в участъка между Ябланица и Боаза.Той изрази надежда участъкът да бъде пуснат предсрочно до август 2019 г.Този месец ще стартират тръжните процедури за строителството на 52 км от аутобана между пътен възел „Боаза“ и разклона за Плевен и Ловеч, за да може през следващата година да започне и реалното строителство.В момента се извършва препроектиране, за да се избегне изграждането на сложните съоръжения. Трасето ще бъде удължено с 2 км, но се спестяват около 300 млн. лв., написа в профила си във „Фейсбук” премиерът.На 15 август започва строителството от Белокопитово до Търговище, съобщи още Борисов пред журналисти.На въпрос за магистрала „Струма“ премиерът отбеляза, че в края на септември или началото на октомври ще бъде открита отсечката до Сандански.„Те другите не харесват магистрали, те си правят магистрала до Правец”, коментира той.„Трудно е, докато вкараме багерите, иначе започват всеки ден – като пчелички”, отбеляза министър-председателят.„Хемус” не го е имало и няма да го има, ако не е ГЕРБ заедно с Патриотите, подчерта още Борисов.", "date": "2018.08.07", "title": "Борисов: Както съм обещал, магистрала „Хемус” ще е готова до 2024 г."}
{"url": "http://www.cross.bg/ring-electro-mobility-1580976.html", "text": "/КРОСС/ Подготовката на първото  е в разгара си. С пълни обороти новата мобилност си проправя път към София през есента. От ще бъде домакин на най-голямото и най-разнообразно събитие за електромобили досега у нас - , еднодневна интегрирана Иноваторите сред автомобилните производители ще покажат докъде са стигнали, а създателите на зарядна инфраструктура и батерии -  кои предизвикателства са вече зад гърба им. Гласът на знаещите – учени, разработчици, инженери, визионери - ще прозвучи на конференцията „Развитие на елекромобилността в България“, която също е част от събитието – на 13-ти септември, от 10.00 часа в Зала 10 на Cine Grand, Sofia Ring Mall.„Вече има натрупан опит. Затова смятаме, че автомобилите с алтернативно задвижване имат нужда от експозиция. Тя ще покаже потенциала им и  ще даде шанс на повече хора да видят и усетят следващото ниво на мобилността“, каза ръководителят на проекта Димитрина Христева. По думите й става дума за тепърва прохождащ сектор, който има очевидна перспектива, но все още слабо пазарно присъствие в България. „Искаме, заедно с всички участници в този процес, да покажем трансформацията, която рано или късно ще промени изцяло параметрите на познатия ни транспорт“, допълни Христева.ще се  проведе в Sofia Ring Mall, защото нищо не може да се сравни с потока от хора, които ще посетят мястото, за да подготвят децата си за първия учебен ден. Изложението също се готви да посрещне своя първи ден, когато ще застане за първи път пред очите на българската публика. Ще се проведе в рамките на четири дни, с включен уикенд, за да могат повече хора да видят . Изложението ще даде възможност на потребителите да изпробват електрическите коли и Е-Технологиите в удобни и разнообразни маршрути за тестово шофиране. !Входът за изложението ще бъде без такса. Регистрирайте се за конференцията тук: .", "date": "2018.08.07", "title": "ELECTRO MOBILITY EXPO 2018 – 4 дни в Sofia Ring Mall"}
{"url": "http://www.cross.bg/rysiya-nato-strani-1580961.html", "text": "/КРОСС/ Министър-председателят на Русия Дмитрий Медведев заяви по време на интервю пред „Коммерсант\", че разширяването на НАТО не може да не предизвика притеснения от Москва, защото военните възможности на Алианса, включително и ядрените, са насочени срещу Русия, съобщава Фокус.Той отбеляза, че НАТО „от всички страни се опитва да обкръжи Русия\", въпреки, че вече няма противопоставяне между Северноатлантическия алианс и Организацията на Варшавския договор.„А НАТО не просто продължава да съществува, а се разширява и се старае да въвлече все повече страни към него. Не може да се отнесем равнодушно към това, защото никой не е отменял ядрения паритет по света, никой не е отменял това, че за военните е крайно важно да разбират съотношението между стратегическите ядрени сили на различните държави.А страните от НАТО, каквото и да не говорят нашите колеги от този съюз, въпреки това разглеждат Русия като потенциален противник. И е съвсем очевидно, че техните военни възможности, включително ядрената триада, са насочени срещу Русия\", поясни Медведев.Според него Русия „не може да не се притеснява\" от стесняващия се около нея пръстен от страни от НАТО „защото в случая не става дума само за стратегически ядрени сили, а вече за тактическо ядрено оръжие, което при приближаване към границите на Русия получава качествата на стратегическо. Става дума и за неядрените средства, които сега, предвид, че носят високоточен характер, са способни да нанесат колосални щети\".„С други думи разширяването на НАТО е несъмнена заплаха за Руската федерация, несъмнено предизвикателство\", заключи руският министър-председател. ", "date": "2018.08.07", "title": "Дмитрий Медведев: Разширението на НАТО е заплаха за Русия"}
{"url": "http://www.cross.bg/kruv-dyshi-pirogov-1580959.html", "text": "/КРОСС/ Около 45 души са дарили кръв в кампанията на УМБАЛСМ \"Пирогов\" за даряване на кръв за лекарка от УМБАЛ \"Александровска\", която лежи в Централна реанимация в много тежко състояние след падане от 7-мия етаж.От желаещите да дарят кръв само 30 души са били с показатели, които позволявали това да се случи. Сред дарителите имало както нейни колеги лекари, така и хора, които са разбрали за акцията по кръводаряване и са се отзовали, пишат от пресслужбата на здравното заведение.Инициативата на служителите от университетската спешна болница се осъществи с подкрепата на директора на болница \"Пирогов\" и директора на НЦТХ.Междувременно в помощ на пострадалата се организира и друга инициатива - набиране на средства за медицински изделия, които не се покриват от НЗОК, а са нужни за лечението на пациентката.Парите са превеждат по дарителска сметка на УМБАЛ \"Александровска\", а най-напред на призива за помощ е откликнала съсловната организация на лекарите в София.Председателят на Столична лекарска колегия д-р Асен Межидиев обяви, че Колегията отпуска 5 000 лв. от фонда си \"Взаимопомощ\".УМБАЛСМ \"Н. И. Пирогов\" изказва благодарност на всички, които са се включили в инициативата и са дарили кръв, за да спасят живот.", "date": "2018.08.07", "title": "45 души дариха кръв за лекарката, паднала от 7-я етаж"}
{"url": "http://www.cross.bg/detza-tehnite-sotzialni-1580954.html", "text": "/КРОСС/ Четири нови социални услуги за деца в риск и техните семейства ще бъдат разкрити в Ловеч по проект на Общината за 940 хиляди лева.Предвижда се създаване на Център за обществена подкрепа, Дневен център за подкрепа на деца с увреждания и техните семейства, Преходно жилище за деца от 15 до 18-годишна възраст и Наблюдавано жилище за младежи, съобщи ръководителят на проекта Катя Колева:\"Главната цел на проекта е израждане на подходяща база, в която да се осъществи предоставяне на ефективни социални услуги в общността за подкрепа на децата и семействата, с цел превенция на рисковете и създаване на условия, които ще отговорят на индивидуалните потребности на децата и ще гарантират техните права и интереси.\"В новите социални услуги ще се полагат грижи за близо 200 деца и младежи. Там ще бъдат разкрити и 43 работни места.", "date": "2018.08.07", "title": "Четири нови социални услуги за деца в риск и техните семейства ще бъдат разкрити в Ловеч"}
{"url": "http://www.cross.bg/godina-suyuza-ovoshtari-1580960.html", "text": "/КРОСС/ Ниски добиви и лошо качество на плодовете и зеленчуците. Според производителите в Русенска област това е резултатът от сухата пролет и дъждовното лято. От Съюза на Дунавските овощари отчитат между 60 и 80 % по-малко добиви, в сравнение с миналата годината, съобщи БНТ.Павел Спасов се занимава с овощарство от 21 години. Отглежда кайсии, праскови, череши и сливи на площ от 900 дка. Казва, че добивите тази година са едни от най-ниските.Павел Спасов, член на УС на Съюза на Дунавските овощари: Кайсиевата реколта тази година не е лоша - тя е катастрофална. Лично при мен имаше между 15 и 20 % реколта. Докато тук, в община Сливо поле, към Тутракан и Силистра, се наблюдаваше нулева реколта при кайсията.Производителят бърза с прибирането на реколтата от праскови, защото заради дъждовете, плодовете са започнали да гният. Добрата продукция изнася за Румъния, но за по-нискокачествената няма пазар.Павел Спасов, член на УС на Съюза на Дунавските овощари: От заводите в България за сок - почти никой не работи и тези праскови, които са болни трябва да ги изхвърляме.Загуби заради лошото време тази година търпи и зеленчукопроизводителятЯсен Хаджиев.Корнишонът ми отиде - един декар корнишони имах. Дините и те нямат вкус. Това казва Ясен Хаджиев.Според производителя, продукцията му е намаляла с близо 40 %. Няма застраховка и не разчита на компенсации.Ясен Хаджиев, зеленчукопроизводител: Застраховка нямам, понеже веднъж застраховах и не ми платиха. Затова не застраховам нищо.Заради вноса на плодове и зеленчуци обаче, по-ниските добиви у нас не са довели до повишаване на цените на стоката. Производителите се надяват държавата да отчете тазгодишните им загуби и да отпусне по-високи субсидии за следващата година.", "date": "2018.08.07", "title": "Огромни загуби за овощарите заради дъждовете в Русенско"}
{"url": "http://www.cross.bg/roraiima-migranti-drygi-1580955.html", "text": "/КРОСС/ Бразилски съдия забрани влизането на венецуелски мигранти в страната през граничния пункт на северния бразилски щат Рорайма, съобщиха ДПА и Ройтерс.Решението на съдия Елдер Жирао Барето се отнася само до венецуелците и не засяга други националности, уточни говорител на местните съдебни власти. Съдията взе това решение след като десетки хиляди венецуелци влязоха в Рорайма през последните няколко месеца, търсейки спасение от икономическата и политическата криза в родината си.Според съдията границата ще остане затворена докато властите в щата Рорайма създадат хуманитарни условия за приемането на мигрантите и разселването им в други части на Бразилия. ", "date": "2018.08.07", "title": "Бразилия затвори границата си с Венецуела заради масовото влизане на мигранти"}
{"url": "http://www.cross.bg/minyta-slaviya-topkata-1580962.html", "text": "/КРОСС/ Витоша (Бистрица) записа втория си успех от началото на сезона в Първа лига, след като победи Славия с 2:0 в тазвечершния последен мач от третия кръг в елита. Срещата се игра на националния стадион \"Васил Левски\", а точен за \"тигрите\" на два пъти бе Даниел Кутев.Шокиращо слаби първи 45 минути записа селекцията на Златомир Загорчич. \"Белите\" не показаха абсолютно нищо от футбола, на който станахме свидетели, както при участието им в Лига Европа, така и в първите два кръга на първенството ни.След скучните първи минути, изненадата дойде във фаталната 13-ата минута, когато Даниел Кутев поведе \"тигрите\" напред в резултата още с първия точен удар във вратата на домакините. Ивайло Лазаров изведе своя съотборник зад защитата на Славия с чудесен, разсичащ пас, и той не се поколеба да стреля, преодолявайки Стергиакис с диагонален силен удар за 1:0.След десетина минути, \"белите\" опитаха да се върнат в мача, но изпълнението на Карабельов бе доста разочароващо. Той засече хубаво центриране на Велковски пред съперниковата врата, но изпрати топката висока над напречната греда. В 38-ата минута дойде и най-доброто положение за столичани. Галин Иванов получи пас в дълбочина от Георги Йомов, но точно преди да стреля, страничният съдия вдигна своя флаг за засада, каквато действително имаше, въпреки претенциите на Загорчич след отсъждането.В 43-ата минута, шокът за Славия бе пълен. Наско Милев подаде към Даниел Кутев, който вече навлизаше в наказателното поле, той успя да финтира Станисавлевич, който се бе запътил към него, и по сходен начин, както и в началото на мача, се разписа за 2:0. Така двата отбора се оттеглиха на почивка в доста различни настроения. Загорчич имаше тежката задача да вдигне духа на своите играчи, докато Росен Кирилов само можеше да поздрави футболистите си за чудесната игра и самочувствието, с което подходиха към фаворита в тази среща.Още в самото начало на второто полувреме, Даниел Кутев имаше шанс да оформи своя хеттрик, след като се възползва от нова грешка на Станисавлевич. Защитникът не успя да изчисти добре топката и тя попадна право в краката на нападателя на \"бистришките тигри\". Той изобщо не се поколеба и веднага стреля, но за негово нещастие, кълбото срещна гредата. В 56-ата минута, \"белите\" най-накрая напомниха за себе си. След центриране от корнер, защитата на гостите първоначално се справи, но топката отиде право към непокрития Момчил Цветанов, който стреля от воле. Радко Мутафчийски обаче се хвърли в последния момент и изби кълбото, предотвратявайки сигурен гол във вратата си.В 80-ата минута, домакините от \"Овча Купел\" успяха да достигнат до попадение, но то бе отменено заради засада. Момчил Цветанов комбинира с Галин Иванов, който обаче бе зад защитата на Витоша и въпреки че успя да мушне топката в мрежата, резултатът остана непроменен.В оставащите минути, срещата сякаш просто се доиграваше, след като \"белите\" така и не успяха да създадат нещо по-опасно пред вратата на Ники Георгиев. От своя страна, \"тигрите\" се постараха да запазят резултата и да си тръгнат от \"Васил Левски\" с ценни три точки и нова победа.След този успех, момчетата на Росен Кирилов заеха четвъртото място във временното класиране в Първа лига с актив от 6 точки (две победи и една загуба), докато Славия е на 7-ата позиция с четири (равенство, победа и загуба).  ", "date": "2018.08.07", "title": "Славия отнесе звучен шамар от преобразения отбор на Витоша"}
{"url": "http://www.cross.bg/smetishteto-kraii-dypnitza-1580965.html", "text": "/КРОСС/ Запалило се е сметището край Дупница. Неприятната миризма се усеща в града и околните села, но от общината обаче уверяват, че няма замърсяване на въздуха.Сметището започнало да дими още през почивните дни. Пушекът постепенно се засилил, а вятърът го отнесъл в близкото село Джерман.За да овладеят ситуацията, от общината са изпратили тежка техника. Багери, булдозери и камиони пренасят земни маси в опит да заровят тлеещите отпадъци.От началото на годината сметището не се използва, тъй като изцяло е запълнен капацитетът му.", "date": "2018.08.07", "title": "Пожар на сметището край Дупница"}
{"url": "http://www.cross.bg/tyristi-dvete-srednovekovnite-1580964.html", "text": "/КРОСС/ Румъния и Полша ще популяризират съвместни маршрути, обхващащи паметниците на ЮНЕСКО и средновековните замъци и крепости в двете страни. Маршрутите ще бъдат насочени главно към азиатските туристи, разкриват румънските медии.\"Разработихме два маршрута: маршрут за паметниците на ЮНЕСКО и маршрут за средновековните крепости и крепости. И двете страни се отличават в тези два сектора и с това партньорство ще привлечем повече туристи, особено от азиатския пазар \", каза министърът на туризма на Румъния Богдан Триф.Той направи съобщението след среща с полския си колега Витолд Банка в Букурещ.", "date": "2018.08.07", "title": "Полша и Румъния заедно привличат туристи от Азия"}
{"url": "http://www.cross.bg/toplotzentrala-stzena-artisti-1580963.html", "text": "/КРОСС/ Някогашната топлоцентрала на НДК, скрита сред три възвишения и ромоляща река в горичката зад музея \"Земята и хората\", отдавна е останала без плът. Само изтърбушените й останки, тук-там нашарени със спрей, навяват бегли спомени за сграда, изпълнена някога с живот. Група независими артисти се заемат със задачата да превърнат руините в своя сцена за експериментални изяви в духа на съвременното изкуство и споделят идеята си с общината. Следва международен конкурс с 61 участници и избор на проект. Печелят младите архитекти Антон Колев и Мариана Сърбова, които до момента са работили в Бургас, информира БНР. Бившата топлоцентрала на НДК беше предложена през 2014 г. от самите независими артисти, разказва Малина Едрева, председател на Комисията по образование и култура в Столичната община. От години търсим решения как изоставени общински сгради, които някога са били промишлени, да бъдат върнати на града с помощта на културни проекти. По този повод възникна и идеята бившата топлоцентрала да се превърне в център за съвременно изкуство, където артисти ще могат да представят проектите си заедно със свои чуждестранни колеги.  Един от замислите е той да прелива хармонично в естествената му природна среда - да стане място за развлечение и срещи, включително под открито небе. Това пространство, което е част от Южния парк, дава и възможности за организирането на културни събития, отбелязва Едрева. Обикновено центровете за съвременно изкуство са отворени предимно към визуалните артисти, докато бившата топлоцентрала ще интегрира различните видове изкуства. Затова и повечето пространства ще бъдат гъвкави за трансформиране, например голямата зала с 350 места в рамките на час ще може да се преобразува от сцена за театър в изложбена площ за целите на форума или да се изпразни и публиката да стои на крака. Освен това на втория етаж ще има още една зала за 150 души, предназначена за сценични изкуства, както и малки концертни пространства, ателиета за работа с деца и др.По план тази година трябва да започнат строителните дейности, а до края на следващата топлоцентралата да бъде реконструирана и превърната в действаща сцена. Това не е единствената общинска сграда, която чрез обновление ще получи нови функции. Подобно място е например подземието на бившия мавзолей, предоставено за филиал на Софийската градска художествена галерия.", "date": "2018.08.07", "title": "Бившата топлоцентрала на НДК става арт сцена"}
{"url": "http://www.cross.bg/godini-tehno-cacao-1580966.html", "text": "/КРОСС/ Този петък и събота  отново предлага качествена селекция от артисти, които ще гостуват на клуба в разгара на лятото. На  зад пулта ще бъдат испанското дуо , емблематичният бразилски диджей  и . Следващата вечер, , зад пулта ще ни забавлява един от ветераните на електронната музика , берлинският артист  и един от резидентите на Cacao Beach Club, .В петък главно действащо лице в Cacao Beach Club ще бъде дуото Pig&Dan. От 1999г. испанците Igor Tchkotoua и Dan Duncan достигнаха момента на световно признание, благодарение на разпознаваемия си звук. Последните две години определено могат да бъдат отбелязани като отлични за дуото с участия на фестивали като  и , както и гостувания в клубове като (Ибиза), където пускаха заедно със Solomun на неговите специални +Live събития, легендарния техно клуб Output (Ню Йорк) и няколко епични партита в Space (Ибиза). Освен гиговете си по целия свят,  Pig&Dan празнуваха #1 както в цялостната, така и в Техно класацията на Beatport с техния хит .Момчетата достигнаха #1 в Beatport и с издаването на албума си Modular Baptism чрез собствения си лейбъл , който отново доказва звуковото им разнообразие. Вторият гост на клуба в петък е не по-малко познат на публиката, най-вече с постиженията си като продуцент.                         Успехите на Wehbba могат да бъдат измерени с броя на артистите, с които е работил директно през годините. Списъкът включва имена като Danny Tenaglia, John Digweed, Joseph Capriati, ANNA, Laurent Garnier и много други, а продукциите му са издавани от лейбъли като  и . През 2010г. Wehhba достига до нови висоти след издаването на първия си студиен албум Full Circle, който постигна изключителен успех. През следващите години бразилският продуцент присъства редовно в класациите на Beatport и Resident Advisor, а през 2013г. издава и втория си албум . Извън студиото Wehhba може да бъде забелязан на фестивали като  и  както и в известни клубове като  и .В събота гостите на Cacao Beach Club ще посрещнат италианеца Sasha Carassi. Техно диджеят е познат в световен мащаб с безупречните си умения зад пулта, както и с огромната си страст към музиката. Един от основните акценти в кариерата му е продукцията за легендарния лейбъл през 2010г., която прави името му познато в по-тъмните страни на техно жанра. Sasha Carassi е колаборирал с признати техно артисти като Danny Tenaglia, с когото не веднъж пуска рамо до рамо в родния си град Непал. Той е зает и с участия извън страната, като всяко едно демонстрира солидния му музикален опит и страстта му към колекционирането на винили от края на 80-те години. Заедно с него на 11 август ще видим и Markus Kaiser, носещ артистичния псевдоним Kaiser Souzai. Базираният в Берлин диджей си изгради репутация най-вече чрез международните си участия на живо, популярните си събития и лейбъла си Ballroom Records. Той създава и свой собствен жанр, наречен Art-rock Tech, който е силно повлиян от велики групи от 70-те години като Pink Floyd, Genesis и Yes и въпреки това успява да запази корените си на дълбоко и прогресив техно, с което завлядява световната публика. Някои от най-известните му записи са парчето , което придоби огромна популярност със самплитe от филма Pulp Fiction, и ремикси като този на  от Booka Shade и от Dave Seaman.Билети за 10 и 11 август може да намерите в OMV и мрежата на Eventim.bg Повече информация за програмата на CACAO BEACH CLUB може да откриете на официалната страница във , както и на   ", "date": "2018.08.07", "title": "CACAO BEACH CLUB с две интересни събития този уикенд"}
{"url": "http://www.cross.bg/kurmeneto-bebe-svetovnata-1580952.html", "text": "/КРОСС/ Плевен се присъединява към Световната седмица на кърменето. \"Писмо до моето кърмено бебе\" е наречена работилницата, която организират доброволци от Национална асоциация в подкрепа на естественото хранене. Тази година Световната седмица се провежда под мотото \"Кърменето-основа на живот.\" Теменужка Решовска от Националната асоциация \"Подкрепа за кърменето\" в Плевен:\"Решихме да организираме т.нар. Работилница за \"Писмо за моето кърмено бебе\". Като изненада за майките ще има пликчета, които те сами да направят, за да могат да сложат вътре писмо до тяхното бебе, могат и нещо друго, което те решат, примерно първо зъбче, първа косичка. В неформален разговор ще дадем насоки на младите майки как да се справят по-добре с кърменето, ще отговаряме на техните въпроси, свързани със затруднения с кърменето, захранването и въобще първите месеци от раждането на бебето.\"", "date": "2018.08.07", "title": "Плевен се присъединява към Световната седмица на кърменето"}
{"url": "http://www.cross.bg/mnogohilyaden-mitigng-v-podkrepa-na-nikolas-madyro-1580948.html", "text": "/КРОСС/ Хиляди венецуелци се събраха на митинг в столицата Каракас в подкрепа на президента Николас Мадуро след опита за покушение срещу него. Митингът беше организиран от проправителствени организации като целта му беше да покаже, че страната остава обединена.Властите заявиха, че са заловили организаторите на покушението, използвали два дрона с експлозиви. ИИмената на задържаните не бяха оповестени, но прокуратурата обяви, че шестимата арестувани може да бъдат обвинени в държавна измяна, опит за убийство и тероризъм.", "date": "2018.08.07", "title": "Многохиляден митигнг в подкрепа на Николас Мадуро"}
{"url": "http://www.cross.bg/pampersi-plovdiv-kycheta-1580949.html", "text": "/КРОСС/ Ексцентрична идея разбуни духовете в Пловдив. Управител на общинско предприятие предлага кучетата в града да се извеждат на публични места задължително с... памперси. Вижте какви бяха реакциите, записани от Емил Кацаров.„Когато стопаните на кучета ходят на обществени места, които са паркове и градини, е забранено за кучета, но те преминават, нека да преминават с памперси кучетата. Няма да има зацапвания, няма да има замърсявания”, аргументира се Стоян Алексиев, управител на „Паркове и градини” в Пловдив.Друг аргумент в полза на идеята е инцидентът, предизвикан от облекчаващо се куче, и завършил със стрелба в подлез в София.„Аз не мога да предсказвам бъдещето. Но, ако кучето беше с памперс, може би нямаше да се случи този трагичен инцидент”, смята Алексиев.Собствениците на кучета не приемат с ентусиазъм предложението да разхождат любимците си, увити в памперси.Гражданите , които търсят прохлада в пловдивските паркове, обаче одобряват предложението. Управителя на „Паркове и градини”  има намерение да подложи идеята на публично обсъждане.", "date": "2018.08.07", "title": "Предложение: Кучетата в Пловдив да се разхождат с памперси"}
{"url": "http://www.cross.bg/sofiya-voda-mineralna-1580951.html", "text": "/КРОСС/ Заради високите летни температури в София, Столичната община осигурява минерална вода в два пункта след 13.30 часа. Бутилките ще се раздават на площадното пространство при храма \"Св.Неделя\" и на Орлов мост - при езерото \"Ариана\" до изчерпване на количествата. Очаква се днес в столицата температурите да достигнат 31 градуса.", "date": "2018.08.07", "title": "Раздават безплатна минерална вода в София заради жегите"}
{"url": "http://www.cross.bg/mecho-kitaii-robin-1580950.html", "text": "/КРОСС/ Властите в Китай забраниха филма „Кристофър Робин и Мчео Пух”, без да дадат обяснение за решението си. Най-вероятната причина е, че критиците на президента на азиатската страна Си Цзинпин често го сравняват с Мечо Пух.Сравнението датира от 2013 г. след среща на държавния глава с тогавашния американски президент Барак Обама.Оттогава Пекин цензурира по всякакъв възможен начин тези сравнения.За да сложат край на подигравките, властите блокираха всички търсения на Мечо Пух в интернет.", "date": "2018.08.07", "title": "Властите в Китай забраниха филма „Кристофър Робин и Мечо Пух”"}
{"url": "http://www.cross.bg/proekta-rabota-rabotyat-1580956.html", "text": "/КРОСС/ Започва работа по проекта \"Академия за младежки работници\", съфинансиран по програма \"Еразъм+\" на Европейската комисия. Освен у нас, по проекта работят в Полша, Македония и Испания. Всяка държава работи с екип от 12 младежи на възраст 18-30 години, които имат желание да повишат уменията си за работа в екип, интеграция на група, физическа активност и други.  Председателят на Асоциацията за развитие на българския спорт Йоанна Дочевска посочи: \"Работодателите не търсят толкова специфичните знания и умения по професията, която те са учили, а възможността им да се включат в екипа, за да работят заедно, да могат да допринасят за работната среда и процесите да вървят плавно. Според различни изследвания 65% от хората, които в момента са в училище, ще работят професии, които не съществуват\".  През януари догодина, в България ще има среща на четирите екипа, на която ще се подготви работен план за наръчник при работата с младежи. Повече по темата - по-късно в предаването на \"Хоризонт\" \"Преди всички\". реклама", "date": "2018.08.07", "title": "Започва работа по проекта \"Академия за младежки работници\", съфинансиран по програма \"Еразъм+\""}
{"url": "http://www.cross.bg/sdelka-zaradi-lira-1580957.html", "text": "/КРОСС/ Британската лира се срина до 11-месечно дъно заради опасенията, че може да не се стигне до сделка за Брекзит, предава Ройтерс. Инвеститорите все се повече се тревожат за перспективите пред валутата въпреки сигналите, че британската икономика се развива добре. Именно заради тях и в опит да удържи инфлацията миналата седмица Английската централна банка повиши водещата лихва. Още тогава обаче гуверньорът Марк Карни предупреди за възможните последици от липса на сделка за напускането на Европейския съюз. За да успокои пазарите, говорител на премиера Тереза Мей потвърди, че тя все още вярва, че може да се постигне \"добра сделка\" с Брюксел.", "date": "2018.08.07", "title": "Британската лира се срина до 11-месечно дъно"}
{"url": "http://www.cross.bg/bulgarki-dete-politziyata-1580953.html", "text": "/КРОСС/ Разследването и арестът са извършени от полицаи от град Халкида. Те се представят за двойка, която иска да осинови незаконно дете. Посредникът им предлага на цена 18 000 евро новородено дете на 4 дни. Полицаите настоявали да се срещнат с майката. Срещата става в апартамент в област Атика, където имало и още българки. Едната от тях е в напреднала бременност, а други три са скоро родили, установиха лекарите след преглед на арестуваните. Полицията издирва децата на родилите българки. Не се посочва дали българките доброволно са участвали в трафика или са били принуждавани да продават децата си. Полицията предполага, че ръководна роля в цялата престъпна мрежа са имали задържаните трима мъже, също български граждани.", "date": "2018.08.07", "title": "Арестуваха 8 българи в Атина за продажба на новородени деца"}
{"url": "http://www.cross.bg/redford-kariera-roburt-1580958.html", "text": "/КРОСС/ След 60 години на сцената и на снимачната площадка носителят на \"Оскар\" Робърт Редфорд обяви, че излиза в пенсия, предаде Франс прес.81-годишният актьор завършва кариерата си с филма \"Старецът и пушката\", който е планирано да бъде пуснат в кината в края на септември. В него Редфорд се превъплъщава в образа на един от легендарните американски престъпници - Форест Такър, който е бягал 18 пъти от различни затвори.\"Никога не казвай никога, но вече взех решението по отношение на актьорската ми кариера\", казва Робърт Редфорд пред \"Entertainment Weekly\". Той обаче оставя без отговор въпроса дали ще продължи с режисьорската си кариера в киното.", "date": "2018.08.07", "title": "Робърт Редфорд слага край на актьорската си кариера"}
{"url": "http://www.cross.bg/horata-dnes-sreshta-1580947.html", "text": "/КРОСС/ Нова среща ще се състои днес между властта и хората с увреждания за решаването на проблемите в системата, която подпомага тези хора.След като миналия вторник се проведе среща между премиера Бойко Борисов, няколко министри и представители на хората с увреждания, днес предстои втора такава.Очаква се на нея да присъства и вицепремиера Томислав Дончев, който да предложи план за действие за изготвянето на единна база данни за хората с ТЕЛК.По думите на социалният министър Бисер Петков в момента се изработва национална информационна система на здравеопазването и един от вариантите, който днес ще се обсъжда, е този въпрос да се реши в рамките на тази система.", "date": "2018.08.07", "title": "Нова среща между властта и хората с увреждания"}
{"url": "http://www.cross.bg/leva-singul-live-1580981.html", "text": "/КРОСС/Григор Димитров ще постигне победа срещу Фернандо Вердаско в ТоронтоЦСКА - София ще надделее над ФК Копенхаген в оспорван мач от квалификациите на Лига Европа, показват коефициентите на „Еврофутбол\" - 2.20 за „червените\" срещу 2.35 за съперниците им от Дания. Вижте  всички предложения за сблъсъка.В двубой от тенис турнира АТП Торонто 2018  (Канада) довечера Григор Димитров ще се пребори с Фернандо Вердаско за победата, като българският букмейкър оценява шанса му на 1.49 срещу 1.87 за испанския му съперник. Още възможности за залог на срещата вижте .„Еврофутбол\" вече обяви фаворитите си за победители в предстоящите европейски футболни първенства за сезон 2018/2019 г. За Висшата лига на Англия вижте , за испанската Примера Дивисион - , за френската Лига 1 - , за италианската Серия „А\" -   и за германската Бундеслига - .                        Други интересни мачове от Шампионската лига и Лига Европа в идните дни:Славия Прага (Чех.) - Динамо Киев (Укр.)                      Сингъл, Live, ТОП „1\"- 2.10 „Х\"- 2.82 „2\"- 3.14Стандарт Лиеж (Бел.) - Аякс Амстердам (Хол.)                Сингъл, Live, ТОП „1\"- 3.28 „Х\"- 3.20 „2\"- 1.88Бенфика Лисабон (Порт.) - Фенербахче (Тур.)                 Сингъл, Live, ТОП „1\"- 1.43 „Х\"- 3.54 „2\"- 5.90Паок Солун (Гър.) - Спартак Москва (Рус.)                       Сингъл, Live, ТОП „1\"- 1.97 „Х\"- 2.75 „2\"- 3.02Селтик (Шот.) - АЕК Атина (Гър.)                                      Сингъл, Live, ТОП „1\"- 1.58 „Х\"- 2.93 „2\"- 4.42Лудогорец - Жрински Мостар (Б.Херц.)                             Сингъл, Live, ТОП „1\"- 1.21 „Х\"- 4.00 „2\"- 8.00Истанбул Башакшекир (Тур.) - Бърнли (Анг.)                    Сингъл, Live, ТОП „1\"- 1.87 „Х\"- 2.75 „2\"- 3.32Хайдук Сплит (Хър.) - ФКСБ (Рум.)                                    Сингъл, Live, ТОП „1\"- 2.39 „Х\"- 2.68 „2\"- 2.45По случай предстоящото откриване на новия сезон на НБА, „Еврофутбол\" обяви коефициенти за шампион - вижте ги .Европейските клубни турнири и първенства завъртяха механизма за печелене на пари от „Еврофутбол\" на пълни обороти. Майстор на предвижданията от Варна игра система 5, 6 от 6 с 210 лева и прибра . Негов колега от София също демонстрира завидни познания и грабна  със  от 11 мача в права колонка.Играчи, попълнили талоните си в различни букмейкърски пунктове в Троян, се отличиха с подвизи два поредни дена - на 4 август само с  и 7 мача в права колонка познавач от града спечели а на следващия ден - само с  и 9 мача в права друг взе .Към 12.30 часа на 7 август 2018 г. натрупаната сума в Суперджакпот 15 е , а мачовете, включени в него, ще намерите . Джакпот 13 е на стойност , а срещите от него вижте .                        ", "date": "2018.08.07", "title": "''Еврофутбол“: ЦСКА-София ще надделее в оспорван сблъсък с ФК Копенхаген"}
{"url": "http://www.cross.bg/zalozi-osobenite-yanyari-1580982.html", "text": "/КРОСС/ От 1 януари 2020 г. Агенция по вписванията ще администрира Централния регистър на особените залози. Измененията в преходните и заключителните разпоредби на Закона за изменение и допълнение на Закона за особените залози (ДВ, бр. 105 от 2016 г.) са публикувани в брой 65 на Държавен вестник от 7 август 2018 г.", "date": "2018.08.07", "title": "Централният регистър на особените залози ще премине към Агенция по вписванията на 1 януари 2020 г."}
{"url": "http://www.cross.bg/dvizhenieto-lenta-posoka-1580978.html", "text": "/КРОСС/ Затруднено е движението на магистрала \"Тракия\" заради катастрофа с два тира. Сигналът е подаден към 11 ч. днес.Произшествието е настъпило в участъка между 135-136 км, в посока Бургас. По първоначални данни няма пострадали.На място са пътни полицаи, движението се осъществява само в аварийната лента.Към момента в посока Бургас има поне двукилометрово задръстване. Тир с чужда регистрация е ударил камион с канцеларски стоки. Товарът е разпръснат в скоростната и н средната лента.", "date": "2018.08.07", "title": "Катастрофа с два тира затрудни движението по магистрала \"Тракия\""}
{"url": "http://www.cross.bg/zapochva-zapochva-sputnik-1580940.html", "text": "/КРОСС/ /626 г. - Завършва десетдневна аварска обсада на Константинопол, в която участват славяни, прабългари и други народи.936 г. - Отон I става германски крал.1316 г. - Йоан XXII е избран за 194-ти римски папа.1782 г. - Джордж Вашингтон учредява почетния знак за военни заслуги Пурпурно сърце.1786 г. - Джак Балма и Мишел Пакар покоряват връх Монблан (4807 м.).1803 г. - Започва първото околосветско плаване на руския мореплавател Иван Крузенщерн.1819 г. - Освободителната армия начело със Симон Боливар, побеждава испанците и освобождава Богота, столицата на Колумбия.1865 г. - Тодор Бурмов започва да издава в Цариград вестник „Время\".1876 г. - В Букурещ Стефан Бобчев започва да издава политическия вестник „Стара планина\".1877 г. - Руско-турска война (1877-1878): Започва преместването на Главната квартира на руската армия от село Тръстеник (днес град) в село Горна Студена, Търновско.1908 г. - Основани са Български конституционни клубове в Кратово и Крива паланка.1913 г. - Във Франция е въведена задължителна тригодишна военна служба.1924 г. - Приет е Закон за борба със скъпотията, който създава общински комисарства по продоволствието.1927 г. - Тържествено е открит Мостът на мира над река Ниагара, свързващ САЩ и Канада по шосе.1941 г. - В Кишиневското еврейско гето са ликвидирани 550 евреи.1942 г. - Втора световна война: Започва битката между САЩ и Япония за Гуадалканал.1944 г. - Генерал Дуайт Айзенхауер премества своята щаб-квартира от Лондон в Реймс (Франция).1947 г. - Завършва плаването през Тихи океан на Тур Хейердал и неговата експедиция на борда на лодката Кон-Тики.1959 г. - Американският сателит \"Експлорър 6\" е изстрелян от полигона в Кейп Канаверал и става първия спътник, изпратил снимки на Земята.1960 г. - Фидел Кастро подписва декрет за национализиране на американската собственост в Куба.1960 г. - Кот д'Ивоар получава независимост от Франция.1964 - Американският Конгрес приема Тонкинската резолюция, давайки разрешение на Президента Линдън Джонсън за използване на конвенционално оръжие в Югоизточна Азия.1962 г. - България признава независимостта на Ямайка.1981 г. - В околоземна орбита е изведен изкуственият спътник Интеркосмос-България-1300.1987 г. - Президентите на Коста Рика, Гватемала, Салвадор, Никарагуа и Хондурас подписват регионален план за мир.1990 г. - Министър-председателят Андрей Луканов подава във Великото народно събрание оставката на правителството.1990 г. - Партията Африкански национален конгрес на Нелсън Мандела прекратява борбата си срещу управлението на белите и започва официални преговори за премахване на системата на апартейд в ЮАР.1990 - САЩ започват военна операция Пустинен щит от територията на Саудитска Арабия.1996 г. - НАСА съобщава за открита примитивна форма на живот при изследване на метеорит, паднал на Земята преди 13 000 години.1998 г. - Извършени са атентати срещу американските посолства в Найроби (Кения), и Дар-ес-Салаам (Танзания), в резултат на които загиват над 224 души, а 4500 са ранени.", "date": "2018.08.07", "title": "7 август в историята"}
{"url": "http://www.cross.bg/dometiii-sveti-zhivot-1580939.html", "text": "/КРОСС/ В памет на свети преподобномъченик ДометийСвети Дометий живял при царуването на Константин Велики. Негова родина била Персия, където той бил обърнат от езичеството в християнството от човек на име Уар. Като оставил родствениците и родината си, проникната от езическото нечестие, свети Дометий се отправил към пределите на гръцката държава, в град Низибия. Тук отишъл в един манастир и приел свето Кръщение, а след това се облякъл в монашески образ и непорочно преминавал подвига на постническия живот. Но поради внушенията на завистливия и лукав бяс, живеещите в този манастир монаси го намразили и свети Дометий бил принуден да избяга в манастира на светите мъченици Сергий и Вакх, който се намирал в град Теодосиопол. Тук той подражавал на живота на архимандрит Нурвел, за когото се разказва, че в продължение на шестдесет години не вкусил нищо варено, спял извънредно малко, и то не лежейки или седейки, а като стоял, опирайки се върху жезъла си. Архимандрит Нурвел поставил преподобния Дометий за дякон, но когато светият разбрал, че архимандритът иска да го накара да стане свещеник, избягал и оттук.Като се уединил в една пустинна планина, свети Дометий водел живот по Бога, търпейки зной и мраз и всякакви несгоди. После той се заселил в една пещера и извършил много чудеса с Христовото име: той изцелявал от болести мнозина, които идвали при него, като в същото време ги привличал от идолопоклонството в Христовата вяра. А когато в тази местност дошъл Юлиан Отстъпник и след като узнал всичко за свети Дометий, заповядал да го убият с камъни. Изпратените да извършат това злодейство дошли и намерили в третия час на деня светия старец, който заедно с двама ученици извършвал определените молитви. Като се нахвърлили срещу тях, ги избили с камъни и така преподобни Дометий завършил своя богоугоден живот, заедно с двамата си ученици.", "date": "2018.08.07", "title": "Св. прпмчк Дометий. Св. Наркис"}
{"url": "http://www.cross.bg/chovekut-e-dysha-1580943.html", "text": "/КРОСС/ Човекът е душа, която си служи с тялото.Сократ", "date": "2018.08.07", "title": "Човекът е душа..."}
{"url": "http://www.cross.bg/chasa-provede-sustoi-1580941.html", "text": "/КРОСС/ От 09.00 часа министърът на регионалното развитие и благоустройството Николай Нанков, заедно с председателя на Управителния съвет на Агенция „Пътна инфраструктура“ инж. Светослав Глосов, ще инспектира строителството на автомагистрала „Хемус“ в участъка между Ябланица и Боаза. На инспекцията е поканен да присъства и министър-председателят Бойко Борисов.***От 10.30 часа зам.-кметът на София Евгени Крусев ще провери изпълнението на ремонтните работи на моста по ул. „Даскал Попандреев“ в Бояна. ***От 11.00 часа 9-и състав на Софийски градски съд ще заседава по молба от Будимир Куйович, който иска да излезе условно предсрочно от затвора. Заседанието ще се проведе в зала 14.***От 11.00 часа в Националния пресклуб на БТА, Българската асоциация на организациите на производителите на плодове и зеленчуци ще даде пресконференция във връзка с установени злоупотреби и изкуствено създадени условия по схеми „Училищен плод“ и „Училищно мляко“.***От 13.30 часа във връзка с високите летни температури, Столична община организира раздаване на минерална вода на площадното пространство при храма „Св. Неделя” и на Орлов мост - при езерото „Ариана”. ***От 11.00 часа на спасителен пост „Бункера“ ще има пункт, където доброволец на БЧК и воден спасител ще раздава брошури с важна информация за безопасност при къпане.***От 19. 00 часа на Експоцентър „Флора“ ще бъде открито четвъртото издание на изложението „С книга на плажа“.***От 21.00 часа в експо център „Флора“ ще се състои концерт „На вълните на португалската музика“.***От 10.00 часа на входа на Морската градина по повод 139 годишнината от създаването на ВМС и Празника на Варна, ще бъде открита фотоизложба „С дъх на море 2” на фотографа на министерство на отбраната Вяра Йовева.*** От 19.30 часа във Freeдом21стартира нов формат срещи за фрийленсъри и предприемачи - #BusinessTalks със събитие на тема \"Бъдещето на работата: работа от навсякъде\". ***От 11.00 часа в Регионалния пресклуб на БТА ще се състои пресконференция на ръководителя на археологическите проучвания във Видин - Здравко Димитров. Темата е „Археологическото лято 2018 във Видин“. *** От 13.00 ч., в залата на 6 ет. в административната сграда кметът на Община Видин Огнян Ценков ще връчи благодарствени адреси на младежите, участвали като доброволци по време на второто издание на фестивала за опера и балет от 3 до 6 август 2018 г.***От 16.00 часа в Регионална библиотека „Христо Ботев“ ще се проведе Академия за творческо писане с гост-ментори.***От 09.00 до 12.00 часа в офиса на ПП ГЕРБ-Добрич на бул. „25 септември“ №3 ще стартира кампания за безплатно измерване на кръвното налягане***От 10.00 до 12.00 часа в Регионална библиотека „Дора Габе“ ще се състои летен детски клуб „Играй и учи“. ***От 20.30 часа в Летния театър ще се проведе концерт „Златните БГ хитове на всички времена“ – Йорданка Христова, Орлин Горанов, Йордан Караджов, Росица Кирилова и др.***От 10.30 часа в детска градина „Миньорче“ ще се проведе лятна читалня на открито: „Пътешествие в приказния свят на кучето Кико” – истории от книжката „Кико без крила” на Радостина Николова и забавни игри.***От 16.00 часа в комплекс „Комитите“ в с. Чучулигово ще проведе беседа на тема: „Науката дишане и силата на духа“, организирана от Яне Петков – човекът амфибия. ***От 10.00 до 12.30 часа в Детски отдел на библиотека „Родина“ ще се състои програма „Чета и играя – знам и мога“. ***От 10.00 часа до 12.00 часа в къща музей „Гео Милев“ ще се проведат литературни занимания за деца от 5 до 9 години. ***От 18.00 часа в зала „Байер“ ще бъде открита изложба „Еротиката в изобразителното изкуство“. ***От 10.00 часа в двора на ЦДГ №7 „Снежанка“ ще се проведе церемония „Първа копка“ за старт на строително-монтажни дейности в обекта.***От 11.00 часа в зала 203 в сградата на Община Ямбол ще се проведе пресконференция във връзка с предстоящата цялостна подмяна на автобусния парк на градския транспорт.", "date": "2018.08.07", "title": "Предстоящи събития в страната за 7 август "}
{"url": "http://www.cross.bg/rodeni-na-avgyst-1580942.html", "text": "/КРОСС/ Албена Павлова, актриса Кирил Кавадарков, актьор Проф. Константин Бояджиев, архитект Проф. Марин Вълчанов, композитор Проф. Николай Майсторов, художник Румен Желев, бивш депутат от ГЕРБ в 43-ото НС Стефан Цанев, белетрист и драматург Христо Друмев, почетен председател на Съюз “Произведено в България”, бивш генерален директор на НДК, два пъти световен шампион по бридж", "date": "2018.08.07", "title": "Родени на 7 август"}
{"url": "http://www.cross.bg/tema-zhivo-ochite-1580944.html", "text": "/КРОСС/БТВ, \"Тази сутрин\"Тема:   Правил ли е Бенчо Бенчев партийни дарения и как работодателят на Митьо Очите стана общински съветник от БСП - разговор с Атанас Зафиров от ръководството на червената партия;Тема:   Има ли срастване на местната власт с организираната престъпност - коментар на Тома Биков от ГЕРБ;Тема:   С колко забогатяха политиците за 1 година? Какво пише в имуществените декларации на властта?Тема:   Има ли лобистки интереси при определянето на фирмите, доставящи мляко и плодове в училище?Тема:   Ще бъдат ли спрени опасните селфита от влакове и какви мерки взима БДЖ?Тема:   Продължава кампанията за спасяване на пострадалата лекарка. Какво разказват за нея колегите й от Александровска болница?Тема:   Как спортът обедини деца, преборили тежки заболявания?Нова телевизия,  „Здравей  България\"Тема:  Кои са хората, задържани с Митьо Очите и с какво се занимават - на живоТема:  Престъпна схема. Как подставени лица се явяват на изпити и взимат шофьорски книжки в Бургас?Тема:  Отново арести за българки, продавали бебетата си в Гърция? - на живо от АтинаТема:Държавата ще  праща писма с оферти за работа на емигрантите, за да се прибират у нас.Тема: Миролюба Бенатова представя - Код: Носталгия. Връщат ли се българите от чужбина?Тема:Ще задължат ли жителите на Пловдив да слагат пелени на кучетата си, когато ги водят на разходка? Румен Бахов на живо.Тема: Ще останат ли десетки деца в Плевен без зала за тренировки по спортна акробатика?Тема: Гори сметището край Дупница - има ли опасност за хората?Тема: Как новите технологии могат да ни помагат, но и да контролират живота ни. За опита от Москва разказва Генка Шикерова. ", "date": "2018.08.07", "title": "Теми и гости в ефира днес"}
{"url": "http://www.cross.bg/postradali-bolonya-generalnoto-1580946.html", "text": "/КРОСС/ Три българчета, пострадали при и последвал взрив на цистерна край италианския град Болоня, остават в болница.Две от тях са настанени в лечебни заведения в Болоня и едно е транспортирано в Чезена.В Чезена е момче, което е пострадало по-тежко при инцидента. То има наранявания по долните крайници и лечението му ще продължи по-дълго. В района на катастрофата се оказаха ученици от професионалната гимназия по механотехника „Владимир Комаров“ в Силистра.7 деца от групата от 20 единайсетокласници са пострадали при взрива. Те отивали да си купят нещо от магазин наблизо, когато цистерната се взривява. Пострадали са от ударната вълна.Учениците са в Болоня на практически стаж в различни фирми и са били настанени в хотел в близост до инцидента, каза пред bTV генералният ни консул в Милано Росен Руфев.Генералното консулство засега не организира прибиране на децата, които не са в болница. Ако някое от тях поиска да се прибере, консулството ще съдейства.Българските ученици от Силистра са в Болоня от 3 август и е предвидено стажът им да продължи до края на месеца, уточни от регионалния инспекторат по образование в Силистра. Те учат компютърна техника и технологии и практиката им е свързана с тяхната специалност. Учениците са пълнолетни. Били са в неподходящото време на неподходящото място, коментира Кондова.Генералното ни консулство е в постоянен контакт с местните полицейски власти и службата на гражданска защита, както и с болничните заведения, в които са настанени пострадалите ученици.  Мисията ни е в готовност да окаже и необходимото съдействие на място.Информирани са повечето родители на децата. Български граждани, които желаят да получат актуална информация или да подадат сигнал за техни близки, могат да го направят на дежурния  При инцидента , все още не е ясно, дали има и други жертви. Около 70 души бяха ранени.При експлозията и последвалия пожар се е срутила част от надлез. Множество хора са пострадали от отломки и парчета стъкло от счупени прозорци на съседни сгради.", "date": "2018.08.07", "title": "Три българчета, пострадали при експлозията в Болоня, остават в болница"}
{"url": "http://www.cross.bg/hilyadi-evro-godina-1580945.html", "text": "/КРОСС/ Хлябът поскъпва с осем стотинки до края на септември, съобщава .  Вероятната цена за килограм ще е лев и 20. Пшеницата за хляб вече се продава с 12 на сто по-скъпа в сравнение с миналата година.\"Глад за шивачки и шофьори през следващите пет години\", показва проучване на Агенцията по заетостта, цитирано от . Вестникът информира и че Агенцията за ядрено регулиране ще отпуска стипендии за студенти по специалности, свързани с ядрената техника и енергетика.Обща тема в печата са данъците за приходи на високопоставени в държавата личности, оповестени вчера от Комисията за противодействие на корупцията. \"Милионерите във властта стават все по-богати\", пише . Само за година депутатът от ДПС Делян Пеевски е взел 37 милиона лева дивиденти. Според , евродепутатите ни са най-богати. Андрей Ковачев е милионер, Петър Курумбашев има апартамент в Брюксел, Ева Майдел е с къща в Испания. Момчил Неков от БСП само за четири години е спестил 480 хиляди лева.  пише, че евродепутатите са спестили между 150 хиляди евро и 570 хиляди евро от заплати. Вестникът подчертава, че вицепремиерът Екатерина Захариева е най-богатият вицепремиер. За 2017 година семейството й е придобило земеделска земя в Гърция, както и къща с двор в София. Рекордьор по имоти в изпълнителната власт е заместник-министърът на енергетиката Красимир Първанов.От страниците на , гръцкият заместник-министър на околната среда Сократис Фамелос съветва българите да проверят дали имотите им в Гърция са законни. Трябва да се наеме строителен инженер, който да провери разрешението за строеж и да отстрани евентуални законови нарушения. Предупреждението е по повод предприетите от южната ни съседка строги мерки срещу незаконното строителство. \"Твърденията срещу антуража на Димитър Желязков започнаха да издишат\" коментира . Освободиха без обвинения двама арестувани с него в Истанбул - общинският съветник от БСП Бенчо Бенчев и бившият депутат от ДПС Нехрин Узун . \"Всяка партия си има един Бенчо\", коментира още изданието.  пише, че вече има скандал заради пари на Бенчев към БСП. Той твърди през вестника, че е давал десетки хиляди лева на партията. и  пишат  за присъди в Страсбург срещу държавата заради лошите условия в затворите ни. Четирима осъдени за убийство, сред които Лазар Колев, екзекутор на сестрите Белнейски, ще получат парично обезщетение. Общата сума на съдебните решения е десет хиляди евро.", "date": "2018.08.07", "title": "Преглед на печата"}
