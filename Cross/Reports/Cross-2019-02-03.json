{"url": "http://www.cross.bg/vogue-naomi-kembul-1595563.html", "text": "/КРОСС/ Новият брой за месец март на британското издание Vogue идва с една корица, която планира да остане.На нея е не коя да е, а Наоми Кембъл – един от най-успешните модели в света. Броят надниква в света на красавицата, разкривайки каква е нейната същност извън лъскавите корици и клюки.От Vogue разкриват нейната лоялност и щедрост, приятел, който е изключително чувствителен, но носи в себе си борбен дух на истинска жена войн, която не би предала никога себе си.Главният редактор на изданието я нарича „последната от звездите от немите филми“, поставяйки я редом до Грета Гарбо и Марлене Дитрих.Фотосесията към изданието е дело на Стивън Мейзъл – дългогодишен приятел на Наоми Кембъл, с когото се познават толкова добре, че нямат нужда от думи.От Vogue определят историята като такава за истинска жена и една блестяща, вечна икона.", "date": "2019.02.03", "title": "Наоми Кембъл за Vogue: Целият свят в един модел\t"}
{"url": "http://www.cross.bg/vinoto-probi-mikrobi-1595570.html", "text": "/КРОСС/ Учени откриха вероятната причина защо шоколадът и виното отключват мигрена при някои хора: всичко опира до микроби, които живеят във вътрешните органи и до начина, по който те взаимодействат с химикалите в храната.При тази злощастна химическа реакция, която се причинява от бактерии, химическите вещества, познати като нитрати и които се намират в шоколада, виното, обработеното месо и други храни, се превръщат в азотни оксиди като странични продукти. Те именно, както са показвали предишни изследвания, могат да причинят изключително силни мигренозни главоболия.Учените от Калифорнийския универсиет в Сан Диего са анализирали 172 орални проби и 1996 не-орални проби. Резултатите са показали, че хората, които са получаали мигрени, са имали по-високи нива на вътрешни микроби, които могат да превръщат нитратите в споменатите азотни оксиди.", "date": "2019.02.03", "title": "Ето защо шоколадът и виното могат да причинят мигрена при някои хора"}
{"url": "http://www.cross.bg/rosen-karadimov-ypravlyavashtite-1595569.html", "text": "/КРОСС/ \"Аз мисля, че възможността и потенциалът Корнелия Нинова да стане премиер са много големи. Тя поддържа повече от 2 г. една изключително последователна и принципния линия, което в политиката се случва изключително рядко. С принципна позиция доведе нещата дотам, че големите строителни фирми вдигнаха тежка техника да искат оставка на опозицията\" това заяви в предаването \"Беновска пита\" по \"Канал 3\" Росен Карадимов, юрист и преподавател по право, политически анализатор.\"Ако може малко да върнем лентата - в събота БСП проведе конгрес, прие много сериозни документи. За пръв път от началото на прехода Визия за България постави под въпрос самия преход. Ще ви върна към 2016 г. и изказване на Корнелия Нинова - БСП пое своята отговорност за случилото се в прехода.  Става дума за фундамента, върху който е изградена и икономиката, и социалната и политическата ни система\", припомни Росен Карадимов. За скандала \"Ало, Банов съм\" юристът изтъкна, че той предизвиква сериозна тревога сред управляващите. \"Усещането в обществото бе за форма на репресия към Елена Йончева. Не може да се отрече собствената политическа тежест, която тя успя да изгради - това е мое мнение. И в позициите й, и в подхода, и в поведението. Нали знаете, че тя не е член на БСП, тя е гражданска квота. Тя има собствена подкрепа, собствен кръг на симпатизанти. Когато обаче зад нея застане най-голямата, да не кажа и единствената опозиционна партия, която е в подем, нещата не изглеждат обещаващо за управляващите.Ако това, което кажа Елена Йончева в сряда, бе казано преди 2 години, управляващите нямаше да имат повод за тревога. Но не и сега при тези изравнени позиции\", смята Росен Карадимов. ", "date": "2019.02.03", "title": "Росен Карадимов: Корнелия Нинова има много големи възможности и потенциал за премиер"}
{"url": "http://www.cross.bg/tereza-izbori-brekzit-1595565.html", "text": "/КРОСС/ Възможно е британският премиер Тереза Мей да обяви предсрочни избори през юни след удължаване на срока за излизането на Великобритания от Европейския съюз, съобщи телевизия Скай нюз, позовавайки се на правителствени източници.Според телевизията, преди да насрочи предсрочни избори, Мей ще се опита през април да получи подкрепата на парламента за новото споразумение за Брекзит, което се надява да постигне.Източници на вестниците \"Мейл он сънди\" и \"Сънди таймс\" казват, че целта на този план е да предпази Тереза  Мей от принудителна оставка под натиск, а на предсрочните парламентарни избори Мей и нейната Консервативна партия могат да разчитат на победа. Според най-новите проучвания на избирателните нагласи консерваторите водят пред опозиционните лейбъристи със 7 процентни пункта. Британският премиер Тереза Мей остава решена Брекзит да настъпи на предвидената дата 29 март и да получи отстъпки от ЕС по условията на раздялата въпреки категоричния отказ на Брюксел да предоговаря споразумението. \"Решена съм Брекзитът да се осъществи, и то навреме – на 29 март 2019 г.\", пише Мей в статия, публикувана във в. \"Сънди телеграф\", цитиран от БТА. \"Когато отида отново в Брюксел, ще се боря за Великобритания и Северна Ирландия, ще съм въоръжена с нов мандат, с нови идеи и подновена решимост за договаряне на прагматично решение за Брекзита. Това ми е възложил парламентът\", твърди Мей.Недостигът на добра воля от страна на ЕС пречи на усилията на Лондон да не допусне появата на физическа граница между Северна Ирландия и Република Ирландия чрез използване на съществуващите технологии след излизането на Великобритания от ЕС. Това заяви за Би Би Си британският вътрешен министър Саджид Джавид и изрази надежда, че Лондон и Брюксел все пак ще успеят да преодолеят разногласията си по споразумението за Брекзит.Британският парламент вече даде мандат на премиера Тереза Мей да възобнови преговорите с ЕС по този въпрос, но засега европейците твърдо отказват това. ", "date": "2019.02.03", "title": "Възможно е Тереза Мей да обяви предсрочни избори през юни след удължаване на срока за Брекзит"}
{"url": "http://www.cross.bg/venetzyela-voenna-trump-1595567.html", "text": "/КРОСС/ \"Възможно е САЩ да прибегнат до военна сила във Венецуела\", заяви американският президент Доналд Тръмп в интервю за телевизия Си Би Ес, цитирано от \"Ройтерс\", предаде БТА. Той отказа да уточни при какви условия може да се стигне до подобен сценарий, но подчерта, че такава възможност определено съществува.", "date": "2019.02.03", "title": "Тръмп обяви, че САЩ може да използват и военна сила срещу Венецуела"}
{"url": "http://www.cross.bg/evropeiiskite-sotzialisti-stanishev-1595568.html", "text": "/КРОСС/ Лидерът на европейските социалисти и евродепутат от левицата Сергей Станишев подкрепи Елена Йончева.В предаването „120 минути” той заяви, че ГЕРБ не могат да победят Йончева в битката на тема корупция.„На последния Конгрес на БСП призовах да я подкрепят. Познавам Елена и знам що за човек е, сигурен съм, че съдът ще се произнесе справедливо по този въпрос. Грешката на ГЕРБ е, че в продължение на 10 години водят битка с Елена Йончева на тема корупция, това е обречено на загуба за тях. Хората няма да им повярват”, коментира Станишев.Лидерът на европейските социалисти не отговори еднозначно дали иска да води листата на БСП за предстоящите евроизбори. Той допълни, че БСП при този вот постига по-слаби резултати от другите избори – местни и парламентарни. По думите му това означава, че не трябва да се създават вътрешнопартийни конфликти, а трябва да се изведе силна програма и листа, която ще убеди хората да ги подкрепят.„Аз съм водил много европейски кампании, знам къде са ни слабостите и затова казах на Конгреса на БСП, при това изравняване на силите между БСП и ГЕРБ, за да постигнем победа, трябва да знаем, че залогът е много по-голям от тези 17 човека, които ще бъдат избрани. Залогът е дали ще се отиде към предсрочни избори, какви ще бъдат нагласите за местните избори, това е тест. Оттам ще тръгнат много процеси. Ние не бива да излъчваме сигнали за спорове, всичко може да бъде направено умно, за да се мобилизират нашите избиратели”, коментира евродепутатът.„Трябва да има остри сблъсъци по политики, но чисто човешки е добре да се спазва добрият тон, защото нашата политика започва да прилича на кръчмарска разправия, което само може да отврати хората”, каза лидерът на европейските социалисти и допълни, че има за какво да се спори с ГЕРБ и ЕНП.Станишев допълни, че евроизборите не са атрактивни за българските избиратели и не само, но хората трябва да започнат да се интересуват повече от процесите в Европа. Той посочи, че партията на европейските социалисти ще се бори за въвеждане на регулации над големите корпорации.„Регулации трябва да има, това е огромно поле, в което се движат гигантски потоци от информация и никой не носи отговорност за истина, лъжа, дори в морален план. Регулация трябва да има при големите корпорации по отношение на данъчното облагане – европейските социалисти сме предложили да има т.н Данък ГАФ („Гугъл”, „Амазон”, „Фейсбук”), които плащат много по-ниски данъци, отколкото обикновена нормална фирма, използвайки вратичките в законодателството на държавно ниво”, каза той.", "date": "2019.02.03", "title": "Сергей Станишев: ГЕРБ не могат да победят Елена Йончева в битката на тема корупция"}
{"url": "http://www.cross.bg/venetzyela-latinska-amerika-1595558.html", "text": "/КРОСС/ Президентът на Боливия Ево Моралес призова страните от Латинска Америка за диалог с властите във Венецуела, предават РИА Новости и Агенция \"Фокус\". ", "date": "2019.02.03", "title": "Президентът на Боливия призова страните от Латинска Америка за диалог с властите във Венецуела"}
{"url": "http://www.cross.bg/shtyrtzite-myzika-sofiya-1595553.html", "text": "/КРОСС/ В чест на легендарния български музикант ще бъде показан филмът \"Щурците - 20 години по-късно\" (1988). В него режисьорът и продуцентът Панчо Цанков и операторът Андрей Чертов правят документално-игрален портрет на рок-групата, характеризираща цяла епоха за българската музика. На фона на концерти в зала \"Универсиада\" през 1987 г. са представени интервюта с членовете на състава, които разказват за историята на групата, перипетиите през годините, начинът на създаване на песните, влиянието на славата.\"\"\", пише по повод 20-годишнината на групата .През 2017 г. \"Щурците\" празнуват своята 50-годишнина с концерт в Арена Армеец. Гост-музиканти са Иван Лечев и Славчо Николов, а подгряващи групи са БТР, Д2, Тангра и Фондацията. И тогава това не е просто концерт, а незабравим спектакъл - магическа комбинация от уникалната музика на \"Щурците\" с вечно актуалните послания на песните им, динамика и емоционален заряд. \"Две следи\", \"Среща\", \"Рок в минало време\", \"Вкусът на времето\", \"ХХ век\", \"Конникът\", \"Клетва\", \"Вълшебен цвят\", \"Мускетарски марш\" са само част от златните хитове на групата, които знаят и помнят вече няколко поколения меломани!", "date": "2019.02.03", "title": "Кирил Маричков с Наградата на София на 23-тия София филм фест"}
{"url": "http://www.cross.bg/kardif-samolet-sala-1595559.html", "text": "/КРОСС/ Подводно издирване на изчезналия самолет, с който пътуваше новопривлеченият футболист на \"Кардиф\" Емилиано Сала, започва днес. В търсенето ще участват два кораба - един частно финансиран и един на Службата за разследване на авиационни произшествия (AAIB).Самолетът Piper PA-46 Malibu, в който бяха 28-годишният футболист и 59-годишният пилот Дейвид Иботсън, изчезна от радарите на 21 януари около 20.30 ч. вечерта на 20-ина километра северно от остров Гърнзи в Ламанша.Сала пътуваше от Нант за Кардиф, където на следващия ден трябваше да участва в първа тренировка с новия си отбор. \"Кардиф\" привлече аржентинския нападател с рекорден за уелския клуб трансфер на стойност 15 милиона паунда.Аржентинските медии разпространиха гласово съобщение, което Сала е изпратил в WhatsApp до близките си. В него той казва, че пътува за Кардиф в самолет, който \"изглежда, ще се разпадне на части\".Спасителните служби от Нормандските острови, Великобритания и Франция проведоха тридневно издирване, което обаче завърши без успех. Търсенето беше подновено с частни средства, след като онлайн кампания събра над 324 000 паунда.В сряда Би Би Си съобщи, че френските спасителни служби са открили части от седалки, за които се предполага, че са от изчезналия самолет. Те са били намерени в понеделник в близост до плаж Сюртенвил на полуостров Котентен.", "date": "2019.02.03", "title": "Започна подводно издирване на изчезналия самолет с футболиста Емилиано Сала"}
{"url": "http://www.cross.bg/izbori-madyro-frantziya-1595560.html", "text": "/КрОСС/ \"Франция ще признае лидера на венецуелската опозиция Хуан Гуайдо за временен президент, ако Николас Мадуро не обяви президентски избори до тази вечер\" това заяви министърът по европейските въпроси на Франция Натали Лоазо, цитирана от Ройтерс и БТА. Тя определи като \"фарс\" предложението на Мадуро за предсрочни парламентарни избори. ", "date": "2019.02.03", "title": "Франция ще признае Гуайдо за временен президент, ако Мадуро не обяви президентски избори до тази вечер"}
{"url": "http://www.cross.bg/pamporovo-lifta-kazaha-1595536.html", "text": "/КРОСС/ Три скиорки са пострадали след инцидентана лифта в Пампорово.Едно от момичетата е паднало от няколко метра, след като бор се стоварил върху седалката в движение. Няма опасност за живота й, 20-годишната жена е само с натъртвания, предаде БТВ.Падналото дърво блокира лифта за 3 часа. Вятърът е съборил дървото върху една от седалките на съоръжението.Очевидци разказват, че много хора са скачали. Някои оправдаха риска си с измръзване на крайниците и казаха, че след втория час вече не са можели да седят на едно място.От \"Пампорово ООД\" казаха, че всеки ден се извършват обходи и изгнили дървета се отстраняват, но срещу природата нищо не може да се направи понякогаВсички лифтове работят. ", "date": "2019.02.03", "title": "Трима са пострадали след инцидента на лифта в Пампорово (Обновена)"}
{"url": "http://www.cross.bg/times-planove-slychaii-1595561.html", "text": "/КРОСС/ Кралицата и другите членове на кралското семейство ще бъдат евакуирани от Лондон в случай на бунтове, предизвикани от Брекзит без споразумение, става ясно от тайни планове, изготвени от правителството, пише Sunday Times, неделно издание на британския авторитетен всекидневник The Times.Изготвените преди много години планове за евакуацията на кралското семейство по време на Студената война са били актуализирани през последните седмици, тъй като рискът продължава да нараства Великобритания да напусне ЕС без споразумение в края на другия месец.Плановете, които първоначално са били предназначени за действие в случай на ядрена атака от Съветския съюз са предвиждали да изведат кралицата и херцога на Единбург от Лондон до тайно място, което вестникът патриотично се е съгласил да не разкрива.\"Тези планове за спешна евакуация са съществували от времето на Студената война, но сега са актуализирани в случай на граждански безредици след Брекзит без споразумение \", е заявил източник от кабинета пред изданието.", "date": "2019.02.03", "title": "Sunday Times: Евакуират кралицата при бунтове в Лондон заради Брекзит"}
{"url": "http://www.cross.bg/klyni-stil-nezhnata-1595562.html", "text": "/КРОСС/ Бляскавият стил на нежната половинка на Джордж Клуни – Амал, е съвкупност от класа, елегантност и женственост.Облеклото ѝ винаги подчертава нежната ѝ фигура, като в същото време излъчва сила и самочувствие. Общо взето всичко, което би трябвало да притежава една жена! Дори и в строгите тоалети Амал внася частица от себе си и показва изключително внимание към детайла.Микс от закачливост, изисканост и професионализъм – това е стилът на Амал Клуни.", "date": "2019.02.03", "title": "Неотразимият стил на рожденичката Амал Клуни "}
{"url": "http://www.cross.bg/krazhbata-apolon-dekemvri-1595474.html", "text": "/КРОСС/ 37-годишният Александър Иванов, който в петък бе задържан за кражбата на статуята на Аполон Медикус от района на Централна баня в София поиска да остане в ареста защото няма лична карта и няма постоянно жилище.Бронзовата статуя на Аполон изчезна на 14 декември. Кражбата беше заснета от видеокамера, на която се вижда, че извършителят е мъж. На 28 декември, тя бе открита в добро състояние близо до площад \"Бански\".Арестуваният за кражбата се оказа бездомник, който спи в опожарената сграда на \"Син Сити\" на бул. \"Христо Ботев\". Той е родом от Генерал Тошево, а постоянният му адрес е в добричкото село Петлешково.Той е обвинен и за кражбата на 7 броя месингови чучури, които изчезнаха на 5 декември. След като задигнал статуята на Аполон Медикус, Александър Иванов, който бил популярен с прякора Сашо Добруджанеца, търсил купувач, на който да я продаде. Той я бил заснел на мобилния си телефон. Пред полицаи от пето районно направил признание, че е извършил кражбата.Оказа се, че мъжът е с богато криминално досие От 2002 до 2012 г. е осъждан 6 пъти, като последната му присъда е от 14 юни 2016 г. и е 2 г. затвор за блудство.\"Осъзнавам си грешката\", каза Александър Иванов пред съдия Гюляй Кокоева. Тя го остави в ареста с аргумента, че може да се укрие и да извърши други престъпление. Стореното от него деяние е тежко умишлено.", "date": "2019.02.03", "title": "Арестуваният за откраднатия Аполон Медикус остава в ареста (Обновена)"}
{"url": "http://www.cross.bg/edva-kolata-tesla-1595564.html", "text": "/КРОСС/ Вълната леден полярен въздух, засегнала част от Съединените щати през изминалата седмица, разкри доста недостатъци на най-популярните електромобили, пише Mashable. Стотици собственици на Tesla и Chevrolet Bolt се оплакаха, че колите им не са пригодени за минусовите температури.По начало знаем, че електрическите коли не понасят студа, но е друго да го видиш с очите си, отбелязва изданието, публикувайки множество туитове от недоволни клиенти. Един от тях споделя снимка на таблото на напълно заредения си Model X 100D - кола за 150 000 долара - който при температура минус 30 градуса вместо нормалния си обхват от близо 470 километра има едва 190 км.Друг собственик на Tesla Model 3 обвини компанията, че въобще не е тествала автомобила в зимни условия, въпреки разпространените ефектни клипчета. В неговия случай дори след 30 минути дистанционно подгряване прибиращите се ръкохватки на вратите си остават замръзнали и в колата не може да се влезе.Друга собственичка на същия модел се оплака, че и при включено на максимална степен на отопление температурата вътре в колата й е едва 12 градуса по Фаренхайт - или минус 11 по Целзий.В типичния си стил Илон Мъск обеща \"значителни\" подобрения на поведението в студено време, които ще дойдат благодарение на... нов софтуерен ъпдейт. Той обаче няма да е готов до края на въздействието на полярния вихър над американския Среден запад.", "date": "2019.02.03", "title": "Мразовитото време в САЩ донесе разочарование на собствениците на електромобили"}
{"url": "http://www.cross.bg/kalfin-prokyratyrata-tazi-1595554.html", "text": "/КРОСС/ „Докато едни и същи хора се занимават с това и колкото и закона да приемат, те очевидно няма да имат резултат. Борбата с корупцията трябва да бъде борба с ясни резултати и те са свързани със съдебната система“ това коментира пред БНР Ивайло Калфин - специален съветник на еврокомисаря по бюджета Гюнтер Йотингер, бивш вицепремиер.", "date": "2019.02.03", "title": "Калфин: „Ало, Банов е“ показва, че ни управляват посредствено, навсякъде – примери за мърлявщина!"}
{"url": "http://www.cross.bg/gryevski-ybezhishte-bydapeshta-1595557.html", "text": "/КРОСС/ \"Един ден ще се върна в Македония, сега само съм потърсил подслон в Будапеща\" това казва Никола Груевски в интервю за македонската телевизия „Сител“, предаде Агенция \"Фокус\". Във вечерното си интервю за телевизия „Сител“ бившият министър-председател Никола Груевски каза, че няма намерение да остане завинаги в Будапеща: „Аз един ден ще се върна в Македония. Няма да остана тук завинаги. Тук намерих убежище от сегашната власт, която несправедливо иска да ме вкара в затвора \". Македонската онлайн медия МКД прави обзор на унгарските медии, които са публикували информация за случая Груевски: „24.hu\": Груевски вероятно е влязъл в Унгария с автомобил от Сърбия, най-вероятно с помощта на сръбските власти. Това със сигурност е било и със знанието на унгарските гранични служби, тъй като е малко вероятно някой от неговия ранг да премине незабелязано през границата, тъй като и от двете страни са разположени силни гранични полицейски сили. Знае се, че е дошъл в Будапеща в петък и е преспал в петзвезден хотел“. По повод на искането за политическо убежище, унгарските медии отбелязват, че като човек, който идва от страна, оценена като безопасна, той няма право да кандидатства за него в държава от ЕС. Те обаче подчертават, че за Груевски може да се направи изключение и припомнят, че правителството в Будапеща вече потвърди откриването на процедура по този въпрос. Тя трае около 60 дни, но в изключителни случаи може да е ускорена и до 15 дни. По закон лицето, което иска убежище, трябва да чака излизането на официалното решение в транзитната зона. Случаят „Груевски“ обаче е различен, отбелязва унгарският сайт „24.hu“. \"Хунгаритудей\": Експертът по въпросите за право на убежище Марта Падави обяснява, че при нормални обстоятелства не е възможно македонски гражданин, който бяга за изпълнение на влязла в сила присъда срещу него, и срещу когото не се води политическо преследване, да получи убежище в Унгария, тъй като идва от страна, която е оценена като безопасна. Унгарските медии напомнят, че с бягството си в Унгария Груевски е поставил Орбан в неудобна ситуация. Унгарският премиер е бил изправен пред избора дали да спазва европейските правила или да защитава Груевски, към когото Москва изразява нескрити симпатии. Те пишат също, че в отсъствието на официални реакции има западни политици, които в социалните мрежи изразяват своя позиция по казуса „Груевски в Унгария“. ", "date": "2019.02.03", "title": "Никола Груевски: Един ден ще се върна в Македония"}
{"url": "http://www.cross.bg/momenta-huawei-fevryari-1595546.html", "text": "/КРОСС/ През последните две години Huawei показа на останалите играчи в бранша, че определено заслужава да е сред първите най-големи и успешни производители на потребителски джаджи.Миналогодишните смартфони на компанията бяха наистина впечатляващи и иновативни, и според някои успяха да засенчат моделите на Apple и Samsung.Тази седмица компанията обяви, че възнамерява да е сред най-динамичните и интересни брандове и през 2019 г., като още в края на февруари ще покаже първия си 5G сгъваем телефон.Това са и двете най-горещи теми в сферата на мобилните телефони в момента - поддръжката на 5G сигнал и гъвкавият екран. Към момента знаем, че LG, Samsung и Xiaomi също възнамеряват съвсем скоро да покажат подобни устройства.Интересно е дали 5G съвместимостта на тези джаджи ще бъде решаващ елемент за потребителите, тъй като за момента по света почти няма активни 5G мрежи.Официалното представяне на Huawei ще се случи по време на Mobile World Congress 2019 в Барселона - най-голямото световно изложение за мобилни технологии, което стартира на 25 февруари.", "date": "2019.02.03", "title": "Huawei ще представи 5G сгъваем телефон още този месец"}
{"url": "http://www.cross.bg/shaw-dizel-godina-1595547.html", "text": "/КРОСС/ „Hobbs and Shaw“ е първият спиноф от франчайза „Fast and Furious“ и въпреки липсата на Вин Дизел, все пак има доста безумие, мускули и екшън.Трейлърът ни показва отново бързите и яростни Люк Хобс (Дуейн Джонсън) и Декард Шау (Джейсън Стейтъм), които се съюзяват (въпреки желанието си да не се) срещу злодея Идрис Елба. Стейтъм описва филма като по-смешна и луда версия на „Fast and Furious“ като през декември каза пред Entertainment Weekly зрителите да се готвят за някои доста шантави сцени.Това е един от първите филми от франчайза без Вин Дизел. През 2018 година той имаше силни пререкания с Дуейн Джонсън.Скалата показа видеото в профила си в Twitter като така изненада много от феновете си, които очакваха то да бъде излъчено за първи път на Super Bowl утре. Все пак се очаква реклама на филма да бъде излъчена и на събитието.„Hobbs and Shaw“ се излиза в кината на 26 юли 2019 година.\n\t\t\t\t\t", "date": "2019.02.03", "title": "Първи трейлър на „Fast and Furious: Hobbs and Shaw“ (ВИДЕО)"}
{"url": "http://www.cross.bg/yprazhneniya-vuzrast-razlichna-1595548.html", "text": "/КРОСС/ Прости аеробни упражнение позволяват да се съхрани остротата на ума и да се справяме бързо с ежедневните си задължения, съобщи сайтът MedicalXpress.Невролози и невробиолози от Колумбийския университет в Ню Йорк разработиха система от упражнения, която позволява да се увеличи мозъчната активност, независимо от възрастта.В рамките на изследването участниците на различна възраст от двата пола били разделени на две групи - в едната били извършвани аеробни упражнения с цел да се активират отделни мозъчни зони, а в другата - упражнения, които не са свързани с голяма физическа активност.Резултатите показали, че аеробните натоварвания значително подобрили когнитивните способности - участниците в тази група постигнали по-добри резултати на тестове в сравнение с контролната група. Освен това подобряването на когнитивните способности било регистрирано сред участници на различна възраст, съобщават от БТА.Сега специалистите възнамеряват да разширят системата си от упражнения и да включат нови, които ще дадат възможност ежедневно да се подобрява здравето на главния мозък.", "date": "2019.02.03", "title": " Аеробиката - ключът към подмладяване на мозъка"}
{"url": "http://www.cross.bg/mart-kaliforniya-heleniys-1595545.html", "text": "/КРОСС/ Съвсем скоро българският боксьор Кубрат Пулев ще се изправи пред поредното изпитание в своята професионална кариера. Според \"Boxrec\", сънародникът ни ще се бие с финландеца Роберт Хелениус на 23 март в зала \"Форум\" в Ингълууд, Калифорния.Мачът в Вохгес обаче е със звездичка, което показва, че не всичко още е на 100 процента сигурно. Ако двете страни се договорят, то този двубой ще бъде подгряващ на реванша между световния шампион на WBC в категория супер перо между Мигел Берчелт и бившия шампион Франсиско Варгас.Припомняме, че наскоро Пулев обяви, че следващият му мач ще бъде именно на 23 март в Калифорния. Името на неговия съперник досега обаче оставаше тайна.Роберт Хелениус има 30 мача на професионалния ринг. От тях 28 победи (17 нокаута) и 2 загуби. 35-годишният финландец е висок 2 метра и тежи 113 килограма.", "date": "2019.02.03", "title": "\"Boxrec\" обяви двубой между Кубрат Пулев и Роберт Хелениус на 23 март в Калифорния"}
{"url": "http://www.cross.bg/evro-kilogram-minerali-1595551.html", "text": "/КРОСС/ На цена от 5000 евро (6800 долара) за килограм, медът \"Елвиш\" от Турция е най-скъпият по рода си в целия свят, пише Oddity Central.Този специален мед се добива в пещера с дълбочина 1800 метра край град Артвин в долината Сарикаир, разположена в североизточна Турция.\"Елвиш\" е толкова скъп, защото се произвежда по възможно най-натурален начин. Богатата на минерали пещера обогатява допълнително меда. Преди години местните жители забелязали, че в пещерата влизат пчели, което ги довело на мисълта, че вътре може да има мед. С помощта на професионални катерачи те слизат долу и откриват 18 килограма мед, разположен по сферичните стени на недрата на пещерата.Медът веднага е изпратен за анализ във френска лаборатория, който показва, че е на 7 години и е изключително богат на минерали. Първият килограм от меда е продаден на търг във Франция за 45 000 евро. Година по-късно фармацевти от Китай си купуват още един килограм за 28 000 евро. В момента цената на килограм е 5000 евро, а медът се продава в разфасовки от 170 и 250 грама. Високото му качество го прави особено подходящ за медицинско приложение.", "date": "2019.02.03", "title": "Най-скъпият мед в света струва колкото малка кола"}
{"url": "http://www.cross.bg/hilyadi-stadiona-suoruzhenie-1595542.html", "text": "/КРОСС/ Истинско бижу на модерната архитектурна мисъл ще отвори вратите си за най-гледаното спортно събитие – Супербоул.  Тази неделя срещу понеделник (4 февруари) феновете ще могат да се наскадят не само на отборите по американски футбол Лос Анжелис Рамс и Ню Енгланд Пейтриътс, но и на това прекрасно съоръжение.След като разгледат Атланта и местните барове, 70 хиляди привърженици ще се отправят към местата си на стадион „Мерцедес-Бенц”, който отвори врати едва преди година и половина.Покривът е от най-ново поколение, нещо, което не е правено преди – сгъваем покрив. Съставен от 8 различни панела „венчелистчета”, които се движат при отваряне и затваряне. Очаква се, тази вечер обаче организаторите да го затворят. Всяко от тези „венчелистчета” тежи по 500 тона. Покривът се отваря и затваря за 8 минути.Най-голямата 360-градусова видеостена, която се намира точно под покрива. Това представлява монитор, заемащ 63 хиляди квадратни метра, а ако го разтеглите, защото е в овална форма, ще бъде по-висок от Айфеловата кула.Храната на стадиона е не само вкусна, но и евтина за местните стандарти. Лесно можеш да се наядеш за по-малко от 9-10 долара, а само за 2 долара ще получите чаша за многократна употреба с питие. На съоръжението има 15 различни щанда.Всяка част от това съоръжение е хай-тек. Най 70 хиляди фенове на стадиона ще имат безжична интернет връзка, гарантирана.Над 4000 слънчеви панела захранват с електричество. На стадиона се използва дъждовната вода, с което се пести около 47% от питейната. Дъждовната вода се съхранява в цистерна с обем 680 хиляди галона, а след това се изпозлва за охладителния резервоар и напояването на озеленяването.Гигантска метална статуя на сокол посреща посетителите, в чест на домакинския тим на Атланта, който се състезава на този стадион. Това е най-голямата свободностояща подобна статуя.Гледката, която се разкрива от стадиона е невероятна, може да видите всички забележителни сгради на града.Повече от 35 хиляди галона боя са били използване за боядисването на стадиона. Ако направите 32 обиколки на цялото съоръжение, ще сте пробягали един класически маратон.Общо 200 произведения на изкуството от 55 автори са пръснати из него.Колко струва това невероятно съоръжение? Окончателната цифра е 1,6 милиарда долара.Капацитетът на стадиона е 72 хиляди места с възможност за разширяване до 75 хиляди.", "date": "2019.02.03", "title": "Стадион или космически кораб посреща Супербоул?"}
{"url": "http://www.cross.bg/bulgariya-evrozonata-godini-1595550.html", "text": "/КРОСС/ Въвеждането на единната европейска валута в България до 2022 г. е възможно, заяви проф. Григорий Вазов, ректор на ВУЗФ и член на Фискалния съвет на България, пред БНР. Според него страната ни е изпълнила техническите изисквания за влизане в еврозоната. Оттук нататък процесът може да бъде възпрепятстван единствено поради политически причини.„Минималният срок е 3 години, но предстоят европейски и местни избори, възможни са и предсрочни избори. Нека не слагаме 3, а 4 или 5 години срок за въвеждане на еврото. Представете си БСП да спечели и да прилага „Визия за България“ – това означава отлагане на влизане в еврозоната с 2-3 години. Нещата не са сигурни от политическа гледна точка. От икономическа гледна точка, като бюджетен дефицит, инфлация и всичко, ние и в момента сме готови да влезем в еврозоната“, каза Вазов.Според него политическите рискове стоят и от двете страни, като е възможно Европа умишлено да забави приемането на България в икономическия механизъм ERM II – т.нар. „чакалня за еврозоната“.„И в момента се правят много сериозни проверки на няколко много сериозни български банки. Технически се работи. Министърът на финансите е прав, че на 1 февруари 2022 година можем да влезем в еврозоната. Политиците са тези, които могат да объркат всички тези процеси. Един ден по-ранно влизане е един ден по-добро за България“, каза икономистът и адресира притесненията, че влизането в еврозоната ще доведе до повишаване на цените, но не и на доходите.„Няма да станем за три дни по-богати, но между 3 и 6 месеца всичко ще се изравни. Като пропорции всичко ще си дойде на мястото - цени, заплати, пенсии. Ще сме влезли обаче в семейството на сериозните държави, мястото, в което всеки спокойно инвестира. В момента живеем в държава на ограничени икономически действия“, допълни експертът.", "date": "2019.02.03", "title": "Проф. Григорий Вазов: Въвеждането на еврото в България до 2022 г. е възможно"}
{"url": "http://www.cross.bg/avtobysut-yuzhno-oburnal-1595539.html", "text": "/КРОСС/ Автобус е катастрофирал южно от Москва, при което са загинали най-малко седем души, като четирима от тях са деца, а още 32-ма са откарани в болница с наранявания, съобщиха руските власти, цитирани от АП.Автобусът, превозващ 45 души, се е преобърнал на път на около 190 км южно от Москва тази сутрин, уточниха от Министерството на извънредните ситуации в Русия.Десетки хора са били хванати в капан в автобуса, като е отнело часове спасителните екипи да измъкнат всички. Сред ранените са 23 деца.Причината за катастрофата засега не е известна, като полицията е арестувала шофьора за разпит. Кадри показаха, че автобусът се е обърнал на едната си страна на покрит със сняг път.\"Интерфакс\" цитира кмета на град Ярцево, който уточнява, че автобусът е превозвал детски танцов клуб на състезание в град Калуга.Властите отбелязаха, че не е имало сблъсък, като изглежда шофьорът е загубил контрол над автобуса по някаква причина и автобусът се е обърнал край пътя.", "date": "2019.02.03", "title": "Седем загинали и 32 ранени при преобръщане на автобус в Русия (Обновена)"}
{"url": "http://www.cross.bg/sporazymenie-foks-nyama-1595549.html", "text": "/КРОСС/ \"Ще е безотговорно ЕС да откаже да възобнови преговорите по споразумението за Брекзит\", заяви британският министър на търговията Лиъм Фокс, цитиран от Ройтерс.Британският премиер Тереза Мей е заявявала, че иска промени в споразумението, за да може то да бъде подкрепено от парламента. ЕС заяви, че споразумението не може да се предоговаря.\"Наистина ли казват, че предпочитат да не преговарят и да се стигне до ситуация без споразумение? В интерес на всички ни е да постигнем споразумение. ЕС да казва, че дори няма да го обсъждаме ми се струва доста безотговорно\", каза Фокс в интервю за Скай нюз.С по-малко от два месеца до датата на Брекзита 29 март опозиционната Лейбъристка партия заяви, че сега е неизбежно правителството да поиска удължаване на срока за преговори по Член 50 от Лисабонския договор.Фокс, който досега бе твърдо против отлагане на датата на Брекзита, заяви, че удължаване на преговорите, защото не е било постигнато споразумение, няма да реши нищо, но ще е нещо съвсем различно, ако има споразумение и Великобритания просто се нуждае от повече време да приеме нужните закони за организирано напускане.Той е вторият британски министър, който допуска необходимостта от отлагане на датата на Брекзита, след като вчера външният министър Джереми Хънт каза, че Великобритания може да има нужда от повече време за приемането на някои нормативни актове.Фокс каза, че Великобритания ще се справи и с напускане на ЕС без споразумение, но че това няма да е в интересите на страната.", "date": "2019.02.03", "title": "Дебатите около Брекзит не стихват"}
{"url": "http://www.cross.bg/gradysa-razkusana-oblachnost-1595552.html", "text": "/КРОСС/ През следващото денонощие времето ще се задържи с разкъсана облачност, значителна над Западна България. През нощта вятърът ще отслабне, в много райони и стихне.В понеделник в Дунавската равнина ще духа слаб запад-северозападен вятър. Минималните температури в повечето райони ще са между 3 и 8 градуса, а максималните стойности ще достигнат между 12 до 17 градуса, в северозападните райони отново по-ниски, в София - около 10 градуса.Атмосферното налягане ще продължи да се повишава - ще бъде по-високо от средната за месеца.В планините ще има разкъсана облачност, значителна над Рило-Родопската област. Ще духа слаб, по високите части умерен югоизточен вятър. Максималната температура на 1200 м ще достигне около 9 градуса, на 2000 м - около 4 градуса.Над Черноморието ще преобладава слънчево време с разкъсана средна и висока облачност. В следобедните часове ще духа слаб югоизточен вятър. Максималните температури ща са в интервал между 11 и 16 градуса. Температурата на морската вода е 6-7 градуса. Вълнението на морето ще бъде 2-3 бала.Във вторник над Дунавската равнина ще преобладава облачно и мъгливо време, на отделни места е възможно и да преръми. Над останалата част от страната ще има разкъсана облачност, предимно висока. Вятърът ще бъде от изток, по-късно през деня в източните райони - от изток-североизток, и ще се усили. С него ще нахлува сравнително студен въздух и температурите ще започнат бързо да се понижават.В нощта срещу сряда от югозапад ще завали дъжд, в планините над 1000 м - сняг. В сряда превалявания от дъжд ще има в по-голямата част от страната, на повече места и повече като количество - в Южна България.", "date": "2019.02.03", "title": "До 17 градуса в понеделник"}
{"url": "http://www.cross.bg/rysiya-vuoruzheniyata-partnyori-1595533.html", "text": "/КРОСС/ САЩ са готови на нови преговори с Русия по контрола над въоръженията, стига да има възможност за проверка на договореностите и привеждането им в изпълнение, заяви държавният секретар на САЩ Майк Помпейо, цитиран от ТАСС, предаде БТА.\"САЩ продължават да държат на действителен контрол над въоръженията, който гарантира сигурността на САЩ и на техните съюзници и партньори, който може да бъде проверяван и привеждан в изпълнение и който включва партньори, които отговорно изпълняват задълженията си. САЩ са готови да преговарят с Русия по контрол над въоръженията, който отговоря на тези критерии\", каза Помпейо.Той допълва, че за жалост Договорът за ликвидиране на ракетите със среден и малък обсег вече не действа, защото Русия продължава да го нарушава. \"Днешните ни действия имат за цел да защитят националната сигурност и интереси на САЩ, както и нашите съюзници и партньори\", добавя Майк Помпейо.По-рано руското външно министерство съобщи, че САЩ официално са уведомили Русия, че прекратяват участието си в Договора за ликвидиране на ракетите със среден и малък обсег от 1987 г. и започват процедура по оттегляне от него. След това руският президент Владимир Путин обяви, че и Русия прекратява участието си в договора.", "date": "2019.02.03", "title": "САЩ обявиха готовност за нови преговори с Русия по контрола над въоръженията"}
{"url": "http://www.cross.bg/petkova-protzedyrata-bulgariya-1595537.html", "text": "/КРОСС/ Министърът на енергетиката Теменужка Петкова заяви, че България ще строи отклонение от газопровода \"Турски поток\", което да доведе руски газ до хъб Балкан. В интервю за БНР тя уточни, че процедурата е в съответствие с европейските правила и че стремежът е да се запази ключовото място на България на газовата карта в Европа. Пазарният тест е проведен и е ангажиран на 100 процента както входния, така и изходния капацитет на тръбата, уточни министърът. ", "date": "2019.02.03", "title": "Петкова: България ще строи отклонение от \"Турски поток\""}
{"url": "http://www.cross.bg/nyakolko-zhizel-spodeli-1595534.html", "text": "/КРОСС/ Само след няколко часа Том Брейди ще участва в деветия в кариерата си мач за \"Супербоул\", съобщава в. „Дейли мейл“. А Жизел Бюндхен не можа да се въздържи и пожела успех на куотърбека от „Ню Инглънд пейтриътс“ в социалните мрежи.38-годишният супермодел сподели снимка с популярния си съпруг в социалната мрежа Instagram.Под фотография, на която Том е с екипа на отбора си, паднал на коляно, а тя го прегръща, Жизел написа: „Винаги ще те подкрепям“.41-годишният спортист, който тази вечер в мача срещу „Лос Анджелис рамс“ може да счупи нов рекорд - за най-много титли в историята на \"Супербоул\" - също сподели няколко снимки със семейството и приятелите си в социалните мрежи, както и няколко селфита със съпругата си.Тази година домакин на най-гледаното спортно събитие в САЩ в столицата на щата Джорджия - Атланта.", "date": "2019.02.03", "title": "Жизел Бюндхен пожела успех на съпруга си преди „Супербоул“"}
{"url": "http://www.cross.bg/dimitrov-godina-andersun-1595535.html", "text": "/КРОСС/ Българската звезда на тениса Григор Димитров ще поднови участията си през тази година на турнира в Акапулко. Той ще се подвизава в мексиканския курорт на надпреварата, започваща на 25 февруари. Така Димитров ще има пауза от над един месец между двата си последни мача. За последно той се появи на корта на 20 януари на Аустрелиън Оупън, когато загуби от американеца Франсис Тиафо на 1/8-финалите. Българинът пази приятни спомени от Акапулко. Той спечели тилата там през 2014 г. след успех на финала над южноафриканеца Кевин Андерсън. Последното му участие в Мексико беше през 2016 г., когато падна от Доминик Тийм на 1/4-финал. Компанията в мексиканския курорт ще е доста силна. Освен Димитров, там ще участват още Рафаел Надал, Александър Зверев, Кевин Андерсън, Джон Иснър, Стан Вавринка, Ник Кириос и редица други. Шампионът от миналата година Хуан Мартин дел Потро няма да играе заради травма. Димитров има контузия в рамото, която не му позволи да участва на турнирите в София, за където до последно му се пазеше уайлдкард, както и Ротердам следващата седмица, където миналата година достигна до финала. ", "date": "2019.02.03", "title": "Григор Димитров се връща на корта на 25 февруари"}
{"url": "http://www.cross.bg/putya-botevgrad-vidin-1595538.html", "text": "/КРОСС/ Утре в агенция \"Пътна инфраструктура\" ще бъдат отворени офертите на участниците в обществената поръчка за избор на изпълнител за допълнително проектиране и строителство на над 13 километра от пътя Мездра- Ботевград, съобщиха от АПИ. Отсечката е част от тресето Видин-Ботевград, заради чието забавяне преди седмица граждани на Видин излязоха на протест.Организаторите от Гражданско обединение „Единни за промяна“ смятат, че има забавяне от 8 месеца по графика за строежа на пътя. Мариета Георгиева от обединението каза по време на протеста:\"Няма нещо, което да е видимо, и което да е резултат от това, което беше обещано и беше взето като решение за график  по работа пътят от Видин до София. Това е причината. Гражданите, искаме да знаем, кой е виновният това нещо да не се случи\".", "date": "2019.02.03", "title": "АПИ отваря в понеделник офертите за проектиране и строителство на над 13 километра от пътя Мездра- Ботевград"}
{"url": "http://www.cross.bg/zakyska-ychastva-gerb-1595540.html", "text": "/КрОСС/ Председателят на ПГ на ГЕРБ и зам.-председател на партията Цветан Цветанов по традиция ще участва в годишната Национална молитвена закуска при президента на САЩ Доналд Тръмп.Това съобщиха от пресцентъра на ПП ГЕРБ.На събитието ще присъстват и народният представител от ГЕРБ Пламен Нунев, депутатът Желю Бойчев, председателят на ПГ на ДПС Мустафа Карадайъ, зам.-министърът на младежта и спорта Ваня Колева и зам.-кметът на София Тодор Чобанов.Молитвената закуска се провежда за 67-ма поредна година и събира общественици и политици от повече от сто държави от цял свят в името на духовните и семейни ценности за работа в услуга на общността и добруването между хората от всички религии, етноси и националности.По време на визитата си Цветан Цветанов ще вземе участие и във форум по сигурност в Сената на САЩ, организиран от сенатор Джеймс Инхоф - председател на Комисията по отбрана, и Фатмир Медиу - министър на отбраната на Албания (2005 - 2008 г.).", "date": "2019.02.03", "title": "Цветанов ще участва на Националната молитвена закуска с Тръмп"}
{"url": "http://www.cross.bg/fevryari-slalom-svetovnoto-1595541.html", "text": "/КРОСС/ Мъста мъгла и силен снеговалеж провалиха последното състезание преди световното първенство по ски алпийски дисциплини в Оре. Днес трябваше да се проведе гигантски слалом за Световната купа в Гармиш-Партенкирхен, но надпреварата беше отменена.Германският зимен център не успя да проведе нито един старт при мъжете през този сезон, което се случва за пръв път от пет години. В събота заради лошите метеорологични условия беше отменено и спускането.При жените последният старт преди световното беше в събота - слалом в Марибор.Състезанието беше спечелено от носителката на Големия кристален глобус Микаела Шифрин, която записа дубъл от победи в словенския град. В петък тя раздели първото място в гигантския слалом с Петра Влъхова.Световното първенство в Оре ще се проведе от 4 до 17 февруари. Първият комплект медали ще бъде раздаден на 5 февруари - в супергигантския слалом при жените, а на следващия ден ще е мъжкият старт в тази дисциплина.5 февруари - супер-Г (жени)6 февруари - супер-Г (мъже)8 февруари - комбинация (жени)9 февруари - спускане (мъже)10 февруари - спускане (жени)11 февруари - комбинация (мъже)12 февруари - отборно състезание14 февруари - гигантски слалом (жени)15 февруари - гигантски слалом (мъже)16 февруари - слалом (жени)17 февруари - слалом (мъже)", "date": "2019.02.03", "title": "Мъгла и силен сняг отмениха последния старт преди световното по ски"}
{"url": "http://www.cross.bg/zagora-borisov-stara-1595543.html", "text": "/КРОСС/ Обновен и вече четирилентов надлез от днес свързва Стара Загора с индустриалната зона и автомагистрала \"Тракия\". Съоръжението откри министър-председателят Бойко Борисов, който премина по 550-метровото трасе.Надлезът осигурява безопасност за движение на автомобилите и сигурност за пешеходците, поставен е и край на наводненията в района на жп линията под него, посочи кметът на Стара Загора Живко Тодоров.Премиерът Бойко Борисов изрази задоволство от изпълнението на европроектите и припомни, че в Стара Загора вече има нов парк, 80 санирани блока, планира се и изграждането на нова зала със 150 места.Тази сутрин Борисов е посетил парка \"Митрополит Методий Кусев\", създаден през далечната 1895 г., който за първи път беше обновен със средства по европроект. \"Нито един старозагорец не каза, че не е прекрасно направен\", коментира премиерът, който се е срещнал с десетки граждани, разхождали се в парка. \"Нашата политика е да показваме какво сме направили\", отбеляза Борисов. ", "date": "2019.02.03", "title": "Четирилентов надлез свързва Стара Загора с индустриалната зона и магистрала \"Тракия\""}
{"url": "http://www.cross.bg/kalfin-evropa-petkov-1595544.html", "text": "/КРОСС/ \"С гласуването си Европарламентът по вандалски начин се намеси във вътрешните работи на суверенна държава\". Така председателят на АБВ Румен Петков коментира решението на евроинституцията, свързано с нагнетената ситуация във Венецуела.Като странно той определи гласуването на евродепутатите от БСП. \"С това доказаха, че единственото, което могат, е да се колебаят, а такова поведение за група народни представители е абсурдно\", коментира Петков.Случаи като Сирия, Либия и Ирак са показни за намесата във вътрешните работи на суверенни държави от страна на чужди страни, допълни Пламена Заячка. От АБВ отправиха апел към правителството да не признава която и да е страна - това е право само на Венецуела. В международните отношения се признават само държави, а не правителства и държавни глави, припомни Заячка.От партията са притеснени, че САЩ и Русия излизат едновременно от ядрения договор. Това поставя под силно напрежение цялата система за мир и стабилност в Европа, смята бившият социален министър Ивайло Калфин. Проблемът е, че това е единият от двата сключени договора преди падането на Берлинската стена. Те създават предвидимост и сигурност в Европа, изтъкна още Калфин.Вторият договор изтича през 2021 година. Според Калфин може да очакваме нова надпревара във въоръжаването и струпване на нови оръжия. Неизбежно е отказите от тези договори да доведат до разполагане на ракети, включително и ядрено оръжие.България няма собствен развит военен комплекс, а това ще ни насочи към чужди икономики са прогнозите на Калфин.Той е на мнение, че договорът е трябвало да се преговори, а не да се анулира. От АБВ смятат, че българското правителство трябва да оформи позицията си по международноправни инструменти, които да прекратят въоръжаването и Европа да влезе във функциите си на преговаряща страна.Калфин предлага да се договори неразполагане на ракети, да се обхване пълния обем на съвременни оръжия за масово поразяване и да се потърси по-широко участие на страни извън Европа, Русия и САЩ, които да участват в подобна договореност. Силна и видима роля на ЕС трябва да бъде в основата на преговорите според него.", "date": "2019.02.03", "title": "Румен Петков изригна: Европарламентът вандалски се намеси във вътрешните работи на Венецуела"}
{"url": "http://www.cross.bg/repyblika-makedoniya-zaev-1595532.html", "text": "/КРОСС/ Премиерът Бойко Борисов ще проведе среща с министър-председателя на Република Македония Зоран Заев, който е на посещение в София на 4 февруари. Това съобщиха от Правителствената информационна служба.", "date": "2019.02.03", "title": "Бойко Борисов ще се срещне с премиера на Република Македония Зоран Заев на 4 февруари"}
{"url": "http://www.cross.bg/novini-gabriel-mariya-1595566.html", "text": "/КРОСС/ \"Тези избори ще бъдат тест на демокрация, заради феномена фалшиви новини\", каза днес по Би Ти Ви еврокомисарят по цифровата икономика и общество Мария Габриел. Тя допълни, че тях винаги ги е имало, но не в такива мащаби.Габриел посочи, че скоро ще бъде представен първият анализ за разпространението на фалшивите новини и такъв ще се прави всеки месец. Еврокомисарят каза още, че до март трябва да е готова и системата за ранно предупреждение за такива новини.Също по Би Ти Ви председателят на Партията на европейските социалисти Сергей Станишев каза, че регулации трябва да има, защото никой не носи отговорност дали едно твърдение е истина или лъжа.", "date": "2019.02.03", "title": "Мария Габриел: Европейските избори ще са тест за демокрацията заради фалшивите новини"}
{"url": "http://www.cross.bg/boiiko-dostigne-borisov-1595555.html", "text": "/КРОСС/ \"Приключи редовната мисия на МВФ. В част от заключенията си те отбелязват, че икономическите резултати в България продължават да бъдат стабилни. Очаква се икономическият растеж да достигне 3.2% през 2018 г., безработицата да спадне до близо 5%, а текущата сметка да регистрира пореден значителен излишък\", написа във фейсбук премиерът Бойко Борисов.\"Перспективите за 2019 г. са сходни. В доклада също се отбелязва постигнатият напредък в реформите по Механизма за сътрудничество и проверка, включително чрез създаването на единна комисия за борба с корупцията и засилване на независимостта между съдиите и прокурорите\", пише още министър-председателят в социалната мрежа.", "date": "2019.02.03", "title": "Бойко Борисов: Очаква се икономическият растеж да продължи и да достигне 3,2%"}
{"url": "http://www.cross.bg/trump-fevryari-vashington-1595556.html", "text": "/КРОСС/ Президентите на Китай и САЩ планират да се срещнат във Виетнам на 27 и 28 февруари, където да продължат обсъжданията във връзка с търговския спор между двете държави, пише на електронната си страница китайския всекидневник South China Morning Post, цитиран от \"Фокус\".Това е било споменато от Тръмп в разговорите му през отминалата седмица с китайската търговска делегация във Вашингтон. Не се съобщават подробности около предстоящата среща, а от китайското Външно министерство съобщават само, че Си желае да поддържа връзка с Тръмп по всички възможни начини.Вашингтон се подготвя и за втората среща на върха между Тръмп и севернокорейския лидер Ким Чен-ун също в края на февруари.", "date": "2019.02.03", "title": "Си Дзинпин и Доналд Тръмп „може да се срещнат в Да Нанг, Виетнам“ в края на февруари"}
{"url": "http://www.cross.bg/mariya-deva-dabi-1595523.html", "text": "/КРОСС/ В католическата църква \"Дева Мария\" в Дубай усилията за преписване на Библията на местния език на паството доведоха до представянето на светата книга на 52 езика - знак за космополитното посрещане, което очаква папа Франциск при предстоящото му посещение в Обединените арабски емирства.Многообразието на енориашите може да се види по пейките на църквата и да се чуе в проповедите на свещениците в \"Дева Мария\", които отслужват литургията и извършват молитвите на арабски, английски, френски, тагалски, тамилски, урду и други езици. Те казват, че църквата дава упование на римокатолиците сред големия брой чуждестранни работници в ОАЕ, много от които живеят сами в тази федерация от седем емирства, докато техните семейства са у дома. \"В някакъв смисъл тук се среща целият свят\", каза преподобният Лени Конъли, енорийският свещеник на \"Дева Мария\". \"Ние имаме хора отвсякъде.\"Посещението на папа Франциск от 3 до 5 февруари е първата папска визита на Арабския полуостров - родното място на исляма. Понтификът ще посети Абу Даби,който покрива ОАЕ, Оман и Йемен. В тази федерация от седем шейхства, управлявани от наследствени владетели, има девет католически църкви; още четири католически църкви има в Оман. Католическото паство бързо се разрасна след откриването на петрола в Договорните държави, както са били известни по-рано. Първата католическа църква в Абу Даби е осветена през 1965 г.След като Абу Даби става водещ петролен износител, а Дубай се превръща в осеяния с небостъргачи град, какъвто е днес, бързото икономическо разрастване на Емирствата привлича милиони чужденци за всякаква работа - от чиновническа служба до строителна дейност. От над деветте милиона души, които живеят сега в ОАЕ, около един милион са граждани на Емирствата, а останалите са с чуждестранен произход.Според доклад на изследователския център \"Пю\" от 2015 г. в ОАЕ през 2010 г. са живели около 940 хил. християни, включително 750 хил. католици. Докладът предполага, че броят на християните в ОАЕ може да се увеличи на около 1.1 млн. до 2020 г., а католиците да съставляват основната част. Самата Католическа църква смята, че в ОАЕ днес има около 1 млн. католици. Гръбнакът на това население са филипинците и индийците. Животът за тях и другите може да бъде невероятно труден, защото мнозина се преместват в ОАЕ, като често оставят у дома своите семейства и любими хора. \"За тях църквата е опора. Те са далеч от своите домове\", каза Конъли. \"Те нямат голямо семейство, което да ги подкрепя. Тази семейна атмосфера се създава тук.\"Управниците в ОАЕ, където 2019 г. е определена за \"Година на толерантността\", са подкрепяли католическата общност в миналото, като са дарявали земя на нейните църкви. В тази мюсюлманска държава обаче има ограничения.Опитите на немюсюлмани да обръщат други към своята вяра остават незаконни. Ислямът е установен като официална религия в ОАЕ от конституцията на страната, а държавните уебсайтове дори предлагат онлайн заявления за обръщане в тази вяра. Обръщането от исляма към друга религия обаче е незаконно, предупреждава Държавният департамент на САЩ. Също така законите за богохулството и вероотстъпничеството предвиждат възможност за смъртна присъда.В \"Дева Мария\" и другите църкви кръстовете до голяма степен са внимателно скрити зад дворните огради. Няма камбани, които да бият, за да отбелязват началото на службите, въпреки че високоговорители на минаретата прогласяват призива за молитвите - например на джамията срещу \"Дева Мария\". Макар да са ограничавани, християните в ОАЕ никога не са били подлагани на насилието, с което са се сблъсквалитези в Сирия и Ирак по време на възхода на групировката \"Ислямска държава\" и други екстремисти. Коптските християни, които са малцинство в Египет и са подложени на екстремистки нападения в своята родина, също могат безопасно да извършват богослужения. През последните години екстремистките нападения само изострят \"дългия, бавен упадък\" на християнството в по-широкия Близък изток, започнал с масовите миграции през 19 век, каза професор Робин Дарлинг Йънг, която изучава църковна история в Католическия университет на Америка във Вашингтон.Развитието на ултраконсервативни ислямски течения като уахабизма в Саудитска Арабия, съчетано със създаването на независими държави, допълнително подхрани това, каза тя. Войната на Америка в Ирак през 2003 г. и последвалият хаос още повече влошиха положението, каза тя. \"Особено в районите, където уахабитският ислям е силен - като Арабския полуостров, християните са подложени на повече ограничения\", каза Йънг. \"ОАЕ се опитват да си създадат по-добър образ пред Запада, като позволяват обществени християнски богослужения при определени ограничения.\"Католиците в ОАЕ обаче смятат за важно да благодарят на управляващите шейхове в ОАЕ за възможността свободно да извършват богослужения. По време на неотдавнашна литургия в \"Дева Мария\" отец Андре Франсиско Фернандес поведе богомолците в молитва, призовавайки Бог да благослови \"управниците на ОАЕ\", като конкретно спомена президента на ОАЕ и владетел на Абу Даби Халифа бин Зайед Ал Нахаян и владетеля на Дубай шейх Мохамед бин Рашид Ал Мактум.Проповедта на Фернандес в този ден беше съсредоточена върху притчата за хлябовете и рибите - историята за това как Исус Христос нахрани множество от 5000 души само с пет хляба и две риби. Свещеникът призова слушащите да пазят вярата си и да гледат на света с отворено сърце. \"Всеки ден се случват чудеса\", каза той на енориашите. \"Необходимо е да вярваме.\" /БТА", "date": "2019.02.03", "title": "За пръв път папа посещава Арабския полуостров (ВИДЕО)"}
{"url": "http://www.cross.bg/valezhi-domovete-kyinsland-1595527.html", "text": "/КРОСС/ Наводнение в североизточна Австралия превърна улиците в реки и принуди хиляди да напуснат домовете си. Властите предупреждават за още очаквани валежи през следващите няколко дни.Хиляди жители на град Таунсвил в североизточен Куинсланд са без ток, а 20 000 къщи са застрашени да бъдат наводнени, ако продължи да вали. Военните се включиха в помощ на населението, като укрепват бреговете с чували с пясък. Премиерът на Куинсланд предупреди гражданите да бъдат изключително внимателни.Обичайно е в северна част на държавата-континент да вали през този сезон, но тази година количеството валежи е далеч над нормата, съобщава АФП. Средната годишна норма за района е 2000 мм, но в някои градове вече са подминали тази цифра.В град Ингам количеството дъжд е 506 мм за 24 часа между събота и неделя, като само за 1 час са паднали 145 мм.Синоптиците очакват рекордните валежи да продължат още 72 часа.", "date": "2019.02.03", "title": "Хиляди напуснаха домовете си заради наводнения в Австралия"}
{"url": "http://www.cross.bg/kanela-yspeshno-kanela-1595525.html", "text": "/КРОСС/ КОт настинка, през паразитни инфекции и дори като средство за понижаване на кръвната захар, канелата е вълшебната подправка, която може да спаси деня ви.  Редица изследвания показват, че ароматната подправка притежава свойства, които повлияват успешно инсулиновата резистентност, която е в основата на диабет тип 2.Счита се, че не всеки вид канела има понижаващ ефект върху кръвната захар. Това действие се приписва основно на цейлонската канела, която освен това има по-ниско съдържание на кумарин (това вещество във високи дози оказва неблагоприятно въздействие върху черния дроб).При диабетици, канела не може да замести постоянната терапия, особено ако тя включва лечение с инсулин. Хората с повишен риск за развитие на диабет могат да получат значителни ползи от приема на канела.Маслото от канела притежава и изразено противогъбично действие. При вътрешен прием на канела, тя успешно се бори с инфекции от кандида в организма и освен това повишава имунитета. Канела може да се прилага и външно, при гъбични инфекции на кожата, особено в областта на краката.. Това свойство на канела се дължи на антибактериалното ѝ действие, а също и на стимулирането на стомашните сокове. Едно японско проучване е показало ефективност на канела и в лечението на стомашна язва, но този ефект не е потвърден от други изследвания.Антибактериалното действие на маслото от канела се използва успешно за унищожаване на бактериите в устната кухина, които причиняват кариес и заболявания на венците. Ето защо растението се добавя в дъвки, води за уста и пасти за зъби.Освен това, приятният аромат на канела подобрява настроението и оказва лек антидепресантен ефект.Установено е, че канела е сред най-силните антиоксиданти в света. Антиоксидантите намаляват формирането на свободните радикали, които увреждат клетките. Основно заради антиоксидантните си свойства, се счита че канела може да се използва успешно за профилактика и лечение на злокачествени заболявания. Ето защо се счита, че приемът на канела води до повишаване на нивото на метаболизма и понижаване на телесната маса. Трябва да се внимава обаче, тъй като приемът на канела едновременно с лекарства за разреждане на кръвта, може да доведе до повишен риск от кървене.Антибактериалното действие на канела я превръща и в подходящо средство за лечение на гърлобол и настинки. Приемът ѝ се съпровожда и от приятен загряващ ефект. Освен това, манганът облекчава симптомите при предменструален синдром.", "date": "2019.02.03", "title": "Неподозираните лечебни свойства на канелата"}
{"url": "http://www.cross.bg/chasa-ypravlenie-deiinosti-1595530.html", "text": "/КРОСС/ На 4 февруари, понеделник, във връзка с монтаж на редуктор за управление на налягането в кв. \"Малинова долина\" – до бензиностанция  OMV, се налага спиране на водоподаването от 10:00 до 22:00 часа на клиентите на \"Софийска вода\", съобщиха от дружеството.кв. \"Витоша\" - ул. \"Братя Чакрин\", ул. \"Слав Караславов\", ул. \"Константин Петканов\"жк. \"Студентски град\"При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: кв. „Студентски град“ до бл. 32Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2019.02.03", "title": "Спират водата в Студентски град утре  "}
{"url": "http://www.cross.bg/mytafova-stzenata-zala-1595524.html", "text": "/КРОСС/ На рождения си ден днес 97-годишната Стоянка Мутафова - една от най-обичаните български актриси, отпразнува 70 години на сцената. Царицата на комедията седна на трона на сцената на зала 1 на НДК. Всички билети за спектакъла бяха разпродадени, затова е подготвена втора дата на 12 март, когато в шоуто ще се включат и други артисти, музиканти и певци, съобщи БНТ.\"Не можа да се намери достатъчно голяма зала за всички, които искат да гледат най-възрастната играеща актриса на света\", каза актрисата Аня Пенчева, която беше водещ на спектакъла. Неин партньор бе колегата й Кирил Ефремов.Вечерта започна с танц на шампионите по спортни танци Виктория Димчева и Георги Ганев. След тях излязоха Ненчо Илчев и Мария Сапунджиева. Те поздравиха актрисата със скеч, който тя е играла с Георги Парцалев през 1978 г. След тях на сцената се качи Йорданка Христова. Сред специалните гости на спектакъла са Мариус Куркински и Виктор Калев, които също поздравиха актрисата с кратки скечове, съобщи \"24 часа\".Празникът продължи цели 3 часа, а на сцената излязоха общо 16 певци и актьори. Сред тях бяха Любо Нейков, Тончо Токмакчиев, Ирен Кривошиева, \"Тоника Домини\", Силвия Кацарова, Нели Петкова, Теди Кацарова и Дичо. Мутафова получи поздравителен адрес от президента Румен Радев и букет от премиера Бойко Борисов.В края на спектакъла свещеници от Светия синод прочетоха благославяща молитва от сцената, с която отправиха пожелание за здраве на легендарната актриса и на цялата публика. Те изчетоха и поздравителен адрес от патриарх Неофит.Вечерта завърши с голяма торта, а цялата зала пя \"Многая лета\" на Стоянка Мутафова. Тя покани всички нейни почитатели на втория спектакъл по случай нейните 70 г. на сцена на 12 март отново в зала 1 на НДК.Младият колега на Мутафова Виктор Калев каза за нея:\"Бедствие, стихийно. Лавина. Харизма, която не може да се опише с две думи. Аз съм много щастлив, че имам възможността да се докосвам до това, което е самата тя и че участвам в нейния празник\".Колегата му Тончо Токмакчиев пък допълни:\"Стоянка Мутафова е легенда, икона на българския театър, кино, шоубизнес, на всичко, на българската култура. Рядко има такъв човек с такава сила, мощ, интелект, толкова поколения са израснали с нея... Искам да й пожелая да е жива и здрава, да продължава да ни радва и да й честитя рождения ден!\".", "date": "2019.02.03", "title": "Стоянка Мутафова отпразнува 97-ия си рожден ден пред пълна зала 1 на НДК"}
{"url": "http://www.cross.bg/kostyuma-vednaga-kypil-1595526.html", "text": "/КРОСС/ \"Държавата да опрости еднократно всички публични задължения на вероизповеданията, които са натрупани до 31 декември 2018 г. Това е разписано в проекта за изменения на Закона за вероизповеданията, който е внесен от лидерите на парламентарните групи на ГЕРБ Цветан Цветанов и на ДПС Мустафа Карадайъ.Това са спасителите с пагони. В Родопите с това звание и с тази голяма отговорност е натоварен 101-ви Алпийски полк. Дни и нощи наред през последната седмица неговият командир полковник Димитър Кацаров със своите подчинени води битка със снега. Той не спасява коли и премръзнали хора от канцеларията си в полка. Не праща други да ръководят тежката техника. На неговите заповеди и указания и на личното му присъствие разчитат както областната и общинските власти, така и стотиците туристи в Пампорово и другите курорти около Смолян. И най-вече местните хора от Смолян до Превала, от Превала до Стойките, до манастира \"Св. Пантелеймон, и т.н. На военните разчитат и машините на почистващите фирми, когато закъсат в дълбокия сняг.Именно такъв костюм, с цена на нова лека кола, беше продаден преди година в Банско. Новият собственик е гастарбайтер от симитлийското село Черниче на име Николай Аспарухов. Той купил костюма от Димитър Кехайов-Мимо от Банско веднага след международния фестивал на маскарадните игри \"Симитлия-древната земя на кукерите-2018\". Костюмът с рекордната дължина на косъма от 109 см дори кандидатства за рекорд на Гинес. Аспарухов, който си дошъл за празниците от Испания, купил костюма и веднага го подарил на своя син Александър. Бившият собственик пък се разделил с него със сълзи на очите.", "date": "2019.02.03", "title": "Преглед на печата за 3 февруари"}
{"url": "http://www.cross.bg/borisov-otkrivaneto-zagora-1595522.html", "text": "/КРОСС/ \"Нашата политика винаги е била да показваме какво сме направили\" това коментира премиерът Бойко Борисов при откриването на реновирания надлез на бул. “Патриарх Евтимий” в Стара Загора.„Ето го моста, помните старозагорци какъв беше, ето го аязмото, новият парк.Така че, моят призив по принцип към политиците е да си мерят много думите, ако тази конфронтация не се спре, тя ще пречи на всеки един, който спечели изборите.Аз не се вкарвам изобщо в тази тема. Хората очакват всеки ден да получават неща, които да ги ползват – училища, детски градини, инфраструктури. Оставям на другите, който иска да се заяжда, да прави компромати. Ние всички избори сме ги минали в такава обстановка. Плащат на 50 души излизат, викат. Но нека те да покажат какво са направили“, коментира премиерът Борисов.Борисов присъства на откриването на цялостно реконструирания надлез над жп линията и бул. „Славянски“ в Стара Загора.Трасето, с обща дължина 550 м., минава по бул. „Патриарх Евтимий“, в участъка от бул. „Славянски“ – от „Братя Жекови“ до Северната граница на Южната промишлена зона. На откриването присъстваше и кметът на Стара Загора Живко Тодоров.„Това което сме поели като ангажимент да направим сме го изпълнили. Другите нямат какво да покажат, че са направили. Когато работим, все ще ни намерят кусури някакви“, каза Борисов.„Първо да направим парковете, ако приходите вървят като миналата година и зала ще направим“, каза премиерът.", "date": "2019.02.03", "title": "Премиерът Борисов: Призовавам политиците да си мерят думите, ако конфронтацията не спре ще пречи на всички (Обновена)"}
{"url": "http://www.cross.bg/investitzii-bulgariya-minasyan-1595531.html", "text": "/КРОСС/ Бизнесът в България до голяма степен използва неквалифицирана и нископлатена работна ръка, което създава впечатление за липса на кадри в страната, заяви Гарабед Минасян от Икономическия институт към БАН, в ефира наBloomberg TV Bulgaria. \"Ако говорим за икономическия цикъл в Европа и света, това е един въпрос, който се различава от случващото се у нас“, смята експертът.По неговите думи кризата от 2008 г. е тръгнала от САЩ и е засегнала развитите страни.„Винаги трябва да търсим причините ендогенно“, подчерта той, като добави: Глобалните взаимоотношения не е задължително да повлияят на развитието на по-малките икономики. Не мисля, че сме изживели положителен цикъл, който да се обърне\".„Ние не се движим в джунгла, където да проправяме пътищата и да осигуряваме движение с относителни бавни темпове“, изтъкна Минасян.Според него в страната ни е изразен елементът на повторение.„Сегашната ситуация в България е сходна с втората половина на 80-те години на миналия век. Тогава също нямахме застой, но развитието бе прекалено малко спрямо това на останалите държави\", посочи той.Минасян коментира факта, че брутният вътрешен продукт на Румъния е с една трета по-голям от българския, а спадът в икономиката ѝ след 2008 г. е бил по-голям от този на България.„Това означава, че ние продължаваме да бележим застой. Средно около една трета от нашите брутни вътрешни инвестиции са насочени навън. Това е изтичане на капитал. То е в три вида – в преки инвестиции в чужбина, портфейлни инвестиции също. Българските инвестиции си струва да бъде насочени в чужбина, ако имат по-висока от вложената възвръщаемост. За последните 3-4 години у нас на глава от населението имаме два пъти повече износ на капитал, отколкото има в Румъния\", подчерта специалистът.", "date": "2019.02.03", "title": "Експерт: Бизнесът в България използва предимно неквалифицирана работна ръка"}
{"url": "http://www.cross.bg/sofiya-latzko-stahovski-1595513.html", "text": "/КРОСС/ С първия кръг от квалификациите днес започва четвъртото издание на тенис турнира от категория \"АТП 250\" в София. Акцентът в програмата на първия ден са два мачa, в които двама български тенисити срещат най-титулуваните участници в прeсявките за основната схема.Шампионът от държавното първенство в зала Габриел Донев ще се изправи срещу украинеца Серхий Стаховски около 16.00 ч. Сслед тях на централния корт в зала \"Арена Армеец\" ще излязат финалистът от държавното Александър Лазаров и словакът Лукаш Лацко.Стаховски и Лацко са поставени съответно под №4 и №3 в квалификациите.33-годишният украинец е единственият участник в пресявките за основната схема, който е печелил турнир от световния тур на АТП. Той има четири индивидуални титли от категория \"АТП 250\" - в Загреб (2008 г.), Санкт Петербург (2009 г.), Росмален (2010 г.) и Кънектикът (2010 г.), както и три трофея на двойки - два от \"АТП 250\" и един от \"АТП 500\".Стаховски е достигал до третия кръг на всички турнири от Големия шлем и има три победи срещу играчи от топ 10 - Роджър Федерер и Ернестс Гулбис на \"Уимбълдън\" през 2013 и 2014 г. и срещу Стан Вавринка в Марсилия през 2015 г.Върховото му класиране в световната ранглиста е 31-а позиция през септември 2010 г., а в момента е №136. Той се завръща в София след тригодишно отсъствие. През 2016 г. украинецът загуби на старта от германеца Филип Колшрайбер.Лацко няма титла, но е играл два финала в турнирите на АТП - в Загреб през 2012 г. и в Ийстборн през 2018 г. Той беше №44 в света през януари 2014 г., а в момента е 127-и в ранглистата. 31-годишният словак е достигал по два пъти до третия кръг на \"Уимбълдън\" и Australian Open.Лацко също ще участва за втори път в София. Миналата година словашкият тенисист победи чеха Йозеф Ковалик в първия кръг, а във втория отстъпи срещу руснака Евгени Донской.Неговият съперник на старта тази година - Александър Лазаров, ще играе за четвърта поредна година в София. 21-годишният българин получи \"уайлд кард\" за основната схема през 2017 г., като загуби на старта от молдовеца Раду Албот. (6:7, 2:6) През 2016 и 2018 г. Лазаров отстъпи срещу румънеца Мариус Копил (6:7, 4:6) и германеца Оскар Оте (7:6. 5:7, 1:6) в първия кръг на квалифик3ациите.За 22-годишния Габриел Донев предстои дебютно участие в \"София оупън\". Победителят от мача му със Стаховски ще се бори за място в основната схема с Рудолф Молекер или Лука Вани, а от двубоя между Лазаров и Лацко - срещу Даниел Брандс или Камил Майхжик.Централен корт (начало в 12.00):№1 Яник Маден (Германи) - Даниел Химено Травер (Испания)№2 Стефано Травалия (Италия) -. Джеймс Уорд (Великобритания)№3 Лукаш Лацко (Словакия) - Александър Лазаров (България)№4 Серхий Стаховски (Украйна) - Габриел Донев (България)Корт №1 (начало в 12.00 ч.):Франко Шкугор (Хърватия) - №8 Салваторе Карузо (Италия)Андреа Арнаболди (Италия) - №2 Егор Герасимов (Беларус)Даниел Брандс (Германия) - №6 Камил Майхжак (Полша)Рудолф Молекер (Германия) - №5 Лука Вани (Италия) ", "date": "2019.02.03", "title": "\"София оупън\" започва днес с два български мача в квалификациите"}
{"url": "http://www.cross.bg/selin-dion-parizh-1595515.html", "text": "/КРОСС/ Не можем да отречем, че освен всички невероятни ревюта през haute couture седмицата на модата във френската столица, станахме свидетели и на едно персонално такова – това на Селин Дион. Певицата е все още в Париж дори и след края на представянето на колекциите. Тя постоянно впечатляваше със своя личен стил и избор на тоалети, гледайки колекциите на големите модни корифеи от първия ред.Очевидно Селин не спира да приковава погледите към себе си. Последно тя бе забелязана из улиците на Париж, облечена в яркочервено омбре палто от Oscar de la Renta на стойност 3,490 долара. Под палтото Дион беше изцяло в черно, завършвайки визията си с металически червени токчета.", "date": "2019.02.03", "title": "Селин Дион - музата на Oscar de la Renta"}
{"url": "http://www.cross.bg/gechev-banov-iioncheva-1595511.html", "text": "/КРОСС/ „Проблемът е, че всеки ден има скандали с кражби” това каза в интервю за предаването „Офанзива” по Канал 3 Румен Гечев от БСП. „Това е един блестящ случай, който показва хиляди нарушения.  Елена Йончева и двамата колеги са проверили документите. Ако получат такава информация и не я предадат, носят съдебна отговорност”, допълни той, по повод скандала „Ало, Банов съм”. „Всеки е невинен до доказване на противното, но Банов призна, че е нарушил процесуалния кодекс, защото не е уведомил органите и не е взел необходимите мерки”, коментира Гечев. „Излиза, че Боил Банов четири години позволява да бъде рекетиран от правителството. Той не е казал като зам.-министър на министъра си, не е казал на премиера. Бойко Борисов трябваше да го уволни на секундата. Той казва: През разни хора идва при мен, значи хората идват при него? Кои са тези хора? Кои са тези хора, които са му предавали заплахите да го убият? Един министър е рекетиран и първата му работа е да каже на съответните органи”, изтъкна проф. Гечев.”Елена Йончева е изпълнила перфектно работата си. Цялото БСП излезе в защита на Елена Йончева, докато ГЕРБ се крие”, каза още проф. Румен Гечев.", "date": "2019.02.03", "title": "Проф. Румен Гечев: Излиза, че Боил Банов четири години позволява да бъде рекетиран от правителството"}
{"url": "http://www.cross.bg/rysiya-obseg-sreden-1595512.html", "text": "/КРОСС/ Напрежението между Русия и САЩ заради ракетния договор се покачва. Разменят се готовности за преговори, но всичко това се случва на фона на сериозни предупреждения от двете страни. Русия е готова да води диалог по Договора за ликвидиране на ракетите със среден и малък обсег (ДЛРСМО), но само ако САЩ преразгледат позицията си и възобновят спазването на договора, заяви руското външно министерство, цитирано от ТАСС. САЩ също изрази готовност за нови преговори. Русия същевременно ще направи всичко необходимо за гарантиране на сигурността след изтеглянето на САЩ от ракетния договор, заяви министерството. По-рано руското външно министерство съобщи, че САЩ официално са уведомили Русия, че прекратяват участието си в Договора за ликвидиране на ракетите със среден и малък обсег от 1987 г. и започват процедура по оттегляне от него. След това руският президент Владимир Путин обяви, че и Русия прекратява участието си в договора.\"На 2 февруари Съединените американски щати, с нота на Държавния департамент, официално уведомиха Руската федерация за прекратяване на участието си в двустранния Договор за ликвидиране на ракетите със среден и малък обсег от 1987 г. и началото на процедурата по излизането от него\", се казва в изявление на руското министерство на външните работи.Вашингтон обяви също, че \"вече не се смята за обвързан със задълженията по този документ, т.е. може открито да пристъпи към разработката, производството и разполагането на забранените от договора въоръжения\". \"В условията на новите създавани от Вашингтон заплахи ние, разбира се, ще бъдем принудени да предприемем всичко необходимо за обезпечаване на националната си сигурност\", се казва в руското изявление.\"Русия си запазва правото да предприеме огледални мерки по отношение на разработването, производството и наземното разполагане на ракети със среден и малък обсег\", добави руското дипломатическо ведомство, като същевременно напомни изявлението на президента Владимир Путин, че Русия няма да разполага такова въоръжение в Европа и в други региони, където засега няма да се разполагат американски ракети със среден и малък обсег.Русия също прекрати участието си в Договора за ядрените сили със среден обсег от времето на Студената война след подобен ход на Съединените щати, пише Ройтерс от Москва. Това обяви президентът Владимир Путин и инструктира правителството да не инициира преговори за разоръжаване с Вашингтон. \"Ще постъпим по следния начин. Нашият отговор ще бъде огледален. Американските партньори обявиха, че прекратяват участието си в договора, и ние го прекратяваме\", каза Путин на среща с министрите на отбраната Сергей Шойгу и на външните работи Сергей Лавров.САЩ междувременно са готови на нови преговори с Русия по контрола над въоръженията, стига да има възможност за проверка на договореностите и привеждането им в изпълнение, заяви държавният секретар на САЩ Майк Помпейо, цитиран от ТАСС. \"САЩ продължават да държат на действителен контрол над въоръженията, който гарантира сигурността на САЩ и на техните съюзници и партньори, който може да бъде проверяван и привеждан в изпълнение и който включва партньори, които отговорно изпълняват задълженията си. САЩ са готови да преговарят с Русия по контрол над въоръженията, който отговоря на тези критерии\", каза Помпейо. \"За жалост Договорът за ликвидиране на ракетите със среден и малък обсег вече не действа, защото Русия продължава да го нарушава. Днешните ни действия имат за цел да защитят националната сигурност и интереси на САЩ, както и нашите съюзници и партньори\", добави той.", "date": "2019.02.03", "title": "Напрежението между Русия и САЩ се покачва заради ракетния договор"}
{"url": "http://www.cross.bg/magistrala-kraii-italiya-1595516.html", "text": "/КРОСС/ Близо 200 души бяха блокирани на магистрала в Италия след силния снеговалеж, който тормози цяла Европа.Над 12 часа бе затворен участъка от A22 край Алто Адидже, който минава през Италианските Алпи. Върху него падна лавина, но жертни и ранени няма.Друг участък от същата магистрала е блокиран край Бернеро и границата с Австрия. Колоната там е достигнала 16 километра, а причината е няколко коли с неподходящи гуми, които поднесли и катастрофирали.Множеството хора, които се наложило да изтърпят на пътя минусовите температури били спасени от органите на реда и пожарната.", "date": "2019.02.03", "title": "Снежен ад в Италия. Лавина затвори магистрала "}
{"url": "http://www.cross.bg/sirene-rozovo-mandrata-1595520.html", "text": "/КРОСС/ След , Швейцария вади на пазара и розово сирене. Зад новаторската идея стои собственик на мандра от региона Тогенбург. Интересното е, че пъстрия млечен продукт е направен по поръчка на китайски вносител.", "date": "2019.02.03", "title": "Швейцарците направиха розово сирене"}
{"url": "http://www.cross.bg/iioncheva-chovek-elena-1595519.html", "text": "/КРОСС/ „Боил Банов е един интелигентен човек. Но, когато един нормален човек попадне в мафиотската организация на работа на ГЕРБ става такъв” това каза в интервю за предаването „Тази неделя” по БТВ депутатът от БСП Елена Йончева, в коментар на скандала на седмицата „Ало, Банов съм”. По думите й, записът, който трае 17 минути, показва не само няколко фрази, а дълъг разговор, в който се заявява, че трябва едни 700 000 хиляди лева да се спестят. Според нея, този скандал е продължение на скандала „Ало, Ваньо” и това е модел на управление. „Няма чувство за справедливост в тази държава\",  категорично заяви Йончева. \"Предоставихме и документи, които доказват, че всичко, което се е говорило е истина. Опитват се варварски да оберат държавата. Нямам съмнение, че записът е автентичен\", увери тя и подчерта, че не допуска източникът на информация да е подал грешна информация за случая. „Имаме и документи, които го потвърждават”, каза още Елена Йончева.", "date": "2019.02.03", "title": "Елена Йончева: Когато един нормален човек попадне в мафиотската организация на работа на ГЕРБ, става такъв"}
{"url": "http://www.cross.bg/zhiletki-zhiletki-nasilie-1595518.html", "text": "/КРОСС/ Франция става свидетел на широкомащабни граждански въленния и драматични антиправителствени протести вече повече от два месеца, но въпросите кои са „жълтите жилетки“, „сините жилетки“ и „червените шалове“, какво искат и защо го искат, развълнуваха почти целия свят и особено Европа, пише в свой анализ CNBC.Протестиращите с жълти жилетки излизат по улиците на градовете в цяла Франция още преди два месеца. Демонстрациите често се превръщат в насилие, което води до драматични сблъсъци с френските полицаи.Първоначалният катализатор на протестите е планираното увеличение на данъка върху въглеводородите, въведено като част от екологичната стратегия на френското правителство. Готвеше се и повишаване на данъка върху горивата, особено на дизела от 1 януари.Докато жълтите жилетки миналата събота организираха своя 11-пореден уикенд на протести, то сега предупрежденията са, че за следващите уикенди се очакват още по-големи демонстрации, но вече се появявят и контрапротестиращи.От миналата неделя „Червените шалове“ и „Сините жилетки“ се обявиха против насилието, наблюдавано по време на протестите на „жълтите жилетки“, като новите движения се представят и като защитници на републиката.Първата демонстрация в цялата страна беше проведена на 17 ноември, като бяха блокирани пътища, магистрали, кръстовища и складове за горива. Само в този ден 400 бяха ранени, от тях 14 сериозно, а над 15 души бяха арестувани.Движението събра подкрепата на работещите хора и на средната класа, ядосани от влошаването на жизнения стандарт в резултат на политикатаа на президента Еманюел Макрон. Протестите станаха синоним на сцени на улични сблъсъци, насилие и унищожаване на собственост, но по-голямата част от демонстрантите са мирни.Обществеността показва признаци на умора на ежеседмичните протести, безредици и насилие и така през последните седмици се появи антипротестното движение. Миналата неделя около 10 000 души протестираха срещу насилието, наблюдавано в Париж, според френски медии.Най-известната група за борба с насилието се нарича „Червените шалове на Франция“ (или Foulards Rouges). Призовавайки за спиране на блокадите и насилието, групата \"Червени шалове\" казва, че \"има за цел да даде гласност на раздразнението на останалата част от населението, което е изправено пред блокади и насилие заради демонстрациите.Червените шалове маршируваха в Париж миналата неделя в \"Марш за републиканските свободи\" заедно с други съюзнически групи, включително \"сините жилетки\" или \"Gilets Bleus\".Сините жилетки също призовават за прекратяване на \"всички форми на насилие и омраза\", а основателят на движението Лоран Сегнис заявява, че  блокирането на пътищата само ще доведе до по-голяма безработица и несигурност. Той осъжда ситуацията, създадена от жълтите жилетки.Първоначлано реакцията на правителството се забви, като дори първоначално продължаваше да се придържа към решението си за увеличаване на данъка върху горивата. След това правителството реши да отложи въвеждането на по-високия данък, но на 4 декември протестите се разраснаха и правителството заяви, че ще спря въвеждането на данъка за шест месеца. Ден по-късно всички планирани вдигания на данъците бяха спрени.В телевизионно обръщение френският президент обеща да повиши минималната работна заплата със 100 евро, като заяви, че увеличението на данъците върху пенсиите ще бъде отменено. Заради мерките Франция ще надхвърли границата от 3% за бюджетния си дефицит.Макрон, който е бивш министър на икономиката, се опитва да се отърси от репутацията си на президент на богатите, особено на фона на стремежа си за реформи на данъчното облагане, пазара на труда и на пенсионната система.В тази ситуация не е изненадващо, че популярността на Макрон остава ниска, като според последното направено проучване той получава едва 27% одобрение през януари. авт: Магдалена Иванова, investor.bg", "date": "2019.02.03", "title": "Жълти жилетки, сини жилетки и червени шалове: Защо протестират французите?"}
{"url": "http://www.cross.bg/izbori-madyro-prezident-1595517.html", "text": "/КРОСС/ Осемдневният краен срок за венецуелския президент Николас Мадуро да обяви нови избори, поставен му от седем държави от ЕС, изтича днес. След изтичането му Великобритания, Белгия, Германия, Испания, Португалия, Холандия и Франция са заявили, че ще признаят за президент на Венецуела опозиционния лидер Хуан Гуайдо, предадоха ДПА и Ройтерс, цитирани от БТА.На митинг в Каракас пред привърженици снощи Мадуро отхвърли искането на европейските държави като \"безочливо\" и заяви, че той е законният държавен глава на страната си. На друг митинг наблизо Гуайдо се зарече, че народът ще остане на улиците, докато не бъде извоювана свобода, временно правителство и нови честни избори за президент. Но на проправителствения митинг социалистът Мадуро се провикна: \"Вие искате избори? Вие искате предсрочни избори? Ще имаме парламентарни избори\". Митингът бе в чест на 20-годишнината от първото встъпване в длъжност като президент на покойния Уго Чавес.Опозиционният депутат Армандо Армас окачестви като поредната провокация идеята на Мадуро за предсрочни парламентарни избори. \"Мадуро не е президент и т.нар. Учредително събрание няма легитимност, няма стойност\", се казва в изявлението на депутата от Националното събрание (парламента). Подчиненият на Мадуро Върховен съд е обявил за незаконно Националното събрание, след което Мадури свика свое Учредително събрание, припомниха агенциите.Те отбелязаха, че позициите на Николас Мадуро се доразклатиха, след като вчера бе разпространено видео, в което един генерал от венецуелските ВВС изрази подкрепа за Хуан Гуайдо, провъзгласил се за временен държавен глава до произвеждането на избори.Генерал Франсиско Янес заяви, че \"90 на сто от армията не е с диктатора, а с народа на Венецуела, след което командването на въоръжените сили го заклейми като предател. ", "date": "2019.02.03", "title": "Мадуро предложи нови избори, но не президентски, а парламентарни"}
{"url": "http://www.cross.bg/sofiya-kyzmanov-krug-1595496.html", "text": "/КРОСС/ Българите в основната схема на АТР 250 турнира София Оупън изтеглиха сериозни съперници за първия кръг на основната схема, която започва във вторник в „Арена Армеец“.Жребият беше изтеглен в залата в присъствието на директора на състезанието Горан Джокович, супервайъзърът на АТР Миро Братоев, Димитър Кузманов и носителят на три титли от Големия шлем Стан Вавринка.Димитър Кузманов ще играе срещу холандеца Робин Хаасе, а Адриан Андреев среща австралиеца Джон Милман. Водач в схемата е №11 в световната ранглиста Карен Хачанов от Русия, който почива в първия кръг. Направо от втори кръг стартират и №2 Стефанос Циципас (Гърция), №3 Даниил Медведев (Русия), който е в половината на Циципас, и №4 Роберто Баутиста Агут (Испания), който е първият победител в турнира в София.„Не съм очаквал лесен жребий, защото турнирът е изключително силен,- коментира Кузманов. – Играх с Хаасе тук през 2017 година (бел. ред. – 4:6, 3:6) и  имам представа какво може. Доколкото знам играе за Холандия в Купа „Дейвис“ тази седмица, така че ще дойде по-късно в София. Направих отлична подготовка в Барселона преди сезона. Имах възможност там да тренирам с тенисисти като Карен Хачанов и Душан Лайович. Не започнах добре годината, но съм убеден, че ще направя още по-силен сезон от 2018-а“.", "date": "2019.02.03", "title": "Сериозни съперници за българите на София Оупън"}
{"url": "http://www.cross.bg/tema-razgovor-nedelya-1595503.html", "text": "/КРОСС/  Сработи ли аферата \"Ало, Банов съм\"? Разговор с Георги Свиленски от БСП. Преди Световния ден за борба с рака. Гостува д-р Стефан Константинов, директор на Националната онкология. Либерални ценности в консевративни времена. Разговор с Юнал Лютфи от ДПС. Актрисата Яна Маринова в неделното утро. Емоционалната история на баскетболистката Гергана Брънзова, разказана от Гергана Гунчева. Да готвиш на Северния полюс. Разговор с Филип Захариев. Завой към изкуството: Ива Лукарска. Скандалът на седмицата, вгодината на изборите. Има ли манипулация в записите по аферата „Ало, Банов съм\"? В студиото - Елена Йончева.Единствената французойка, летяла в космоса. Клоди Еньоре, пред „Тази неделя\". Защо, едва навършили 20 години, Людмила и Антонио обличат униформата на жандармерията? Хилда Казасян, за любимите песни от любими филми.  Кога ще започнем да плащаме в евро? Еврокомисарят Валидс Домбровскис, само пред Нова.Снежната история на един шампион. Къде започва пътя на Алберт Попов? За миналото, като приказта, за настоящето, като болка. Една година след смъртта на Стефан Шарлопов. Говори съпругата му - Бояна, пред Мариян Станков - Мон Дьо. ", "date": "2019.02.03", "title": "Теми и гости в сутрешните блокове на телевизиите на 3 февруари "}
{"url": "http://www.cross.bg/chasa-provede-zala-1595505.html", "text": "/КРОСС/От 9.00 часа Белоградчишкият епископ Поликарп ще оглави архиерейска света Литургия в софийския храм „Св. Богородица - Живоприемни източник“ в кв. „Подуяне“.От 11.00 часа в Литературен клуб „Перото“ ще се състои връчването на годишните анти-награди „Големият брат”. Те се присъждат на правителствени структури, компании или личности, нарушили правото на лична неприкосновеност и защитата на личните данни. Наградата е учредена от международната неправителствена организация за защита на личните права Privacy International.От 13.00 часа в централата на ПП АБВ (улица „Врабча“ 23) ще се проведе пресконференция.От 12.30 до 17.00 часа на ул. „Изложение“ ще се проведе състезание по редене на пъзели.От 9.00 часа в зала „Скаптопара“ ще започне Държавно първенство по Таекундо.От 11.00 часа в зала \"Никола Станчев\" в комплекс \"Меден рудник\" ще се проведе спортният празник \"Бургас играе хандбал\".От 11.30 часа пред паметника на Гоце Делчев му в Морската градина ще се проведе тържествено отбелязване на 147 години от рождението му.От 14.00 часа в Спортна зала „Никола Петров“ ще се проведе среща по хандбал „А” РГХ мъже между ХК „Локомотив” от Горна Оряховица и ХК „Чардафон“ от ГабровоОт 9.00 часа в ОУ „Иван Вазов“ Смолян ще се проведе областен кръг на олимпиадата по български език и литература.От 10.00 часа, предсрочно ще бъде открит цялостно реконструирания надлез над жп линията и бул. „Славянски“. На официалната церемония за откриването е поканен министър-председателят Бойко Борисов.", "date": "2019.02.03", "title": "Предстоящи събития в страната на 3 февруари"}
{"url": "http://www.cross.bg/godini-broyat-bulgarite-1595506.html", "text": "/КРОСС/ Българските емигранти по света са се увеличили с 400 хиляди за седем години, съобщава информационният портал eurochicago.com, като се позовава на данни на външно министерство, изпратени в отговор на въпроси на сайта.Най-много са българските граждани в Германия - 416 000. Според информация на портала, през 2011 г. броят на българите там е бил близо 75 000. Увеличил се и броят на българите във Великобритания и Франция, а за Турция е отчетено намаляване.", "date": "2019.02.03", "title": "Българските емигранти по света са се увеличили с 400 хиляди за последните 7 години"}
{"url": "http://www.cross.bg/rodeni-na-fevryari-1595507.html", "text": "/КРОСС/ , председател на фондация “Христо Ботйов”, волейболист, бивш футболист, почетен президент на ФК “Локомотив” (Пд)", "date": "2019.02.03", "title": "Родени на 3 февруари "}
{"url": "http://www.cross.bg/alepo-sgrada-chetiri-1595508.html", "text": "/КРОСС/ 11 души загинаха при срутване на повредена през гражданската война сграда в сирийския град Алепо, предаде АП, като се позова на сирийската агенция САНА.Сред загиналите са и четири деца. Пететажната сграда е рухнала тази сутрин, като само един от намиращите се в нея е оцелял. Сградата се намира в квартал \"Салахуддин\" в източната част на Алепо.Алепо бе разделен в продължение на четири години от лятото на 2012 г. Западната част на града се намираше под контрола на сирийския режим, а източната - на опозицията.Сирийската армия започна офанзива срещу бунтовниците в Алепо през 2016 г., продължила месеци и довела до възстановяването на контрола на правителството над целия град.Близо осемгодишният конфликт в Сирия отне живота на повече от 400 000 души, а големи части от страната бяха опустошени.", "date": "2019.02.03", "title": "11 жертви след срутване на сграда в Алепо"}
{"url": "http://www.cross.bg/vale-nyakolko-dyshi-1595509.html", "text": "/КРОСС/ Броят на загиналите в срутването на хвостохранилището в Бразилия достигна 121 души, а 226 души са в неизвестност, съобщиха спасителните екипи, цитирани от АП.Представител на противопожарната служба на щата Минас Жераис заяви, че някои от телата може никога да не бъдат намерени под тоновете кал, които заляха района на градчето Брумадиньо.Стената на язовира,съдържащ вода от отпадъците на металургичната промишленост, се скъса на 25 януари. Жителите на близките къщи бяха евакуирани, няколко сгради бяха унищожени от потоците кал. Бразилската минна компания \"Вале\", която притежава язовира, обяви намерението си да се откаже от използването на 10 аналогични съоръжения от съображения за сигурност.По предварителни данни големият брой смъртни случаи в резултат на аварийната ситуация отчасти се обяснява с факта, че алармените сирени не са работили при скъсването на язовирната стена. Президентът на \"Вале\" Фабиу Шварцман заяви потоците от течна кал са се разпространили толкова бързо, че за няколко минути са повредили тези устройства.Токсичната кал се разля на площ, еквивалентна на 100 футболни игрища.", "date": "2019.02.03", "title": "Жертви на токсичната вълна в Бразилия може завинаги да останат неоткрити"}
{"url": "http://www.cross.bg/minys-evropa-temperatyri-1595510.html", "text": "/КРОСС/ Северна и Западна Европа ще бъдат обхванати от изключително студент фронт, който освен ниски температури ще донесе със себе си и валежи от сняг, съобщава „Евронюз“. Очаква се на някои места живакът в термометрите да падне до минус 12 градуса по Целзий. Мразовитото време, което ще продължи до понеделник, ще обхване Португалия, Испания, Франция, Ирландия, Великобритания, Белгия, Люксембург и Скандинавието.Въпреки очакваните минусови температури, обаче, времето в Европа е доста по-меко спрямоарктическите студове в САЩ, които взеха 21 жертви през изминалата седмица.Синоптиците прогнозират, че през следващите три дни температурите в части от Норвегия и Финландия ще паднат до между минус 17 и минус 21 градуса.В Шотландия живакът в термометрите също ще падне в зоната на двуцифрените минусови температури, докато в Испания температурата ще е около минус 4 градуса. Британското метеорологично бюро издаде жълт код за опасност от сняг и поледици.В съседна Франция се очакват обилни снеговалежи в районите с над 700 метра надморска височина. Най-голямо количество сняг ще падне над Алпите и Пиринеите.", "date": "2019.02.03", "title": "Студ и сняг ще сковат част от Европа следващите дни"}
{"url": "http://www.cross.bg/svilenski-georgi-etap-1595528.html", "text": "/КРОСС/ „Не става въпрос БСП да е доволна или ръководството на БСП, или на парламентарната група, тук говорим за защита на държавния и обществения интерес, в случая с разходването на едни средства” това каза в интервю за предаването „Денят започва с Георги Любенов” по БНТ Георги Свиленски от БСП, в коментар на скандала на седмицата „Ало, Банов съм”. „Наистина, много лошо се навързаха случая „Елена Йончева”, с повдигнатите обвинения, с изнесената след това информация”, допълни той. „В БСП целта не е да затвори единия скандал, с някакъв друг такъв. Напротив, ние искаме да покажем на обществото, какво се случва”, заяви Свиленски. По думите му, дебатът през седмицата се е изкривил в лоша посока. „А именно, това, дали са законни записите, какъв бил човекът, който свидетелства”, изтъкна той. „Аз се радвам, че в края на тази седмица вече станаха ясни фактите. А фактите са, че говорим за два различни етапа на строителство – етап 2 и етап 3. Нашата  информация е за етап 2, където Министерство на културата, в лицето на министъра и зам.-министъра, са спестили едни 700 000 лв. на фирмата-изпълнител. И това е проблемът”, коментира социалистът и подчерта, че това е модел на управление. Той подчерта, че хората в държавните институции трябва да защитават не интереса на фирмите, а интереса на българските граждани, на хората, които са ги избрали. „Призивът ми към всички хора в държавната администрация е, да не се поддават на този натиск, само за да си запазят работното място за момента, за заплатата която ще получат, този или следващия месец, а напротив, да си изпълняват професионално задълженията, да не извършват нарушения. И, ако можем да постигнем тази цел, мисля че сме допринесли много за демократичното развитие на държавата”, каза още Георги Свиленски.", "date": "2019.02.03", "title": "Георги Свиленски: Министерството на културата са спестили  700 000 лв. на фирмата-изпълнител"}
{"url": "http://www.cross.bg/krug-bulgariya-konkyrsa-1595529.html", "text": "/КРОСС/ Дванайсетокласници от 13 професионални гимназии в Западна България ще се състезават във втори кръг на конкурса „Стани стипендиант на ЧЕЗ“, който ще се проведе на 08 февруари 2019 г. Те ще решават два теста – първият е с множествени отговори и една електротехническа задача. Състезанието се организира за седма поредна година.То е част от графика на националните състезания по професии през учебната 2018–2019 г. на Министерството на образованието и науката.„Целта на тази инициатива е да покажем на младите и талантливи хора, че те са желани и ценени в България, че имат възможности за професионална реализация в родината си и се надяваме по този начин да ги задържим в България. Българската енергетика се нуждае от тях“, заяви Евгения Накова, директор „Човешки ресурси“ в „ЧЕЗ България“ ЕАД.Финалният кръг на състезанието традиционно ще бъде в края на март. Тогава ще се състезават представителите на шест училища – победители във втори кръг.Класираните на първите три места (по двама ученика от всяко училище), ще получат стипендия от ЧЕЗ в размер на 500 лв. (преди облагане с данъци) и шанса да кандидатстват с оценката от конкурса в четири висши учебни заведения - Технически университет в София, Колеж по енергетика и електроника, Минногеоложки университет „Св. Иван Рилски“ и Висше транспортно училище „Тодор Каблешков“. Допълнителна информация за регламента на състезанието и периодите на провеждане на отделните кръгове може да бъде намерена на сайта www.stipendiant.com.", "date": "2019.02.03", "title": "Дванайсетокласници ще се състезават във втори кръг на конкурса „Стани стипендиант на ЧЕЗ“"}
{"url": "http://www.cross.bg/almodovar-film-dolor-1595514.html", "text": "/КРОСС/ Какво по хубаво от три големи фигури от света на испанското кино на едно място или по-конкретно, в един филм. Това очаква зрителите, в следващия филм на Педро Алмодовар, главните роли в които играят Пенелопе Крус и Антонио Бандерас, „Dolor y Gloria“.Алмодовар черпи вдъхновение за новия си филм от шедьовъра на Федерико Фелини, “8½”. Историята е за застаряващ режисьор на име Салвадор Мало, който поглежда назад в миналото си към всички онези хора, които са белязали живота му.  Според синопсиса на филма в него ще присъстват персонажи като първата любов, вторите любови, майката, преходността, актьор, с когото режисьорът е работи, 60-те, 80-те, настоящето, празнината, усещането за всепоглъщаща празнина, причинена от невъзможността повече да правиш филми.А трейлърът, който излезе вчера, обещава отдавна мечтано потапяне в чувствения и възхитителен свят на Алмодовар. Както ще стане ясно от трейлъра, всеки елемент от декора, реквизира, светлината, музиката води диалог със зрителя.„Dolor y Gloria“ е първият филм на Алмодовар след мелодрамата „Жулиета“ от 2016 г. Предполага се, че филмът ще бъде разпространен първо в Испания, а след това ще се представи на Кинофестивала в Кан през пролетта, където Алмодовар има обичай да показва филмите си за първи път пред международна публика.Анотнио Бандерас е работил с Алмодовар в „Tie Me Up! Tie Me Down!“ и „The Skin I Live In“, а Пенелопе Крус – в „Broken Embraces“ и „Volver“, като за последния получи номинация за „Оскар“ за най-добра актриса.\n\t\t\t\t\t", "date": "2019.02.03", "title": "Педро Алмодовар събира Пенелопе Крус и Антонио Бандерас в новия си филм (ВИДЕО)"}
{"url": "http://www.cross.bg/vychich-belgrad-miliona-1595504.html", "text": "/КРОСС/  Десетки хиляди излязоха вчера по улиците в Белград и други сръбски градове за деветия пореден седмичен протест срещу управлението на президента Александър Вучич, предаде ДПА.   ", "date": "2019.02.03", "title": "Десетки хиляди протестираха в Сърбия против президента Александър Вучич"}
{"url": "http://www.cross.bg/gytenberg-pechatna-fyst-1595487.html", "text": "/КРОСС/ Йоханес Генсфлайш цур Ладен цум Гутенберг е германски златар и печатар, основоположник на съвременното книгопечатане. Няма много сведения за живота му. Едно от малкото неща, които се знаят за него, е това, че учи университета Ерфурт.Гутенберг започва да експериментира с металната типография, след като се премества от Майнц в Страсбург през 1430 г. Знаейки, че изготвянето на букви от дърво е трудоемка и времеемка задача, той стига до извода, че изготвянето на метални букви ще отнеме по-малко време, тъй като единствено трябва да се направи по един шаблон за всяка. Този шаблон след това се ползва за изготвянето на всички нужни букви.През 1438 г. Гутенберг сключва споразумение с Андреас Дритзен, който финансира опитите му в сферата на печатното дело. През 1450 г. в начинанието му се включва и немския бизнесмен Йохан Фуст. Фуст му заема 800 гулдена, с които Гутенберг стартира бизнеса си. Работилницата на Гутенберг поглъща всичките заети пари и той е принуден да вземе още 800 гулдена.Най-значителната печатна книга, дело на Гутенберг, е 42-редовата Библия, отпечатана през 1452 г. Това е първата в света отпечатана Библия. Освен нея в работилницата се печатат различни документи, свързани с индулгенциите на църквата, както и няколко бройки на латинската граматика.Още същата година Фуст иска от Гутенберг да му върне вложените 1600 гулдена. Стига се до съд, който се произнася в полза на Фуст. Съдърт решава да предаде пълния контрол на работилницата и права на половината напечатани библии. Съкрушен, Гутенберг напуска работилницата.Много скоро отново се връща в бизнеса с малка работилница, в която печата различни църковни текстове.Принуден да остане анонимен, Гутенберг не слага нито своето име, нито името на работилницата върху напечатаните книги.Изобретеният от Гутенберг машинен печат с подвижен набор поставя началото на революция в печатането и често е определяно като едно от най-важните събития на Новото време. Изобретението му оказва силно влияние върху развитието на Ренесанса, Реформацията и Научната революция и поставя материалните основи на съвременната икономика на знанието и демократизация на образованието.Гутенберг за пръв път в Европа използва подвижен набор за печатане около 1439 година и пръв в света конструира механично задвижвана печатна преса.Сред многобройните му приноси към печатането са създаването на технология за масово производство на елементи за подвижен набор, използването на мастило на маслена основа и въвеждането на дървена печатна преса, подобна на винтовите преси, използвани в земеделието по това време.Най-значимото му изобретение е съчетаването на тези елементи в практична система, която дава възможност за масово производство на печатни книги и която се оказва икономически изгодна както за печатарите, така и за читателите.През 2001 година, според анкета на американското издание \"Сънди таймс\", Гутенберг е посочен за личност на хилядолетието.  Втори в класацията е английският драматург Уилям Шекспир. След него се нареждат издателят на първата печатна книга на английски Уилям Какстън, Леонардо да Винчи, британската кралица Елизабет І, Исак Нютон, Ейбрахам Линкълн и Галилео Галилей.", "date": "2019.02.03", "title": "3 февруари 1468 г. - Умира \"бащата\" на печатната преса"}
{"url": "http://www.cross.bg/simeon-boga-anna-1595482.html", "text": "/КРОСС/ Четиридесет дни след раждането на Господа Иисуса Христа света Дева Мария донесла своя Младенец в Йерусалимския храм според Мойсеевия закон, който заповядвал, всяко първородно от мъжки пол да бъде посвещавано или представяно на Бога (Изх. 34:19-20, Чсл. 18:15-16). Това било установено за спомен на избавянето на израилските първородни от смъртта, която поразила всички египетски първородни от човек до добитък (Изх 12:29). Затова всеки първородин като собственост на Господа бил длъжен с определена от закона цена да бъде откупен. А след навършване на 40 дни от рождението майката на първородния принасяла в жертва на Бога агне. Ако майката е бедна, принасяла гургулица или два гълъба. На този закон смирено се подчинила и света Богородица.По това време в Йерусалим живеел един благочестив старец на име Симеон. Той с вяра очеквал идването на Месия – Христос, защото му било обещано от Светия Дух, че няма да умре, докато не види Христа Господен...Преданието разказва, че Симеон бил един от седемдесетте преводачи на старозаветния текст на Библията от еврейски на гръцки, които египетския цар Птоломей ІІ Филаделф (285-246 г. пр.Хр.) назначил с тази преводаческа задача. На Симеона се паднало да преведе книгата на пророк Исаия. И когато стигнал до глава 7 стих 14, помислил, че в еврейския текст има грешка, като е казано:  Посегнал да поправи думата Девица, но ангел Господен го спрял: \"Писаното е точно, затова нищо не поправяй! Ти няма да умреш, докато не видиш с очите си изпълнението на тия думи\".Сега по внушение на Светия Дух Симеон влязъл в храма, когато донясли Иисуса. Той Го взел на ръце и в пророческо вдъхновение извикал: \"Сега отпускаш Твоя раб, Владико, според думите си с миром, защото очите ми видяха Твоето спасение, което си приготвил пред лицето на всички народи, - светлина за просвета на езичниците и слава на Твоя народ Израиля!\" Йосиф и св. Дева се чудели на тия негови думи. А той, като ги благословил, обърнал се към Мария и казал: (Лука. 2:25-35).Тия думи, тогава не напълно ясни за ония, които ги чули, са ни обяснени чрез земния живот на Спасителя. Той дал на народите нов закон – закона на любовта и благодатта, но Самия Той и Неговото учение станали за мнозина предмет на спорове и противоречия. А пресвета Богородица по време на страданията и кръстната смърт на своя Син преживяла такава скръб, че действително меч пронизал душата й.Освен св. Симеон, още и пророчица Анна познала в Младенеца Иисус обещания Месия – Христос. Анна, дъщеря Фануилова овдовяла млада, но не се омъжила втори път, а се посветила на служение на Бога, намирала се постоянно в храма и очаквала с твърда вяра идването на Спасителя. Като видяла Иисуса, тя започнала да слави Бога и да говори за Младенеца на всички, които очаквали избавление чрез Месия – Христос.Христовата църква причислила Сретение Господни към дванадесетте велики празници в годината, а на другия ден след този празник чества паметта на свети Симеон Богоприемец и на пророчица Анна. Този празник, установен още в ранните векове на християнството, започнал да се празнува особено тържествено от времето на византийския император Юстиниан Велики (527-565 г.).", "date": "2019.02.03", "title": "Сретение Господне Св. праведни Симеон Богоприемец и пророчица Анна"}
{"url": "http://www.cross.bg/otvoreno-surtze-dyhovnostta-1595481.html", "text": "/КРОСС/ \"Духовността означава да живеем живота си с отворено сърце за Доброто, Благодатта, Благодарността, Прошката, Вярата, Смелостта, Истината, Любовта и в крайна сметка Божието Право\".Опра Уинфри", "date": "2019.02.03", "title": "Духовността означава да живеем живота си с отворено сърце  "}
{"url": "http://www.cross.bg/stava-purviyat-istoriyata-1595483.html", "text": "/КРОСС/  - Мехмед II става султан на Османската империя. - Колонията в Масачузетс издава първите банкноти в САЩ.- Петър I лишава своя син Алексей от правото да наследи руския престол. - Търговци от Санкт Петербург и Москва подаряват на императрица Елисавета 76-каратов диамант в знак на благодарност за митническите облекчения в Русия. - Илинойс е формиран като отделна територия на САЩ. - В Швейцария започва промишлено производство на кашкавал. - Гърция получава независимост от Османската империя.- При пожар изгаря зданието на канадския парламент в Отава. - В Париж се състои първото заседание на Обществото на народите.- Харалампи Джамджиев патентова в Прага модел самолет под името Бързолет. - В Нова Зеландия е регистрирано най-опустошителното в историята на страната природно бедствие - земетресение с 258 жертви. - Започва Ялтенската конференция, на която се решава съдбата на Европа. - В Аляска е измерена най-ниската температура на въздуха в цяла Северна Америка (-63 °С). - Елизабет II става първият британски монарх, посетил Австралия. - Френският химик от виетнамски произход Нгуен Бу Хои обявява за откриването на причинител на рак в тютюневия дим. - Белгия, Нидерландия и Люксембург създават митническия съюз Бенелюкс. - В самолетна катастрофа близо до езерото Клиър Лейк загиват музикантите Бъди Холи, Ричи Валънс и Биг Бупър.- Съветският непилотиран космически апарат Луна 9 става първият апарат в света, осъществил меко кацане и предал снимки от повърхността на Луната. - В Австралия е извършена последната екзекуция на осъден на смърт.- Ясер Арафат е избран за лидер на ООП. - Гру Харлем Брундтланд става първата жена - министър-председател на Норвегия. - В Парагвай, след 35-годишна диктатура, е свален генерал Алфредо Стреснер. - САЩ прекратяват икономическото ембарго над Демократична република Виетнам, наложено през 1964 г. - Американски военен самолет прелита ниско и прерязва кабела на лифт в курорта Кавалезе (Италия), една от кабините и пада и загиват 20 души.", "date": "2019.02.03", "title": "3 февруари в историята"}
{"url": "http://www.cross.bg/simeon-anna-monika-1595489.html", "text": "/КРОСС/ Денят след Сретение Господне се чества паметта на св. Симеон Богоприимец и на св. Анна. Симеон бил благочестив старец от Йерусалим, който с дълбока вяра очаквал идването на Христос. След като Исус се родил, отецът отишъл в храма и там припознал единствения си Бог. В храма била и прор. Анна, която също повярвала в Исус Христос и му служила вярно през целия си живот.Имен ден имат Симеон, Симеона, Симеонка, Симо, Симон, Симона, Мони, Моника", "date": "2019.02.03", "title": "На 3 февруари имен ден празнуват Симеон и Моника"}
{"url": "http://www.cross.bg/novogodishnite-period-forma-1595484.html", "text": "/КРОСС/ Коледните и новогодишните празници са вече зад гърба ни, но покачилите се няколко килограма в повече, при някой от нас, са вече факт.Началото на новата година поставя важни въпроси и преоценки за всеки един от нас, но освен това, именно в този период от годината, ние си задаваме краткосрочни и дългосрочни цели, които да следваме през следващите 12 месеца.Една от целите пред нас, в рамките на новогодишните ни решения, е да влезем във форма и да стопим излишните килограми, ако сме натрупали такива.Зимният период е изключително подходящо време да предприемем първите стъпки към извайване на мечтаното тяло за лятото. Особено след като сте се наситили на чревоугодния режим, който ни поднасят коледните и новогодишните празници, е добре да планираме пълноценни физически упражнения.Зимата е изключително благодатен период да бъдем в планината. Ако сме любители на зимните дисциплини, можем да се насладим на ските и сноуборда в китните зимни курорти на България, например Банско като една от планинските топдестинации в България.Планината ни радва не само през зимата, но и през топлите месеци, когато пред очите ни се разтварят нейните обаятелни багри, които ни потапят в един митичен свят. Планинските преходи през пролетта и лятото имат още по-притегателна сила за хората, които търсят една здравословна и натоварваща почивка. - Планинска гимнастика; - Дихателни упражнения в планината; - Йога и пилатес сред природата; - Конна езда; - Колоездене; - Скално катерене; - Каньониг; - Рафтинг и каякинг и много други.", "date": "2019.02.03", "title": "Извайте тяло в планината!"}
