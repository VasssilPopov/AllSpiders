{"url": "http://www.cross.bg/kyrort-avstriya-evro-1587482.html", "text": "/КРОСС/ Първият в света курорт за ски и секс отвори врати в Австрия, пише 24 часа. Малкото село Обертаурен реши по този начин да се рекламира сред туристите. Всичко там е посветено на активностите след спортуването. Девойките от \"Ски зайчета\" обслужват всички в зависимост от желанията. Това е специален сайт, където от години можеш да си наемеш ескорт в Австрия за каране на ски и след това за удоволствия.Има няколко хотела, които са разпределени според желанията на гостите. Единият е за ергени, вторият - за двойки, които търсят трети партньор в секса, а третият - за размяна на партньорите. Икономичният пакет за стаяв 4-звездните хотели стартира от 1470 евро. Апартаментът върви от 4750 евро нагоре. Най-голям интерес към новия курорт имало от Великобритания, твърдят неговите основатели. Те се надяват да се разширят в близките години. В Австрия стриптийз и ескорт клубовете са напълно легални, като полицията си затваря очите, ако има някакви допълнителни екстри. ", "date": "2018.10.28", "title": "Отвориха първия курорт за ски и секс"}
{"url": "http://www.cross.bg/peshti-sozopol-apoloniya-1587467.html", "text": "/КРОСС/В местността \"Медни рид\" край Созопол за пръв път учените откриват керамични пещи, разположени до самата рудна жила. Разкопките се извършват под ръководството на Петър Лещаков и Красимир Ников в рамките на българо-немски изследователски проект, съобщи БНТ.За пръв път добре проучените рудници около Созопол разкриват серия от пещи, разположени на непосредствения бряг на открития рудник. Разкопките са започнати спешно след края на археологическия сезон заради нарушаване на терена от камиони с дърва, поясни директорът на Археологическия музей в Созопол Димитър Недев.Находката датира от втората половина на 6 век пр. Хр., малко след като е създадена Аполония, и показва високо развита и специализирана организация на процеса по добив и обработка на рудата в границите на самия рудник, казва още археологът.\"Една находка от изключително значение за българската археология и може би едно от сериозните археологически събития през годината\", коментира Недев.Металът се извлича на място, тук се прави цялата първична обработка, а след това суровината отива директно в търговския център Аполония и се пласира на почти всички средиземноморски пазари. За първи път на разкопки извън Аполония се откриват металургични пещи с материали, които позволяват ясното им датиране.\"Това са хиоски, самоски амфори, малки съдове, които са използвани от древните рудари и дават един много хубав хронологичен репер\", каза още Недев.Пещите са разположени стъпаловидно, на групи, близо една до друга, за постигане на по-висока температура. Ясно се вижда основният каменен стълб, следи от обмазката, останки от малахит и азурит, както и останки от метал по вътрешната част от кожуха на съоръжението.Очаква се да бъдат открити още около три групи пещи, а находките дават надежда, че може да бъде намерено и селището на древните рудари.", "date": "2018.10.28", "title": "Нова находка откриха археолозите край Созопол "}
{"url": "http://www.cross.bg/sustoyanie-technost-zemyata-1587487.html", "text": "/КРОСС/ Международен екип от учени установи, че продължителното пребиваване в космоса влияе върху функционирането на мозъка, а възстановяването може да продължи около година, съобщи Юрик алърт.Било изследвано здравословното състояние на 10-има космонавти, които прекарали средно по 189 дни на борда на Международната космическа станция (МКС). Участниците се подложили на магнитно-резонансна томография преди полета до МКС, веднага след връщането си на Земята и 7 месеца след приключването на мисията.Оказало се, че у върналите се на Земята космонавти обемът на сивото вещество се е свил в сравнение с първото сканиране. Седем месеца по-късно този показател не се върнал към първоначалните си стойности. Освен това вследствие на продължителното въздействие на микрогравитацията се увеличило съдържанието на гръбначномозъчна течност във вентрикулите на главния мозък, както и в субарахноидалното пространство. Този приток съкращава обема на бялото вещество, като това се наблюдава дори месеци след връщането от МКС.Специалистите отбелязват, че засега не е ясно дали въпросните изменения влияят върху когнитивните способности на членовете на екипажа на МКС. Известно е обаче, че при дълго пребиваване в състояние на безтегловност се намалява остротата на зрението. Това може да е свързано с увеличаване на налягането на гръбначномозъчната течност върху ретината и зрителния нерв. ", "date": "2018.10.28", "title": "Пребиваването в Космоса влияе върху мозъка"}
{"url": "http://www.cross.bg/koraba-varna-zagina-1587488.html", "text": "/КРОСС/ Член на екипажа на кораба \"Българка\" загина при ремонт на плавателния съд във Варна, потвърдиха от пресцентъра на Параходство \"Български морски флот\" ЕАД. При инцидента е пострадал още един моряк, който е настанен в болница. Инцидентът е станал тази сутрин. Моряците са работели заедно в предната част на кораба, когато е възникнал пожар. По случая е образувано досъдебно производство.", "date": "2018.10.28", "title": "Моряк загина при ремонт на кораб във Варна"}
{"url": "http://www.cross.bg/lili-ivanova-tyrneto-1587473.html", "text": "/КРОСС/ Над 30 000 души аплодираха на крака Лили Иванова. Това е равносметката от националното турне на голямата ни певица, което включваше 11 концерта в общо 8 града в страната. И тази година турнето бе под надслов „За пълноценни мигове с музиката\" и с подкрепата на Лидл България - компанията, която не спира да дава възможност на повече хора да изживяват пълноценни мигове с качествената музика.Кулминацията на турнето безспорно постави тридневната серия от концерти в зала 1 на НДК в София. Пред напълно разпродадена зала и в трите вечери, Лили Иванова представи за първи път три свои нови песни - „Мигът и любовта\", „Главна роля\" и „Бурната река\", както и най-големите си и обичани хитове, сред които „За тебе бях\", „Този свят е жена\", „Присъда\" и „Щурче\", която вдигна публиката на крака.На всеки един концерт от турнето й на сцената с Лили Иванова бяха музикантите Ангел Дюлгеров, Огнян Енев, Веселин Веселинов-Еко, Орлин Цветанов, Росен Ватев и вокално трио ЛаТиДа.Снимка Васил Къркеланов", "date": "2018.10.28", "title": "Над 30 000 души аплодираха Лили Иванова в рамките на националното турне"}
{"url": "http://www.cross.bg/andersun-pamela-lili-royz-1587476.html", "text": "/КРОСС/ Дъщерята на Джони Деп се появи гола на корицата на списанието \"V Magazine\". 19-годишната Лили-Роуз Деп позира заедно с 51-годишната Памела Андерсън, информира Daily Mail.Въпреки предизвикателните си фотосесии, Лили-Роуз твърди, че всъщност е много срамежлива. Тя засне първата си фотосесия през 2015 г. за \"Шанел\". Това даде силен старт на кариерата й като модел и актриса. Памела Андерсън пък смята, че младата звезда има невинно излъчване, но е много осъзната.", "date": "2018.10.28", "title": " Дъщерята на Джони Деп позира гола за корица на списание"}
{"url": "http://www.cross.bg/domakinstva-politziyata-elektrichestvo-1587481.html", "text": "/КРОСС/ Бурният вятър, който бушува със скорост 29 метра в секунда през нощта в събота срещу неделя, остави повече от 9,500 домакинства без електричество в Естония, предава *Интерфакс*.Според електроенергийната компания най-засегнат е регионът на Вилянди, където около 4 хиляди домакинства са останали без електричество, основно заради повалени дървета, които са прекъснали електропреносната мрежа. Снеговалежът, който започна в събота в южната част на страната, доведе до множество аварии, причинени от заледени пътища. Според полицията най-малко 50 злополуки са настъпили в южна и западна Естония.Независимо от факта, че днес сутринта вятърът отслабва, полицията предупреждава, че дъждът, снегът и ледът, образувани по пътищата, могат да доведат до сериозни проблеми и препоръчва да се шофира със зимни гуми.", "date": "2018.10.28", "title": "Бурни ветрове оставиха 10 хиляди домакинства без ток в Естония"}
{"url": "http://www.cross.bg/banevi-polimeri-bilo-1587480.html", "text": "/КРОСС/ В имението на сем. Баневи са открити оригиналните документи на офшорките, използвани за източване на предприятия. Това каза заместник-главният прокурор Иван Гешев по време на брифинг вСпециализираната прокуратура по повод досъдебното производство около разследването на дейността на завод „Полимери\" АД и задържането на семейство Баневи в Ница, съобщава Агенция „Фокус\"*. На въпрос защо чак сега се предприемат действия по случая с приватизираното предприятие „Полимери\", прокурор Гешев заяви: „Специализираната прокуратура, за да стигне до някаква обективна картинка на мащабна, според нас,  престъпна дейност, трябва да има поглед върху териториалния обхват на цялата страна и да сглоби картинката от пъзела. Преди 2 месеца сме получили сигнал, ние нямаме оперативни функции. Сигналът е подаденот ГД „Национална полиция\". След получаването на тази справка сме предприели действия и сме образували досъдебно производство. Дали някой преди мен не си е свършил работата, не мога да кажа\".„Част от източването на „Полимери\" са определени действия, свързани с укриване на документи. В резултат от нашите действия, ние сме открили тези документи скрити в бивш офис на сем. Баневи. Те ще са ниизключително полезни за разследване на делото\", обясни той. „В това, което свидетелите наричат „мавзолей\", а вие наричате „имението на Баневи\", е намерена стая, в която са открити оригиналите на офшорките, собственост на това семейство. Парите от обезкостяваните предприятия са отивали именно в тези офшорни сметки. Открити са и множество ценности\", допълни Гешев.*Семейство Баневи са получавали парите от дейността на „Полимери\" по сметки на други, контролирани от тях дружества. Така допълни картината наблюдаващият делото прокурор Мария Дойчева по време на брифинга „В обвиненията не са включени апортите. По схемата за присвояване ще продължи да се работи сега, след като сме намерили откраднатите документи, укрити от сем. Баневи в бивш офис на техни дружества в гр. Варна\", уточни тя.Дойчева обясни още, че „Полимери\" има множество развити пазари в чужбина. На контрагентите е казвано да внасят парите за закупените стоки не по сметка на „Полимери\", а по сметки на други, контролирани от сем.Баневи дружества. „Вторият начин е вземане на ръка на суми от касата на предприятието при приватизиране на същото\", обясни прокурор Дойчева.Тя посочи, че дружеството не развива активна търговска дейност от 2010 година, но до 2012 година то има все някаква търговска дейност. „Данните за извършвани престъпления са от свидетелски показания, които сега щезасечем със счетоводната документация. Работата по случая е започнала след сигнализираща справка, пристигнала миналия месец в Спецпрокуратурата. След това сме изискали всички спрени, висящи встраната дела по този случай. Обединили сме 4 от тях, възобновили сме ги. Те са били спрени от прокурори - едно е в Окръжна прокуратура - Варна, две в Софийска градска прокуратура и едно висящо в Софийскарайонна прокуратура, което не е спряно. Делата са били спрени заради това, че не е било установено кой е извършител\", обясни още тя.Обект на разследване са множество приватизирани предприятия, каза още прокурор Дойчева. „Обект на разследване са „Елма-Троян\", което е било  източено преди да бъде източено „Полимери\" и по същия начин е било нарязано за скрап преди да бъде обявено в несъстоятелност. Става дума и за завода в Костенец, който не е бил нарязан за скрап, но е бил продаден на КТБ през 2012 година. Става дума и за други предприятия, за които в хода на работата ще излязат документи\", уточни тя.Евгения и Николай Баневи не са се крили. Семейството с трите деца съвсем легално е било на път за София, тъй като малките са във ваканция и са искали да я прекарат в България. Това се посочва в *позиция на семейството*, разпространена до медиите, във връзка с начина, по който е бил отразен арестът наЕвгения и Николай Баневи. \"Семейството не притежава „имение\" в Ница. От есента е наета къща с цел трите по-малки деца да започнат да учат във Франция, се посочва в съобщението.\"Пита се защо е било необходимо зрелищно да ги арестуват във Франция, след като само след два часа това е можело да стане в София? Самолетните билети го доказват. След ареста на родителите им, децата - най-голямата на 13 години, а двамата близнаци на 9, остават безпризорни на летището почти без пари. Защо е било нужно такова жестоко отношение към децата? Децата са вече 3 дни без надзор в къщата, където са успяли да се върнат. Защо е необходимо всичко това да се случва пред очите на децата и изобщос тях? В Европейския съюз се проявява хуманност към всяко живо същество, а три деца са изоставени на улицата, безпомощни да се справят със ситуацията?\", пише още в позицията, разпространена от Баневи.От нея става ясно още, че възражения по обвиненията на Специализираната прокуратура ще бъдат внесени от адвокатите на семейството.Снимки Архив", "date": "2018.10.28", "title": "В имението на Баневи са открити оригиналните документите на офшорките, с които са източвани предприятията "}
{"url": "http://www.cross.bg/alkohol-tzigari-proizvodstvo-1587475.html", "text": "/КРОСС/ Затвор за производство и търговия на нелегални цигари и алкохол. Промените в Наказателния кодекс бяха гласувани от депутатите на първо четене и предвиждат от 1 до 10 години лишаване от свобода. Промените криминализират нелегалното производство на алкохол и цигари. Въпреки че се отнасят за големите производители, обикновеният човек също се притеснява дали няма да се окаже, че едно невинно продаване на бутилка домашна ракия ще бъде престъпление. Никола Бенджов е  на 79 години и вари ракия всяка година. Казва, че е по-евтино, а и  винаги знае какво има вътре, разказва той по Нова телевизия. Той често подарява от спиртната напитка на  свои близки, но понякога и продава. , категоричен е Бенджов.Председателят на правната комисия в Народното събрание Данаил Кирилов  беше категоричен, че малките производители могат да бъдат спокойни,  защото те са извън обхвата на този закон. Промените бяха инициирани по  настояване на прокуратурата след акциите срещу нелегалното производство  на алкохол и цигари от последните месеци.\"Целта беше да се обхванат всички случаи на подготовка и действия, които водят до създаването на акцизна стока\", заяви Кирилов. ", "date": "2018.10.28", "title": "Затвор за нелегална търговия на цигари и алкохол"}
{"url": "http://www.cross.bg/leva-godina-durzhavnata-1587484.html", "text": "/КРОСС/ Правителството одобри проектобюджета за следващата година и проектобюджетите на здравната каса и държавното обществено осигуряване. Предвижда се от 2019 година максималният осигурителен доход да се вдигне от 2600 на 3000 лева. Минималната работна заплата ще се повиши до 560 лева. А от юли догодина пенсиите ще се увеличат с 5,7 на сто, според сметките на правителството.От средата на 2019 г. таванът на пенсиите ще се повиши от 910 на 1200 лева. Увеличава се минималният осигурителен доход за земеделските производители и тютюнопроизводители от 350 на 560 лева. Заплатите в държавната администрация ще се повишат с 10 на сто от следващата година. С 20 процента ще скочат възнагражденията на учителите според предложенията на управляващите. Хора в пенсионна възраст няма да имат възможност да работят в държавната администрация, с изключение на МВР и отбраната.Според министъра на финансите Владислав Горанов: \"Логиката е житейски проста - има достатъчно млади хора, които трябва да минат през държавната администрация и да полагат труд в нея. Докато хората, които са придобили вече право на пенсия, ако преценят, че искат да продължават да полагат труд, биха могли да го направят в реалния сектор извън държавната администрация\".Държавата възнамерява да изтегли нов дълг, който ще използва за покриване на стари задължения. Парите за майчинство през втората година остават замразени в размер на 380 лева. Обезщетението за безработица на ден остава 9 лева и тази година, предлага правителството за следващата година. За догодина е заложен бюджетен дефицит от 600 милиона лева.Допълнително ще бъдат отпуснати 150 милиона лева за децата с увреждания. За първи път от 2019 година ще се предоставя пенсия на деца с починал родител в размер на 115 лева, за което са заделени 7 милиона лева, реши правителството.По време на извънредното заседание на кабинета премиерът Бойко Борисов защити предложените параметри на бюджетните закони: \"Тези, които са срещу сегашното управление, на практика са и срещу устойчивото развитие на икономиката и обществото в България. Или както казва Горанов, когато цифрите говорят и най-големите критици би трябвало да се съобразят. Не че им казвам да запазят \"радиомълчание\", просто да говорят и те в цифри\".", "date": "2018.10.28", "title": "Кабинетът одобри трите бюджетни закона за 2019 г. "}
{"url": "http://www.cross.bg/gryziya-prezident-rysiya-1587471.html", "text": "/КРОСС/ Гражданите на Грузия ще избират днес президент за последен път чрез пряко гласуване. От 2024 година, съгласно приета през март редакция на конституцията, държавният глава ще определя избирателна колегия от 300 делегати - 150 депутати и също толкова представители на местните органи на властта, предадоха ДПА и ТАСС. Във водеща позиция според допитванията е независимата кандидатка Саломе Зурабишвили, подкрепяна от управляващата партия  \"Грузинска мечта\". Тя е следвана от Григол Вашадзе от дeсноцентристката коалиция \"Единно национално движение\" (привържениците на експрезидента Михаел Саакашвили). Третият сред главните претенденти е Давид Бакрадзе от опозиционната партия \"Европейска Грузия\". Регистрираните кандидати са общо 25-има. Минала година Грузия прие конституционни поправки за преминаване към парламентарна република, при която президентът се избира с парламентарен вот. Партия \"Грузинска мечта\", която се стреми да развива отношенията както с Русия, така и с Европейския съюз, определяше националната политика през последните пет години. Бившият президент Саакашвили, който достигна предела на мандатите си през 2013 г., беше твърдо против връзките с Русия. През 2008 г. той вкара Тбилиси в петдневна война с Москва, която грузинците изгубиха. В резултат  Грузия на практика изгуби контрола си върху два района, граничещи с Русия, припомня ДПА. Гласуването за днешните избори започна в 8 часа местно време и ще приключи в 20 часа. В откритите 3637 изборни секции в страната са приканени да гласуват към 3,7 милиона избиратели. Грузинските граждани в чужбина ще могат да дадат гласа си в 55 секции в 39 страни. Президентският мандат в Грузия е шестгодишен.", "date": "2018.10.28", "title": "Грузинците избират президент за последен път чрез пряко гласуване"}
{"url": "http://www.cross.bg/stranata-italianskiyat-prezident-1587472.html", "text": "/КРОСС/ Гръцкият и италианският президент посетиха Солун, като Гърция отбелязва включването си във Втората световна война, пише електронната страница на гръцкия вестник *Kathimerini*. Oтказът на страната да капитулира пред италианския ултиматум на 28 октомври 1940 г е начало на участието на страната във Втората световна война. Президентите на двете страни Прокопис Павлопулос и Серджо Матарела отбелязаха датата в Солун.Двамата президенти бяха сред десетките високопоставени лица, присъстващи на военния парад в северния гръцки град. След това те ще отпътуват до Кефалония, за да почетат италианските войници от дивизията Акви, които бяха екзекутирани от германски войски на йонийския остров през септември 1943 г., след оттеглянето на Италия от войната.Според съобщения от миналата седмица се предполага, че италианският президент ще направи официално извинение за страданията на гръцкия народ по време на войната по време на еднодневното му посещение в страната. Няколко групи, междувременно, организираха протестни митинги в района на военния парад в северния пристанищен град, за да протестират срещу Договора за промяна на името на Македония.Снимка Kathimerini", "date": "2018.10.28", "title": "Гръцкият и италианският президент посетиха Солун"}
{"url": "http://www.cross.bg/borisov-mlrd-leva-1587474.html", "text": "/КРОСС/ Държавата никога не е била в по-добра кондиция от сега, заяви премиерът Бойко Борисов преди началото на извънредното заседание на Министерския съвет, на което ще бъде обсъден Бюджет 2019.\"Приходите в бюджета нарастват на над 4,5 млрд. лева. Тези, които са срещу сегашното управление, на практика са срещу устойчивото развитие и икономиката на България. Цифрите говорят\", добави Борисов. Според него бюджетът за следващата година е направен така, че да отговаря на предизборните обещания и програмата на ГЕРБ и \"Обединени патриоти\". \"Това е един от най-амбициозните бюджети, които са правени от началото на Прехода\", категоричен бе министър-председателят.„Поехме ангажимент БВП да достигне 110 млрд. до края на мандата. Още за 2019 г. разчетите показват, че той възлиза на 116 млрд., а до края на мандата на 133 млрд.\", посочи той. „На политическите ни опоненти можете да им говорите само в цифри\", коментира още премиерът.Говореше се, че искаме да задължим следващите поколения, а то е точно обратното. Рекордно нисък е външният дълг. Третият най-нисък в ЕС\", обърна внимание Бойко Борисов и уточни, че в края на мандата външният дълг ще стане най-ниския в ЕС. „Както обещахме увеличаваме минималната работна заплата, тя ще бъде 560 лева, а през 2021 г. - 650 лева\", обясни премиерът. ", "date": "2018.10.28", "title": "Борисов: Бюджетът за догодина е един от най-амбициозните от началото на Прехода"}
{"url": "http://www.cross.bg/rysiya-dolara-kompanii-1587477.html", "text": "/КРОСС/ Въпреки тежките санкции, данните за икономическото развитие на Русия удивяват с положителната си динамика, информира руският всекидневник *„Взгляд\"*, като цитира *Die Welt*.Изданието споменава, че през третото тримесечие Русия е постигнала печалба от 26,4 млрд. долара, което се равнява на 6,5% от брутния вътрешен продукт и е абсолютен рекорд.                    Централната банка очаква в 2018 година печалба от 98 млрд долара. Тези данни «съвсем не са по вкуса на онези, които очакваха икономическите санкции да произведат бърз негативен икономически ефект върху руската икономика».Анализаторите на немското издание твърдят, че причини за „сензационните\" приходи на руските компании и на бюджета са такива фактори като ръста на цената на нефта и промяната в динамиката на рублата. Според тях влияние може да окаже също и завършването на редица инвестиционни проекти - например строителството на Кримския мост. На Запад отбелязват, че санкциите на САЩ спрямо Русия са довели до „невиждат подем\" в руската икономика.", "date": "2018.10.28", "title": "Die Welt: Руските компании бележат сензационно добри приходи за тримесечието"}
{"url": "http://www.cross.bg/dezire-iznasilvane-svidetel-1587478.html", "text": "/КРОСС/ 32-годишният българин Наско Радев е един от ключовите свидетели по делото за груповото изнасилване и убийство в Рим на 16-годишната Дезире Мариотини, съобщи в.\"Темпо\", цитиран от \"24 часа\". Случаят с дрогираното и починалото след 12-часова агония изнасилване от африкански имигранти момиче вече десетина дни е централна тема в италианските медии. Римският всекидневник публикува факсимиле от съдебни документи, от които се вижда как бездомникът Радев, обитавал изоставена сграда в квартала \"Сан Лоренцо\", станал свидетел на жестокото престъпление на 18 октомври.Четирима нелегални имигранти от Сенегал и Нигерия са арестувани по обвинения за умишлено убийство, групово изнасилване и за предоставяне на наркотици. Благодарение на различни свидетелства, събрани за рекордно кратко време, следователите от Рим успяха да разкрият как са преминали последните часове от живота на жертвата.Тялото на момичето беше открито безжизнено в помещение на изоставена сграда в \"Сан Лоренцо\", известен като квартал за развлечения, в който живеят много студенти. Според българския свидетел Наско 16-годишната Дезире била \"отчаяна, защото никой не искал да й даде дрога\". Тъй като нямала пари, с която да си я купи, тя последвала мъж от Гана във вътрешността на един контейнер.„Час по-късно българинът го видял да излиза, затова влязъл вътре и видял Дезире гола и просната на земята. Казал й да стане и да си ходят. Тя обаче отговорила със забавени реакции \"после\", след което при нея влязъл друг африканец, който явно чакал реда си.Българинът разпознал по снимки и двамата африканци при показанията си пред властите. И двамата са арестувани като част от групата, възползвала се сексуално от състоянието на момичето, което било под въздействието на микс от психолекарства и дрога.Случаят \"Дезире\" разтърси медиите и политическите среди в Италия. Вицепремиерът и министър на вътрешните работи Матео Салвини определи убийците на момичето като \"зверове\" и каза, че е щастлив, че са били арестувани.\"Гнусни червеи, ще си платят без никаква отстъпка\", каза Салвини ", "date": "2018.10.28", "title": "Българин е свидетел на жестокото убийство на 16-годишната италианка"}
{"url": "http://www.cross.bg/bulgariya-green-durveta-1587461.html", "text": "/КРОСС/ Участници в традиционното, съботно бягане на 5kmrun.bg в Южния парк и служители на ЧЕЗ в България засадиха вчера на бул. „Черни връх\" № 44-46 в София първите 10 дървета от предвидените за засаждане тази есен по време на We Do Green.В рамките на инициативата We Do Green „ЧЕЗ Електро България\" АД организира и провежда събития, свързани с грижата за околната среда и енергийната ефективност.През юли тази година, съвместно с 5kmrun, беше проведено бягане за възрастни и деца под мотото Run Green, организирано в Южния парк в София. Тогава броят на участниците определи броя дървета - 366, които да бъдат засадени от доброволци - служители на ЧЕЗ и граждани, на обезлесени територии в гори, паркове и населени места в Западна България. Броят на участниците в Run Green 2 тази събота допринесе ЧЕЗ Електро България да добави още 375 дървета. Дружеството реши да увеличи този до над 1 500 дървета!Следващото събитие от инициативата We Do Green е на 2 ноември 2018 г., когато доброволци - служители на ЧЕЗ в България, съвместно с gorata.bg и със съдействието на Югозападно държавно предприятие, ще засадят 1 500 фиданки на дъб и акация на територията на опожарена гора в землището на с. Росоман, Община Божурище, Софийска област.На 10 ноември „ЧЕЗ Електро България\" АД, в партньорство с Община „Възраждане\", организира засаждане на 64 иглолистни и широколистни дървета в столичния парк „Възраждане\" от доброволци - жители на общината.Една от целите на инициативата We Do Green е да популяризира електронната фактура като удобен и сигурен, модерен начин за получаване на месечните сметки, който дава и възможност за личен принос към опазване на природата. Над 400 000 клиенти на „ЧЕЗ Електро България\" АД в момента получават фактурите си онлайн. С избора си те спасиха от изсичане над 3 550 дървета, спестиха над 32 милиона листа хартия, или приблизително 273 тона хартия и 682 мегаватчаса електроенергия, необходима за производството им. ", "date": "2018.10.28", "title": "ЧЕЗ Електро засажда още 375 дръвчета в рамките на инициативата си We Do Green"}
{"url": "http://www.cross.bg/rutzete-pytin-vsichki-1587459.html", "text": "/КРОСС/ Издигането на двойния стандарт в култ в Европа и САЩ става все по-брутално и осезателно. Едни държави се наказват сурово без никакви доказателства, какъвто бе случая „Скрипал\", а други биват стимулирани при ясни доказателства за извършените от тях зверства, на каквото сме свидетели при случая „Хашоги\". Това се посочва в позиция на председателя на ПП АБВ Румен Петков. По думите му, подобна ситуация води до потресаващия извод, че ако искаш да си „истински\" демократ в съвременния свят, нямаш друг избор, освен да отстояваш абсурдни позиции, като тези, посочени по-долу:„Ние, „истинските\" демократи, разкрихме двете версии за убийството на журналиста Хашоги. Версия номер едно (версията на Великобритания) гласи, че това престъпление е извършено от двама руски офицери под прякото ръководство на Владимир Путин, като британските служби разполагат със снимки на най-малко два възможни варианта. В първия Путин присъства лично в мисията на арабската държава, както и лично ръководи операцията. И вариант две, в който Путин е на две преки от там. Снимковият материал е подготвен и ще бъде на разположение на демократичната преса. Версия номер две (версията на САЩ) гласи - самоубийство на журналиста. За това ние „истинските\" демократи издигаме високо глас и заявяваме - долу ръцете от хората, които не считат, че 410 милиарда долара не могат да подменят един човешки живот. Долу ръцете от всички, които искат да търгуват с убийци, и за които свободата на словото няма никаква стойност. Долу ръцете и от Димитър Абаджиев, който легитимира българската демокрация с присъствието си на икономическия форум в Саудитска Арабия. Ние, „истинските\" демократи, заставаме зад волята за това, пролятата кръв и отнемането на човешки живот да са нищо, в сравнение с парите, а човешкото достойнство да няма значение на фона на финансовите договори. Сега е време тази евроатлантическа ориентация, за която масово и от години говорим, да бъде разгърната срещу всички журналисти, които си позволяват да навдигнат и най-малък глас в защита на свободата на словото и в защита на човешкия живот. Затова да живее нашата „демокрация\" и долу ръцете от всички убийци и тези, които легитимират зверските режими по света\". Според Петков ако Европа и САЩ не реагират подобаващо на това доказано,  зверско и безскрупулно убийство на журналиста Хашоги, ще бъде окончателно доказано, че  написаното по-горе и засега в кавички, всъщност лежи в основите на „демокрацията\" на едни от уж водещите по този принцип държави в света.", "date": "2018.10.28", "title": "Румен Петков: Случаят „Хашоги“ е очеваден пример за  демокрация на двойните стандарти"}
{"url": "http://www.cross.bg/brekzit-petitziyata-referendym-1587462.html", "text": "/КРОСС/ Над 1 милион души вече са се подписали под петицията за провеждането на още един референдум по въпроса за излизането на Великобритания от Европейския съюз. Това съобщи в. \"Индипендънт\", който е инициатор за създаването на петицията.Тя е качена преди три месеца на сайта change.org. \"През 2016 г. гражданите получиха възможност да кажат своето мнение, дали желаят да останат в ЕС или да го напуснат. Сега, когато фактите са по-ясни, е настъпило времето гражданите да кажат решителната си дума по самото споразумение, докато не е станало твърде късно\", се казва в петицията. Преговори за Брекзит между Лондон и Брюксел започнаха на 19 юни 2017 г. Година по-рано 51,9% от британците подкрепиха на референдум Брекзит.Преговорите трябва да продължат до ноември 2018 г., след което сделката трябва да бъде одобрена от парламентите на всички страни-членки на ЕС, Европейския парламент и Уестминстър.Самият Брекзит трябва да се случи на 29 март 2019 г., след което трябва да настъпи преходен период, продължаващ до 31 декември 2020 г. ", "date": "2018.10.28", "title": "Над 1 млн. са подписали петиция за нов референдум за Брекзит "}
{"url": "http://www.cross.bg/pirati-dzhoni-karibski-1587463.html", "text": "/КРОСС/ Изпълнителят на ролята на Джак Спароу от „Карибски пирати\" Джони Деп няма да участва в новите серии. Това съобщи за „Дейли Мел\" един от създателите на поредицата - сценаристът Стюарт Бийти.Той разказа, че кинокомпанията „Дисни\" планира кардинално да промени облика на „Карибски пирати\" заради ниските печалби на предишната част. Възрастта на актьора - през юни Деп стана на 55 години, бил един от аргументите, повлияли за решението на босовете на киностудията. Бийти не съобщи дали ще има други промени в актьорския състав, но отбеляза, че върху продължението на „Карибски пирати\" ще работи нов екип от сценаристи, в който ще влязат създателите на комедийния екшън „Дедпул\". Джони Деп игра във всичките пет части на лентата, която донесе на „Дисни\" 4 милиарда долара. За полята си на капитан Джак Спароу в първата част той беше номиниран „Оскар\" (2004 г.), но статуетката грабна Шон Пен.", "date": "2018.10.28", "title": "Следващите „Карибски пирати“ ще бъдат без Джони Деп "}
{"url": "http://www.cross.bg/kompaniya-chastna-raketa-1587460.html", "text": "/КРОСС/ Първият опит на китайската частна компания \"Лендспейс\" да изстреля ракета-носител в космоса се провали, предаде Асошиейтед прес, цитирана от БТА. Базираната в Пекин фирма съобщи късно снощи, че с първата и втората степен на ракетата й \"Чжуцюе\" (ZQ-1) всичко било наред, но възникнал проблем при последната, трета степен.Това е първата тристепенна ракета, построена от частна компания в Китай. Видеозапис, публикуван от китайски информационен сайт, показа 19-метровата ракета да се издига вчера към ясното синьо небе.Изстрелването било извършено в 16 часа местно време от космодрума Цзюцюан (в провинция Гансу). Компанията не уточнява причините за неуспеха, отбелязва ТАСС.\"Както и досега смятаме, че създаването на ракети-носители е правилната корпоративна стратегия. Ние сме първата китайска компания, която строи тристепенни ракети, а това вече е голямо постижение\", казаха от компанията.ZQ-1 е тристепенна ракета с диаметър 1,35 м и дължина 19 м., проектиране за извеждане на малки спътници. Според китайски медии ракетата е трябвало да изведе спътник за държавната телевизия.\n\t\t\t\t\t", "date": "2018.10.28", "title": " Провал при първи опит на китайска частна компания да изведе ракета-носител (видео)"}
{"url": "http://www.cross.bg/iioncheva-sonya-poveche-1587464.html", "text": "/КРОСС/ Българската оперна прима Соня Йончева продължава да триумфира на световните оперни сцени. Премиерата на Берлинската държавна опера „Унтер ден Линден\", дирижирана от Даниел Баренбойм само преди около три седмици - на 7 октомври, бе много очаквана най-вече заради участието на най-популярната в момента българска звезда. Пловдивчанката Соня Йончева посвети спектакъла на Монсерат Кабайе, която издъхна на 6 октомври - ден преди представлението в Берлин.Критиката откликна повече от възторжено. Водещи световни издания се надпреварваха да хвалят изпълнението на Йончева: „драматично диво и с вокална чувственост\", „мек, съблазнителен сопран\", „най-фини нюанси, топлота, мекота, с леко вибрато, но с неустоимо гласово очарование\", „царствена Соня Йончева\", „спокойно и самоуверено пеене, излъчващо страстна топлина\".Във „Файненшъл Таймс\" Шърли Апторп написа: „Йончева, сценично животно до последната си молекула, успява да внесе изключителен диапазон от цветове и страст към убийствената роля на Медея\". Нейният колега Мануел Бруг се присъедини към възторжения хор от критици на страниците на „Ди Велт\": „Да. Има директна линия, свързваща Мария Калас и Соня Йончева. Тя можеше да се усети още преди три години в нейната „Травиата\" в Берлин. Същата уязвимост и атака, женствена топлота, жлъчен сарказъм, отношение и смирение... Йончева не имитира Калас, въпреки че някои фрази много си приличат. Тя притежава повече пълнота, повече позитивизъм, повече любов в тъмния си глас... Познава трактовката на Калас много добре, но създава нещо, което е нейно собствено\".\n\t\t\t\t\t", "date": "2018.10.28", "title": "Соня Йончева в блестящо превъплащение на Медея от Керубини в Берлин"}
{"url": "http://www.cross.bg/pylev-boksova-dzhoshya-1587465.html", "text": "/КРОСС/ Кубрат Пулев срещу Антъни Джошуа! Дългочаканото боксово зрелище изглежда все по-близо, след като българинът победи Хюи Фюри и вече е основен претендент за титлата на IBF, което е притежание на британеца.Двамата вече имаха една насрочена среща - в края на 2017 г., но дни преди да се качат на ринга, Пулев се отказа заради контузия.След вчерашната зрелищна победа в 12 рунда пред българска публика, Кобрата има пълното право да крои планове как да детронира настоящия шампион на Международната боксова федерация (IBF), Международната боксова организация (IBO), Световната боксова асоциация (WBA) и Световната боксова организация (WBO) ДжошуаКога обаче двамата ще се изправят един срещу друг?След победата на българина над Фюри в София, президентът на IBF - Линдзи Тъкър, разясни правилата за защита на титлите.Тъй като Джошуа е шампион на няколко организации, защитата на техните титли се извършва на ротационен принцип. Следващият двубой на Джошуа трябва да е за защита на титлата на WBO, а основен претендент е Дилиън Уайт.След това идва ред Пулев.Самият Джошуа пък вече поиска друг мач - срещу шампиона на WBC Дионтей Уайлдър. Ако британецът успее да го победи, ще държи 5 титли в ръцете си. Уайлдър обаче трябва първо да защитава своя пояс срещу бивш шампион - Тайсън Фюри.Промоутърът на Кубрат Ивайло Гоцев заяви, че българинът няма да си губи времето в чакане и ще планира нов мач, най-вероятно в САЩ. ", "date": "2018.10.28", "title": "Кубрат Пулев срещу Антъни Джошуа за световната титла"}
{"url": "http://www.cross.bg/boiichev-stranata-ypravlenie-1587468.html", "text": "/КРОСС/  „Моделът на управление на страната е изчерпан. Нужно е обединение около няколко идеи, в дългосрочен план, за развитие на страната.\" Това каза пред БНР народният представител от ПГ на „БСП за България\" Жельо Бойчев. Той добави, че БСП е в подготовка на алтернатива за развитие на страната и радикална промяна на социално - икономическия модел на управление на държавата, имайки предвид „Визия за България\". „По отношение на системата на здравеопазването, ние имаме алтернатива за развитието му. Това, което ни се предлага от ГЕРБ не само не решава проблемите в сектора, напротив, потъваме още повече. И двата модела на Кирил Ананиев са грешни. Първият, за демонополизацията на НЗОК, не решава проблема, който извежда, че нямало пари за здраве, защото демонополизирането на касата не дава допълнително средства, а ги намалява. Тогава ще се стигне до ситуация да има здравни каси за бедни и за богати. Вторият модел, който се предлага, ще промени солидарния здравен модел и ще го направи застрахователен. Сега предлагат още 800 милиона за здравеопазването, без да са затегнали разходването на средствата\", каза Жельо Бойчев. Според него, в момента, има бели петна на цели територии в България, където хората са затруднени, като достъп до здравеопазване, заради липса на болници. Това е и ограничение на конституционното им право. По темата за хвалбата на премиера, че имало разкриваемост на контрабандата, Бойчев попита- къде са контрабандистите. Същевременно няма по-високи приходи от контрабандата. Според него, в момента, има тежка политическа криза. Той коментира и протеста на майките на деца с увреждания- че е отвратителен опитът на правителството да противопоставя различни групи хора с увреждания- едни  на други.", "date": "2018.10.28", "title": "Жельо Бойчев, БСП: Моделът на управление на страната е изчерпан"}
{"url": "http://www.cross.bg/nikolaii-nedyalkov-banev-1587469.html", "text": "/КРОСС/ „Нито едно голямо богатство не е събрано без участие в държавата, дали с политици, държавни предприятия или обществена поръчка\". Това каза в интервю за предаването „Събуди се\" по Нова телевизия юристът Иво Недялков. „ Големите богатства по време на прехода не са изолирани случаи\", допълни той. Това мнение той изрази по повод ареста на Николай и Евгения Баневи във Франция. \"Баневи направиха приватизацията чрез работническо-мениджърски дружества. Големите инфраструктурни предприятия бяха купени с целта да бъдат фалирани. Не мога да кажа, кои ще са следващите арестувани, но и сега едни и същи хора правят обществените поръчки, пътищата и още много\", коментира Недялков. Журналистът Стефан Ташев е на мнение, че трябва да има желаещи, за да се ревизира преходът. „За да стигнеш от стругар до милионер, трябва партията да седи зад теб. Не е само Николай Банев. Той е по-скоро некачествената черта на прехода. За да има пълна ревизия на прехода трябва да се намерят и желаещи. Не знам кой ще я направи, а има и давности. Някои гръмнаха червените куфарчета\", коментира той. „Активи за милиарди левове отидоха в ръцете на хората като Николай Банев. Не е  престъпление да си богат човек, но в \"Полимери\" има нещо нередно\", каза още Стефан Ташев.Банев никога не е плащал дивиденти. Една бонова книжка на АКБ \"Форест\" сега струва 2.50 лв. Не си плати за къмпинг \"Златна рибка\" и за другия къмпинг \"Русалка\". Това каза още Стефан Ташев за акцията срещу олигарсите Николай и Евелина Баневи, които бяха арестувани в петък във Фарнция.\"Общественото натрупване за чувство на несправедливост е голямо и продължава да расте. Нито обществото стана по-демократично, нито икономиката ни стана по-богата през този преход\", заяви другиятсъбеседник в студиото - финансовият консултант и бивш фараон Иво Недялков.Недялков изтъкна, че преди 25 години е участвал като консултант в масовата приватизация в Чехия. \"Там механизмът беше друг, а тук се създадоха едни РМД-та, които бяха повече мениджърски и мениджъритеизместиха работниците. Голяма част от предприятията бяха приватизирани, за да бъдат разграбени\".\"Не знам кой би направил тази пълна ревизия на прехода. Тя ще е леко закъсняла. Активи за милиарди левове отидоха в ръцете на хора като Николай Банев. Заводът затвори 2010 година и вече целият е нарязан, 2000души работеха, а сега няма нито един работник\", допълни Ташев.\"Баневи са слаби, те са удряни многократно, но има хора, които продължават да работят. Всички ги знаят - едни и същи хора правят големите инфраструктурни проекти. Тук се говори за някаква отговорност,която няма давност\", изтъкна Недялков. ", "date": "2018.10.28", "title": "Арестуваният олигарх Николай Банев мамил по класическа  схема - не плащал нито лев дивидент"}
{"url": "http://www.cross.bg/gorivata-mareshki-volya-1587470.html", "text": "/КРОСС/ Лидерът на \"Воля\" и зам.-председател на парламента Веселин Марешки коментира в профила си във Фейсбук, че подкрепя протестна срещу поскъпването на горивата и припомня, че преди повече от година е предупреждавал, че картелът в горивата ще вдигне цените. Това съобщиха от пресцентъра на партията. \"Разбира се, че подкрепям недоволните, но ще коментирам и друго. Не обичам фразата \"аз казах ли ви\", но в случая е на място. Колко пъти преди повече от година предупреждавах, че ако гласувате за партиите от статуквото, това ще се случи? \"Каквото поръчаш, такова ти сервират\". \"Воля\" отправи много ясни послания какво ще направим с цените на горивата, ако спечелим изборите. За съжаление повечето хора отново се довериха на онези, които по един или друг начин са свързани с картела и си затварят очите, когато той съдира кожата на народа\", коментира Марешки. Той припомня, че \"има готов план срещу картела в горивата и ако избирателите му дадат доверието си на следващите избори, \"Воля\" ще го изпълни\".", "date": "2018.10.28", "title": "Марешки подкрепя протеста срещу поскъпването на горивата"}
{"url": "http://www.cross.bg/nevski-aleksandur-oborishte-1587449.html", "text": "/КРОСС/ Въвежда се временна организация на движението за провеждането на фермерски фестивал. Това съобщиха от пресцентъра на Столична Община. От 07.00 до 19.00 часа на 28 октомври се забранява престоят и паркирането на пътни превозни средства, с изключение на автомобилите на участниците в мероприятието, както следва: - На североизточната дъга на пл. „Св. Александър Невски\" между ул. „Дунав\" и ул. „Оборище\". - На ул. „Оборище\" между бул. „Васил Левски\" и пл. „Св. Александър Невски\". От 08.00 до 19.00 часа на 28 октомври се забранява влизането на пътни превозни средства по ул. „Оборище\" между бул. „Васил Левски\" и пл. „Св. Александър Невски\".", "date": "2018.10.28", "title": "Затварят част от София днес"}
{"url": "http://www.cross.bg/bulgariya-viziya-durzhavata-1587454.html", "text": "/КРОСС/ Повече контрол от страна на държавата във всички обществени сфери. Около това искане се обединиха граждани от софийските райони \"Витоша\", \"Студентски\" и \"Кремиковци\", пред които депутати от парламентарната група на „Коалиция за България\" представиха проекта „Визия за България\" .На срещата с граждани в столичния район „Витоша\" присъстваха депутатите проф. Светла Бъчварова, Станислав Владимиров и Любомир Бонев.„Демографията за мен е темата на темите - най-големият проблем пред нашата страна\", коментира Станислав Владимиров. Затова и „Визия за България\" е ориентирана в тази посока, с цел да се предотврати демографската катастрофа, която заплашва държавата ни. \"През миналата година са родени 57 000 деца, а починалите българи са около 109 000. На практика е изчезнал един областен град за миналата година в България. И тук не включвам онези българи, които са емигрирали. С доходите, в момента, в нашата страна, и с отворения трудов пазар, много трудно можем да задържим активното, младото поколение тук. Защото разликата във възнагражденията е в пъти. Често се чува и от премиера, и от други от управляващите да казват, че ние сме настигнали Гърция по икономическо развитие, че сме настигнали Чехия отдавна, че едва ли не гоним Германия, няма нищо такова!\"- коментира Станислав Владимиров. Според него нашата икономика е три пъти по-малка от чешката, около три пъти от гръцката, два пъти и половина от унгарската. Тези държави се развиват с много бързи темпове за разлика от България.\"Нишката, която преминава през цялата „Визия за България\" е повече държава\", акцентира проф. Светла Бъчварова. „Държавата във всички сфери, не само в социалната, но също така и в икономиката\", коментира тя. Допълни, че тезата- държавата е лош стопанин, не е вярна. \"Държавата била лош стопанин, затова дайте да дадем летище София, нищо че печели там 350-400 милиона на година. Трябвало да го дадем на концесия и съответно, така да покрием дълговете на БДЖ. Не мога да проумея що за политика е това! Като покрием дълговете на БДЖ, какво ще направим? БДЖ няма да стане по-добро, защото това са дългове\"- отбеляза Светла Бъчварова. Тя изтъкна, че  във „Визия за България\" се извеждат напред социалните функции на държавата. \"Доходите в България са ниски. Разликата между най-ниските и средновисоките доходи е 8-9 пъти. По този показател сме на последно място в ЕС. В останалите държави от ЕС тази разлика е не повече от 4,5-5. Отделно от това, има една свръхбогата прослойка. По данни на БНБ и на Министерство на финансите 8000 домакинства разпределят 8 милиарда годишен доход. Затова едно от нещата, които предлагаме е подоходно облагане. За тези, които в момента плащат 10% данък до 2600 лева минимална ставка, нека да си остане 10%. Но оттук нататък скалата да се увеличава спрямо този доход до 25%, включително и данък дивидент\"- каза депутатът.„Обикаляйки страната, за да представяме „Визия за България\" по регионите, всички виждаме дисбаланса, който се е получил, а именно концентрацията на ресурси в 4-5 основни града\"-коментира Любомир Бонев. Той допълни, че  останалата част от страната изостава в икономическо, социално, образователно и всякакво отношение. „Визия за България\", в частта си регионална политика, изцяло залага на нов подход и начин на управление на регионите. Тоест, говори се за децентрализация. \"Всички виждаме и го усещаме- как с едни министерски постановления се разпределят колосални суми по неясни критерии. Дават 2,5 милиона лева за канализация в населено място с 80 души, а в същото време цели областни центрове, областни градове не получават средства. „Визия за България\" залага на това, че регионалната политика трябва да е изцяло съобразена с необходимостта от финансови средства и ресурси. Да, необходимо е да се строят пътища, необходимо е да се строят магистрали, но това не е регионално развитие\"- каза още Бонев.В район „Студентски\", в София, „Визия за България\" представиха депутатите Христо Проданов, проф. Румен Гечев, Жельо Бойчев и Пламен Милев. Основните сектори от проекта представи проф. Гечев. Той подчерта, че над 90% от гражданите в България смятат, че е необходима алтернатива в основните ключови направления и даде примери в отделните системи - най-много в здравеопазването, образованието, икономиката. Христо Проданов акцентира върху необходимостта от алтернатива на сегашното управление, тъй като не може  държавата да продължава по този начин да се движи. „Крайно време е да спрем с мандатното мислене. БСП търси обществена подкрепа на проекта „Визия за България\", за да постави началото на пътя за разрешаване на натрупалите се проблеми в държавата, с които очевидно настоящото управление не може да се справи\"- коментира Проданов.В дискусията, гражданите бяха единодушни, че основните усилия трябва да бъдат насочени в посока- справяне с опасността от демографска катастрофа, тъй като това е основен проблем в държавата.Жельо Бойчев беше категоричен, че всички добри идеи и решения, които са заложени във „Визия за България\", може да бъдат постигнати само, ако проектът получи широка подкрепа. „Хубавото е, че с тази „Визия за България\" започнахме разговори с хората. Важното е българите да повярват в перспективите, които БСП чертае. В противен случай, няма как да разчитаме на успех\", коментира Жельо Бойчев. Той добави, че проблемите на София не трябва да бъдат свеждани само до ремонта на ул. „Граф Игнатиев\"- той, в крайна сметка, е следствие на политиките и управлението на града в последните години.Пред хората в „Кремиковци\" проекта „Визия за България\" представиха депутатите Георги Свиленски и Димитър Данчев. Акцентът в разговора с гражданите беше контролът от страна на държавата. Хората поискаха повече контрол и участие на държавата във всички процеси на социално-икономическия живот в страната. Основен акцент в дискусията беше образованието. На срещата присъстваха много учители, които категорично подкрепиха две от предложенията, залегнали във „Визия за България\" в сектора „Образование\" - прекратяване на финансирането на частните училища и държавни стандарти, като например- един учебник по един предмет за един клас.„Очевидна е нуждата от промени във фискалната политика. От изнесени наскоро, по повод питане на Жельо Бойчев до финансовия министър, данни стана ясно че 2,4 милиона граждани в България живеят с доходи до 1000 лева. 800 000 от тях са с доходи до 500 лева. Същевременно само 1,3% от хората с доходите от трудови правоотношения получават над 10 000 лева. Това показва големи социални различия\"- каза пред хората депутатът Димитър Данчев. Той допълни, че доходите на най-бедните спрямо доходите на най-богатите се разминават 20 пъти. \"Затова ние смятаме, че плоският данък е изчерпал своята функция и е крайно време да се премине към прогресивно подоходно облагане\"- аргументира се Данчев.„Намираме се в критичен момент и ако не предприемем радикални мерки за промени, съвсем скоро ще изчезнем като нация\", коментира Георги Свиленски. Той изтъкна, че в системата на здравеопазването се наливат пари, а ефектът не се усеща по никакъв начин от гражданите. \"Затова една от промените, които предлагаме във „Визия за България\", е болниците да престанат да бъдат търговски дружества и да се постави пациентът в центъра на здравната система\"- заключи Свиленски", "date": "2018.10.28", "title": "\"Витоша\", \"Студентски\" и \"Кремиковци\" поискаха повече контрол от страна на държавата"}
{"url": "http://www.cross.bg/dyrankev-bulgariya-plashtat-1587450.html", "text": "/КРОСС/ Необходими са данъчни и фискални реформи, както и визионерско мисление, за да излезем от позицията на сегашната несправедлива данъчна система. Това каза икономистът проф. Боян Дуранкев, цитиран от \"Фокус\". Той обясни, че за разлика от ЕС, у нас косвените данъци доминират. Съотношението преки - косвени данъци там е 1:1, а в България 1:3, уточни той. Той посъветва неравенството в доходите да се преразгледа. „По- бедните плащат повече, от колкото по-богатите, затова имаме подоходно разслоение и супербогаташи. Второто нещо, с което правителството не може да се гордее е, че ние преразпределяме по-малко, от колкото останалите страни членки на ЕС. Третото нещо е, че с планираната минимална заплата от 560 лв.не се решават социалните проблеми. Не се решава проблемът с българите, които напускат страната и за съжаление може да очакваме, че отлива на млади и интелигентни хора от България ще продължи и през следващите години\" каза той. Проф. Дуранкев препоръча да се премине към семейно подоходно облагане с отрицателен данък за семейства в тежко положение. За да се задържат младите специалисти в страната той предложи на магистрите да се оставя 5 г. данъчна ваканция, през която да не плащат Данък общ доход. Има добри европейски практики за задържане на млади кадри, които не се ползват у нас, каза той и коментира, че според него това е умишлено. Дуранкев каза още, че здравеопазването е превърнато в търговско дружество, от което се печели, и НЗОК се източва по всякакъв начин.", "date": "2018.10.28", "title": "Проф. Дуранкев: Богаташите в България плащат по-малко данъци от бедните"}
{"url": "http://www.cross.bg/voyadzhur-heliopayzata-mezhdyzvezdnoto-1587451.html", "text": "/КРОСС/ \"Вояджър 2\" вероятно се е доближил до границите на Слънчевата система, съобщи Лента като цитира учени от НАСА. До тези заключения стигнали специалисти, след като анализирали данни, събрани от инструмента CRS (Cosmic Ray Subsystem) на космическия апарат.Инструментът регистрирал увеличаване с 5% на енергията на достигащите до \"Вояджър 2\" космически лъчи. Аналогичен феномен бил наблюдаван през месец май 2012 г., три месеца преди \"Вояджър 1\" да прекоси хелиопаузата и да се окаже в междузвездното пространство.Понастоящем \"Вояджър 2\" е на разстояние около 17,7 млрд. км от Земята, т.е. разстоянието е 118 пъти по-голямо от това между нашата планета и Слънцето. Екипът на мисията \"Вояджър 2\" признава, че обкръжаващата апарата среда се променя.Учените същевременно отбелязват, че увеличаването на енергията на космическите лъчи не трябва да се смята за окончателен признак за преминаване през хелиопаузата, която се променя през 11-годишния цикъл на слънчевата активност.Космическите апарати \"Вояджър 1\" и \"Вояджър 2\" са сходни - първоначалната маса и на единия, и на другия е 815 кг. В разгърнат вид апаратът се помества в куб със страна 4 м. \"Вояджър 2\" стартира през август 1977 г., 16 денонощия преди \"Вояджър 1\". Освен научно оборудване, апаратите носят послания от човечеството до възможни извънземни цивилизации.\"Вояджър 2\" стана първият космически апарат, прелетял край четирите планети гиганти в Слънчевата система. Това позволи да бъдат открити три нови луни на Юпитер, 4 - на Сатурн, 11 - на Уран и 6 - на Нептун. Дотогава нито един космически апарат не бе прелитал толкова близо до Уран и Нептун.\"Вояджър 1\" пое по друга траектория - след като прелетя край Сатурн, не се отправи към Уран и Нептун, а към междузвездното пространство. През декември 2011 г. напусна пределите на хелиосферата, ставайки първият създаден от хора обект, оказал се в хелиопаузата, която отделя хелиосферата от междузвездното пространство.Смята се, че три радиоизотопни термоелектрически генератора ще позволят на \"Вояджър 1\" и \"Вояджър 2\" да поддържат връзка със Земята до 2027 г.", "date": "2018.10.28", "title": "„Вояджър 2” стигна до границите на Слънчевата система "}
{"url": "http://www.cross.bg/velizar-partiya-prolet-1587452.html", "text": "/КРОСС/ Около 50 общински и областни структури на НФСБ и Атака в цялата страна са преминали към партия „Българска пролет\". Това обяви във Велико Търново партийният лидер Велизар Енчев; той настоя не за оставка, а за уволнение на вицепремиера Валери Симеонов. По думите на Велизар Енчев причината за преминаването на структурите към „Българска пролет\" е хамелеонската политика на НФСБ и Атака.„Българска пролет\" преговаря с партия „Възраждане\" и БСП за предстоящите избори за Европарламент и за местна власт. Според Велизар Енчев е настъпило пълно политическо отрезвяване в целия политически спектър в страната: \"След скандала около Валери Симеонов предстоящите парламентарни избори са задължителни. Друг е въпросът кога ще се случат, но аз, все пак, оставам песимист по отношение на критичната електорална маса, която иска това.\" Прехвърлянето на ресори за хората с увреждания между вицепремиерите, Велизар Енчев определи като: \"Поредно доказателство за безсилието на българския министър-председател и на партия ГЕРБ да се справят с рекета на своя коалиционен партньор.\" ", "date": "2018.10.28", "title": "Около 50 общински и областни структури на НФСБ и Атака са преминали към партия „Българска пролет“"}
{"url": "http://www.cross.bg/elektrichestvo-bezzhichnoto-sega-1587455.html", "text": "/КРОСС/ Технологиите се развиват стремоглаво по (почти) всички направления. На фона на футуристичните възможности на смартфони, компютри, изкуствен интелект, дронове и т.н., едно нещо е константа - зависимостта от електричество. А то, за съжаление, все още идва по два все по-малко ефективни на фона на всичко останало начина - чрез батерия и по кабел.През 2018 г. единственият досег на обикновения човек с безжичното електричество е възможността да зарежда някои смартфони без кабел. Още през 1904 г. Никола Тесла пише, че е възможно да се предава електричество по безжичен път до всяка дистанция почти без загуби. Историята тук се разделя между това дали наистина Тесла е създал подобна технология, която в последствие е скрита, или само е имал теория, която се е опитвал да тества със смесени резултати.Фактът е, че днес, 114 г. по-късно светът е коренно различен и разполага с технологии, за които тогава дори не си е мечтал. Все още обаче електричеството идва по жица дори и до иначе \"безжичното\" зарядно за телефони.Използването на безжично електричество би \"освободило\" хората от зависимостта на жиците. Би позволило създаването на изцяло нови, по-добри устройства и технологии, а дебатът за електрическите автомобили и вредата от техните батерии просто ще изчезне.И до днес обаче никой не е успял да пресъздаде плановете на Тесла. Инженерите по света не са на едно мнение дали неговият план би сработил. За да бъде реализиран обаче са нужни огромни средства, които поне за сега не се намират.И все пак, идеята на Тесла може и да не бъде реализирана, но това не означава, че учените по света не търсят други методи. Японски специалисти например разработват сателит, който да взима енергия от Слънцето и да я предава под формата на безжично електричество до Земята, при това не до станция, а директно до устройствата, които да я използват.Концепцията вече е тествана успешно през 2015 г., като са предадени 1,8 киловата по въздуха на 55 метра разстояние с абсолютна точност. Мащабът в космоса обаче ще е доста по-голям, защото сателитът ще се намира на 36 000 км. от Земята. Сателитът ще е с огромна площ, която да абсорбира слънчева енергия и да я изпраща до Земята. Учените искат да тестват първия такъв сателит в началото на следващото десетилетие, но казват, че подобна технология ще може да се използва от хората най-рано след 2040 г.Друго опасение е кой ще следи за използването на електричеството и как ще се плаща. Затова се работи и по методи за криптиране на безжичното електричество. Така всеки потребител ще си има уникален код, който ще може да следи неговото реално потребление и да плаща колкото е използвал.Работата по навлизането на безжичното електричество ще се ускори. С навлизането на т.нар. Интернет на нещата (IoT) се очаква да има милиарди миниатюрни сензори и устройства, които ще се нуждаят от електричество. Затова се увеличава броят на компаниите, които разработват подобни технологии.Първоначално това ще доведе до въвеждането на различни стандарти. Такива има и сега при безжичното зареждане на смартфони. Още от сега обаче се работи и по взаимосъвместимост, както и по малки модули, които да могат да се добавят към всяко устройство и да му позволят да използва безжично електричество, дори и да не е създадено за такова. И все пак ще минат още десетина години, преди безжичното електричество да се доближи до реалността на масовия потребител.Логичният въпрос е доколко още един пореден сигнал, който ще обикаля в пространството, няма да е вреден за хората и околната среда. Американската федерална комисия по комуникации (FCC) вече има тестове за това. Реално, безжичното електричество е форма на WiFi сигнал. Повечето подобни разработки работят в същия честотен диапазон като домашен WiFi рутер. За сега за индустрията това е достатъчен аргумент, че всичко ще е наред.Все пак, изданието The Nation отбелязва, че все още технологията не е развита и не е достатъчно подробно тествана. Затова не може да се направи категорично заключение, че е безопасна. Пред PC Mag компанията Ossia, която разработва безжичната технология Cota, коментира, че проблеми няма да има. Методът на работа е тестван и не пречи нито на настоящите безжични технологии, нито на хора, животни и растения.Компанията Energeous казва същото и че енергията реално може да се използва само от устройствата, които разполагат с нужния модул. Тези технологии вече имат разрешение от FCC, че могат да се прилагат комерсиално. За сега те също имат по-скромни възможности, но с времето ще се развиват. А за сега на хората не остава друго освен да чакат и да продължават да зависят от кабела. ", "date": "2018.10.28", "title": "Идва ли времето на безжичното електричество"}
{"url": "http://www.cross.bg/gurtziya-voiina-atina-1587453.html", "text": "/КРОСС/ С военен парад в Солун и ученическа манифестация в Атина Гърция отбелязва днес националния празник, известен в историята като \"Денят ОХИ\". На 28 октомври 1940 година Атина отговаря на ултиматума на Мусолини за свободно преминаване на италианските войски през Гърция с краткия отговор \"Не\". След това Гърция се включва във Втората световна война.На военния парад в Солун ще присъства президентът на Италия Серджо Матарела. Очаква се той да поднесе извинения пред гръцкия държавен глава Прокопис Павлопулос за обявената война преди 78 години и жертвите на гръцкия народ.Гърция е единствената страна в Европа, която чества като национален презник не края, а началото на една война. Ученически манифестации се провеждат в цялата страна. ", "date": "2018.10.28", "title": "Днес е националният празник на Гърция, известен като \"Денят ОХИ\""}
{"url": "http://www.cross.bg/dzhyliya-roburts-zhena-1587456.html", "text": "/КРОСС/ Днес, 28 октовмри, рожден ден празнува американската актриса с най-зашеметяващата усмивка на света - Джулия Робъртс. Ето няколко от най-значимите факти от биографията й. е цялото ѝ име.- там е родена. тече във вените на актрисата. - на този музикален инструмент свири в училище.* е учила, макар и да не успява да я завърши. като дете, вместо да ги реже. - такава иска да бъде като малка. е любимото ѝ хоби. казва, че изповядва като религия.* - на толкова е скелетът, открит в България, който е кръстен на Джулия Робъртс, заради идеалната му захапка. - толкова са пътите, в които е обявена за Най-красивата жена в света от списание People. - на толкова е оценено състоянието ѝ.* са наградите ѝ Златен глобус. са номинациите и за Оскар. Оскар печели - за \"Ерин Брокович\". е първият филм, в който участва. пък е този, който ѝ носи световен успех.*\"Мистична пица\", \"Версия пеликан\", \"Сватбата на най-добрия ми приятел\", \"Нотинг Хил\", \"Булката беглец\", \"Бандата на Оушън\", \"Бандата на Оушън 2\", \"Войната на Чарли Уилсън\", \"Денят на влюбените\", \"Яж, моли се иобичай\", \"Огледалце, огледалце\"* са сред най-успешните ѝ филми. - в този филм отказва роля, за която Гуинет Полтроу печели Оскар. е името на собствената кинокомпания на Джулия Робъртс. е трябвало да играе \"Хубава жена\", която в последния момент отказва ролята. хиляди е хонорарът и за \"Хубава жена\" през 1990 г.е хонорарът на Джулия Робъртс за \"Усмивката на Мона Лиза\" през 2003 г.*2.8* милиарда долара приходи от филми носи, което я прави една от най-успешните актриси по отношение на постъпления от бокс офисите.*Най-високоплатената актриса* на 90-те години е.*Джейсън Патрик, Лиъм Нийсън, Кийфър Съдърланд, Дилън Макдермът и Матю Пери* са имената на някои от актьорите, с които е имала връзка.*Кийфър Съдърланд* дори беше годеник на Джулия Робъртс, но се разделят три дни преди плануваната сватба. е името на първия ѝ съпруг, за когото е омъжена от 1993 до 1995 г. е името на настоящия съпруг на Джулия Робъртс, с когото сключва брак през 2002 г. са децата ѝ от Даниел Модър.Източник Lifestyle.bg", "date": "2018.10.28", "title": "Джулия Робъртс посреща своя 51-ви рожден ден"}
{"url": "http://www.cross.bg/merkel-tyrtziya-rysiya-1587457.html", "text": "/КРОСС/ Лидерите на Турция, Русия, Франция и Германия призоваха до края на година в Сирия да бъде създадена комисия, която да състави нова конституция, и да се улесни доставянето на хуманитарна помощ в страната, обхваната от кръвопролитна гражданска война от повече от седем години, предадоха световните агенции. Президентите на Турция Реджеп Тайип Ердоган, на Русия Владимир Путин и на Франция Еманюел Макрон, както и германският канцлер Ангела Меркел, се събраха днес в Истанбул на безпрецедентна среща на върха за Сирия. В заключителна декларация те призоваха за \"създаване и за (първо) заседание в Женева преди края на годината на Конституционна комисия, ако обстоятелствата позволят\", както и \"за осигуряване на бърз, сигурен и неограничен достъп на хуманитарните организации в цяла Сирия\". Четиримата ръководители подчертаха също необходимостта от запазване на примирието в северозападната сирийска провинция Идлиб, договорено миналия месец с посредничеството на Русия и Турция, както и необходимостта борбата срещу тероризма да продължи. Лидерите приветстваха постигнатия напредък в Идлиб със създаването на демилитаризирана зона и изтеглянето на радикалните групировки от нея, посочва Франс прес. Ердоган, Путин, Меркел и Макрон заявиха, че са твърдо решени \"да работят заедно за създаването на благоприятни условия за мира и сигурността в Сирия, а също да подкрепят политическо решение и да разширят международния консенсус по този въпрос. Турският президент каза, че при бъдещи избори сирийците, в страната и извън нея, са тези, които ще решат съдбата на сегашния президент Башар Асад. Необходимо е да напреднем в политическия процес, който трябва да доведе до свободни избори, открити за всички сирийци, включително тези от диаспората, подчерта Меркел. Четиримата лидери призоваха също да се създадат предпоставки за безопасно и доброволно завръщане у дома на сирийските бежанци и преселниците вътре в страната. В декларация след срещата Еманюел Макрон призова Русия да окаже натиск върху сирийския режим, за да се гарантира стабилно и трайно примирие в Идлиб. Путин каза, че Русия си запазва правото да помогне на сирийското правителство да елиминира всякаква терористична заплаха в Идлиб при атаки от страна на екстремисти. В двустранни разговори по време на необичайната среща в четворен формат турският президент е споделил подробности по случая с убития саудитски журналист Джамал Хашоги с руския и френския си колега и канцлерката Меркел, посочва Ройтерс. На пресконференция след срещата Ердоган заяви, че Саудитска Арабия трябва да каже, кой е изпратил в Турция 18-те души, смятани за отговорни за убийството на Хашоги. Ердоган и Меркел са обсъдили също случая с германец, осъден в Турция на шест години и три месеца затвор за членство в забранена кюрдска организация, отбелязва Асошиейтед прес. Канцлерката е призовала за справедливо отношение към Патрик Крейкер, а турският президент казал, че германският гражданин може да обжалва огласената онзи ден присъда. Турция обвинява Крейкер, че е член на кюрдските милиции \"Сили за защита на народа\", докато поддръжници на германеца твърдят, че той е бил на велосипедна почивка край турско-сирийската граница", "date": "2018.10.28", "title": "Какво се договориха Ердоган, Путин, Меркел и Макрон за Сирия "}
{"url": "http://www.cross.bg/golyam-ogunyat-stigne-1587458.html", "text": "/КРОСС/ Голям пожар бушува в гориста местност край врачанското село Струпец. Хората изкараха безсънна нощ, защото огънят е на няколкостотин метра от първите къщи. Хората се оплакват и от гъстия дим, който се стеле вече два дни над селото.От вчера сутринта пожарникари дежурят над селото, но не гасят. Рискът и за техния живот е голям. Те обаче следят огънят да не стигне до къщите.От пожарната увериха, че при необходимост ще се мобилизира цялата налична техника, за да не стигне огъня до домовете на хората.", "date": "2018.10.28", "title": "Голям пожар в гориста местност край врачанското село Струпец"}
{"url": "http://www.cross.bg/leva-sledvashtata-godina-1587442.html", "text": "/КРОСС/ От 13.00 ч. днес ще се състои заседание на Министерския съвет, съобщиха от  правителствената пресслужба.Очаква се правителството да одобри проектобюджета за следващата година и проектобюджетите на здравната каса и държавното обществено осигуряване.Предвижда се от 2019 г. максималният осигурителен доход да се вдигне от 2600 на 3000 лева, с което не са съгласни работодателите. Минималната работна заплата ще се повиши до 560 лева.От юли 2019 г. пенсиите ще се увеличат с 5,7%. Пак от средата на годината таванът на пенсиите ще се повиши от 910 на 1200 лева. Увеличава се минималният осигурителен доход за земеделските производители и тютюнопроизводители от 350 на 560 лева.Заплатите в държавната администрация ще се повишат с 10% от следващата година. С 20% ще скочат възнагражденията на учителите според предложенията на управляващите. ", "date": "2018.10.28", "title": "Министерският съвет заседава извънредно в неделя "}
{"url": "http://www.cross.bg/damga-vruh-raiiona-1587443.html", "text": "/КРОСС/ Мъж на 54 години е починал в района на връх Дамга. Трагедията е станала вчера следобед.  Тялото на загиналия турист е открито от седем дупнишки спасители, потеглили към мястото на инцидента.Групата, която е тръгнала с 54-годишния мъж, се е върнала заради ниските температури, без да дочака спасителите. Теренът е изключително тежък, като акцията се очаква да приключи в ранните часове на днешния ден.", "date": "2018.10.28", "title": "Турист почина в района на връх Дамга в Рила "}
{"url": "http://www.cross.bg/gradysa-mesta-oblachnostta-1587435.html", "text": "/КРОСС/ През нощта ще преобладава ясно, а утре - слънчево време. По-значителни увеличения на облачността ще има над крайните южни райони, но ще е почти без валежи. Ще продължи да духа до умерен, в югоизточните райони и планините - временно силен юг-югозападен вятър. Ще се задържи топло за края на октомври: минималните температури в повечето места ще са между 5 и 10 градуса, максималните - между 21 и 26 градуса.Над Черноморието ще е предимно слънчево с временни увеличения на облачността. Ще духа умерен юг-югозападен вятър. Максимални температури на въздуха 21-23 градуса. Температурата на морската вода е около 17 градуса. Вълнението на морето ще бъде 2-3 бала.Над планините ще бъде предимно слънчево. Значителна ще е облачността над масивите в крайните южни райони и на отделни места там слабо ще превали. Ще духа умерен, по високите и открити части и временно силен югозападен вятър. Максималната температура на височина 1200 метра ще е около 17 градуса, на 2000 метра - около 10 градуса.Атмосферното налягане ще се повишава и вече ще е по-високо от средното за месеца.В понеделник над Западна България ще има разкъсана облачност, предимно висока и средна, а над Източна преди обяд на места ще има ниска облачност. Ще продължи да духа югозападен вятър, слаб до умерен, в Източна България по-късно през деня - и временно силен. Ще остане топло, с максимални температури, достигащи на места 26-27 градуса, минималните в повечето места ще са между 10 и 15 градуса. През нощта срещу вторник и във вторник на отделни места ще превали слаб дъжд, но впоследствие облачността ще намалее. Вятърът ще остане югозападен, към края на деня ще отслабне и ще се ориентира от северозапад. ", "date": "2018.10.28", "title": "Очаква ни слънчева неделя "}
{"url": "http://www.cross.bg/pitsburg-omraza-sinagogata-1587444.html", "text": "/КРОСС/ При стрелба в синагога в Питсбърг са загинали 11 души, потвърдиха американските власти. Директорът на градската служба за обществена безопасност Уендъл Хисрич уточни на пресконференция, че освен убитите има шестима ранени, включително четирима служители на реда. Представител на ФБР в разследването допълни, че при нападението стрелецът е носел автомат и три пистолета. Нямало данни той да е познат на властите преди трагедията в синагогата. Според ФБР мъжът е действал сам.Нападателят Робърт Бауърс е 46-годишен местен жител. Той беше ранен в престрелка с полицията и се намира в болница под охрана. Малко преди нападението той поместил в една от социалните мрежи съобщение, в което обвинява еврейска организация за подпомагане на имигранти, че „вкарва\" „нашественици\" в САЩ. „Не мога да гледам отстрани как избиват народа ми. Гледайте, влизам!\", написал Бауърс.Президентът Доналд Тръмп определи стореното от Бауърс като „акт на антисемитизъм\" и призова за втвърдяване на законите за смъртното наказание:\"Умът ни е безсилен да разбере жестоката омраза и извратената злина, която може да накара едно лице да извърши такова ужасно престъпление по време на церемония. Отровата, наречена антисемитизъм, трябва да бъде заклеймявана и пресичана навсякъде, където изниква!\"Тръмп подчерта още, че случилото се има „твърде малко общи неща\" със закона за притежание на оръжие и че събитията са могли да се развият различно, ако в синагогата е имало охрана. Американският президент нареди на 31 октомври националните флагове на Белия дом и правителствените сгради в страната и чужбина да бъдат спуснати наполовина.От американското министерство на правосъдието обявиха, че на нападателя са повдигнати обвинения по 29 точки от закона и по думите на главния прокуриор Джеф Сешънс той е заплашен от смъртно наказание.ФБР разследва случая като престъпление, продиктувано от омраза.Въпреки че не разполагат с информация за специфична заплаха, властите засилиха мерките за сигурност около еврейските центрове в щата Ню Йорк.Сляпата омраза, която доведе до клането в синагогата в Питсбърг показва, че има още много работа, която да се върши в борбата срещу антисемизма, както и за сближаването на общностите. Мислите и молитвите ни са със загиналите и техните близки, написа в Туитър председателят на Европейския парламент Антонио Таяни.В изявление на върховния представител по въпросите на външната политика и сигурността Федерика Могерини се казва, че ЕС категорично осъжда антисемитизма, както и всяка подбуда към омраза и насилие. Първият дипломат на ЕС подчертава, че Европа е преживяла унищожителните и непростими последствия от антисемитизма и омразата, които няма да бъдат забравени никога. „Ужасен съм от стрелбата в Питсбърг. Мислите ми са с жертвите и техните семейства. Европейската комисия е солидарна с общността от синагогата в Питсбърг и с еврейските общности в цял свят\", написа в Туитър председателят на ЕК Жан-Клод Юнкер.Израелският премиер Бенямин Нетаняху осъди нападението и изрази солидарност със Съединените щати и жертвите на едно \"ужасно антисемитско\" нападение. Израелският министърът на образованието Нафтали Бенет, който отговаря и за еврейската диаспора по света съобщи, че заминава за Питсбърг, за да се срещне с еврейската общност в американския град и да присъства на погребенията на жертвите. От своя страна, президентът Реувен Ривлин каза, че мисли за семействата на убитите и се моли за възстановяването на ранените. ", "date": "2018.10.28", "title": "При стрелба в синагога в Питсбърг са загинали 11 души"}
{"url": "http://www.cross.bg/pytin-prezident-trump-1587437.html", "text": "/КРОСС/Няма твърди споразумения за посещение на руския президент Владимир Путин във Вашингтон, заяви неговият говорител Дмитрий Песков. Вчера съветникът на американския президент Доналд Тръмп по националната сигурност Джон Болтън съобщи, че Белият дом е поканил официално Путин.През лятото перспективата за такава визита предизвика гневни реакции в САЩ и идеята временно беше изоставена.Тръмп и Путин се срещнаха в Хелзинки през юли. Очаква се двамата да имат кратка среща и в кулоарите на отбелязването на 100-годишнината от края на Първата световна война в Париж през ноември. ", "date": "2018.10.28", "title": "Кремъл: Няма твърди споразумения за посещение на Путин в САЩ "}
{"url": "http://www.cross.bg/stara-kazanluk-zagora-1587436.html", "text": "/КРОСС/ Мъж и жена загинаха, а трети човек е ранен при тежка катастрофа на пътя Стара Загора - Казанлък късно снощи, съобщиха от Областната дирекция на МВР в Стара Загора.Пострадалият е откаран в болница със счупена ключица и съмнение за счупен крак, предаде bTV.По неясни причини едната от колите е навлязла в насрещното движение и така се е стигнало до челен удар.Движението по отсечката Казанлък-Тулово е временно ограничено. Обходният маршрут е през Тулово - Мъглиж - Казанлък и обратно. Движението се регулира от \"Пътна полиция\". ", "date": "2018.10.28", "title": "Двама загинаха, един е ранен в челен удар на пътя Стара Загора-Казанлък"}
{"url": "http://www.cross.bg/hashogi-erdogan-protzes-1587438.html", "text": "/КРОСС/ Турция е готова да започне съдебен процес във връзка с убийството на саудитския журналист Джамал Хашоги. Това заяви турският президент Реджеп Ердоган. \"Престъплението беше извършено в Истанбул. По тази причина, ако Саудитска Арабия не продължи този съдебен процес, той ще бъде започнат от турската съдебна система\", каза Ердоган.Саудитският журналист Джамал Хашоги, известен критик на политиката на официален Рияд, изчезна на 2 октомври след посещение на генералното консулство на кралството в Истанбул.На 20 октомври саудитските власти съобщиха, че журналистът е бил убит в сградата на дипломатическата мисия при конфликт. В момента се разследват 18 поданици на кралството, тяхната самоличност не се разкрива.Международната общност остро осъди престъплението и призова Рияд да проведе прозрачно разследване, а турският президент Реджеп Ердоган нарече по-рано убийството на Хашоги внимателно планирано. ", "date": "2018.10.28", "title": " Турция е готова да започне съдебен процес за убийството на Хашоги "}
{"url": "http://www.cross.bg/iliyana-iiotova-lideri-1587483.html", "text": "/КРОСС/ „Европейският проект се нуждае от нов тип лидерство. Необходими са лидери, които да открият нови хоризонти в политиките и в начина на взимане на решения. Липсата на силни и решителни политици разгоря пламъка на популизма и предизвика възхода на крайнодесни и крайнолеви партии.\" Това заяви вицепрезидентът Илияна Йотова в Правец при откриването на Национална програма „Управленски умения\" на Българското училище за политика „Димитър Паница\" за 2018/2019 г. Лидерството в политиката и в обществения живот обсъдиха с вицепрезидента народни представители, представители на местната власт, съда, прокуратурата, бизнеса и на неправителствени организации.„За разрастването на популярността на крайнодесни и крайнолеви лидери голяма отговорност носят традиционните партии, неспособни да отговорят на предизвикателствата, да предложат работещи политики\", отбеляза Илияна Йотова. „Липсват лидери с дългосрочно мислене. Днес се прави политика на парче, тя в повечето случаи е кризисна реакция на отдавна наболял проблем\", подчерта вицепрезидентът.„Не намирам съвременните Шуман, Спинели, Моне, Аденауер - визионери със стратегическо и дългосрочно мислене\", посочи Илияна Йотова.Според вицепрезидента слабите европейски институции са причина Европейският съюз да изгуби водещата си роля на международната сцена. Илияна Йотова посочи липсата на върховния представител на ЕС за външна политика Федерика Могерини на преговорите за Сирия, които се проведоха в Истанбул между германския канцлер Ангела Меркел, френския президент Еманюел Макрон, руския президент Владимир Путин и турския държавен глава Реджеп Ердоган. По думите на вицепрезидента именно Европа е най-големият потърпевш от бежанските вълни от Сирия, които ще се усилят при евентуална нова военна намеса в раздираната от конфликт страна.Един от основните проблеми днес според Илияна Йотова е намирането на съюзници. Германският канцлер Ангела Меркел този мандат по-трудно от всякога сформира коалиционно правителство, а в Австрия Себастиян Курц и неговата народна партия управляват с крайнодясна партия. „В България сме свидетели на две доста интересни коалиции, добили популярност като малка и голяма\", отбеляза вицепрезидентът.От европейските ценности, поставени на изпитание днес, през проекта за отбранителен съюз на ЕС до предстоящите догодина европейски избори - това бяха основни теми на разговора, който продължи по-дълго от предвиденото поради големия интерес. Обсъдени бяха начините, по които се избират председателят на Европейската комисия и еврокомисарите.Вицепрезидентът изрази мнение, че председателят на Европейската комисия трябва да се посочва от самите еврокомисари, защото чрез т.нар. Шпиценкандидат се налага политическата воля на доминиращата на изборите политическа сила. „Еврокомисарите сега се избират на партийна основа според водещата политическа сила в дадена страна, а не пряко от избирателите. Създаването на ресор за даден човек без оглед на най-актуалните и важни политики за европейските граждани и професионалния му профил създават множество проблеми\", посочи Илияна Йотова. ", "date": "2018.10.28", "title": "Илияна Йотова: Европа се нуждае от нови лидери"}
{"url": "http://www.cross.bg/indystriyata-evropa-priziv-1587486.html", "text": "/КРОСС/ Бизнесът в Европа с Обединен призив към кандидатите в европейските избори през 2019г. „Да поставим индустрията в основата на бъдещето на ЕС!\"Новата браншова организация „Храни и напитки България\" подписа документа и ще работи активно за постигане на целите.Документът е подписан от 132 европейски организации. Към него се присъединяват и местни организации от 27-те страни-членове на Европейския съюз.„Обединеният призив към кандидатите в европейските избори през 2019\"е част от кампанията на коалиция Industry4Europe, която има за цел да постави индустрията на челно място в дневния ред на европейския парламент в следващия мандат.Като член на тази коалиция, FoodDrinkEurope активно ще работи чрез своите 25 секторни организации за това документът да достигне до широк кръг институции, политици и избиратели.Сдружението „Храни и напитки България\" дава своята подкрепа и ще играе важна роля за „гарантиране, че Европа ще продължи да бъде водеща, интелигентна, иновативна и устойчива индустрия в полза за всички европейци\".: ИНДУСТРИЯТА Е ОТ СИЛНО ЗНАЧЕНИЕ ЗА ЕВРОПА И НЕЙНИТЕ ГРАЖДАНИ Европейската индустрия ни спохожда навсякъде в ежедневието: откриваме я в домовете, които строим; в дрехите, които обличаме; в храната, която консумираме; в здравеопазването, което получаваме; в енергията и транспорта, които използваме, както и в продуктите, присъстващи неотлъчно във всеки наш делник. С квалифицираната си работна сила и международната си репутация за качество и устойчивост индустрията е от жизненоважно значение за Европа и нейния просперитет. Днес 52 милиона души и техните семейства в цяла Европа се ползват пряко и непряко от заетостта в промишлените сектори. Снабдителните вериги, състоящи се от стотици хиляди иновативни малки и средни предприятия, както и едри доставчици, се развиват и изнасят отлични европейски продукти и услуги в цял свят. ИНДУСТРИЯТА ИМА НУЖДА ОТ ВАС! Изгубените милиони работни места в Европа вследствие на финансовата криза през 2008 година доведоха до драматични човешки и социални последици. Дори и днес ние все още сме далеч от нивото на заетост преди кризата, а работните места са уязвими на промени поради тревожните световни тенденции, сред които разрастващият се протекционизъм. Европейският съюз се нуждае от амбициозна стратегия за индустрията, която ще спомогне за конкурентноспособността ни с други части от света, като Китай, Индия и Съединените щати, които вече поставиха индустрията на челно място в политическия си дневен ред. Поради тези причини индустрията от всички сектори призовава Вас, бъдещите членове на Европейския парламент, да се ангажирате да: • Поставите индустрията на челно място в политическия дневен ред на Европейския парламент по време на следващия мандат (2019-2024); • Призовете следващата Европейска комисия да включи индустрията като основен приоритет в 5-годишната си работна програма и да назначи заместник-председател, отговарящ за индустрията ; • Подкрепите новото ръководство на Европейската комисия да представи своевременна и амбициозна дългосрочна промишлена стратегия на ЕС, която да включва ясни показатели и управление. Ние, поддръжниците на този призив, разчитаме на Вашата подкрепа, с идеята да гарантираме, че Европа ще продължи да бъде водеща, интелигентна, иновативна и устойчива индустрия в полза за всички европейци и бъдещи поколения. Европа може да се гордее с индустрията си. Длъжни сме заедно да я поставим в ядрото на бъдещето на Европейския съюз!", "date": "2018.10.28", "title": "Бизнесът в Европа с Обединен призив към кандидатите в европейските избори през 2019г."}
{"url": "http://www.cross.bg/putya-cherganovo-karytzi-1587485.html", "text": "/КРОСС/ Около 150 роми се събраха на състезание с каруци на пътя Казанлък - Черганово.За целта те затвориха пътя за преминаване на превозни средства. Това вдигна местните униформени на крак.Към мястото на състезанието е изпратен един екип на полицията. Полицаите обаче не успели да разпръснат тълпата, което наложило да бъдат изпратени още два патрулни автомобила с подкрепление.Въпреки полицейското присъствие състезателите започнали да обикалят по пътя и в крайпътните ниви. Движението в района е изключително затруднено. Няма информация за напрежение или сблъсъци. ", "date": "2018.10.28", "title": "Състезание с каруци затвори пътя Казанлък - Черганово "}
{"url": "http://www.cross.bg/hari-nova-megan-1587445.html", "text": "/КРОСС/ Херцогът и херцогинята на Съсекс се очаква да пристигнат днес на посещение в Нова Зеландия - последната спирка в тяхната 16-дневна обиколка в Южния Тихи океан, предаде АП.Принц Хари и съпругата му Меган ще прекарат четири дни в Нова Зеландия.Те ще се срещнат с министър-председателя Джасинда Ардърн, ще се разходят в един от националните паркове, ще се срещнат с младежи, които се обучават в областта на киноиндустрията.Двойката ще пристигне със същия самолет, с който ще се върнат в страната си участниците в игрите \"Инвиктус\" в Сидни, основани от Хари през 2014 г. Игрите дават възможност на болни и ранени военнослужещи и ветерани възможността да се състезават в спортове като баскетбол с инвалидни колички.", "date": "2018.10.28", "title": "Принц Хари и Меган пристигат на посещение в Нова Зеландия"}
{"url": "http://www.cross.bg/videv-proverka-zagora-1587446.html", "text": "/КРОСС/ За полицейска грубост и произвол сигнализира в профила си във Facebook журналистът Добромир Видев. Той вече е пуснал жалба до съответното районно полицейско управление в Стара Загора.Журналистът е бил спрян в Стара Загора около 22.10 ч. в петък за проверка от полицейски патрул. Видев разказа, че е съдействал за проверката, но единият униформен отказал да се легитимира с номер на значката си. За причината за проверката обяснили, че издирват заподозрян за кафе машина и му казали, че отговаря на описанието.Видев обяснил, че слиза от влака от София, но не му повярвали. Не пожелали да си покаже и билета от влака, от който току-що е слязъл. Журналистът не е разкрил на полицаите какво и къде работи. Призна, че е бързал, защото го е чакала майка му, съобщава Канал 3.\"Случаят няма общо с работата ми като журналист, но е показателен за отговорността на властите. Тази вечер при рутинна проверка бях заплашван от полицай на Първо ОД на МВР-Стара Загора, че мога да бъда затворен в багажника на патрулката и ще бъда откаран някъде. На молбата ми полицейският служител да представи номера на значката, за да я запиша и да подам официално оплакване, той отказа\", написа Добромир Видев в профила си в социалната мрежа.\"В края на разговора, освен че ме заплаши, че може да ме сложи в багажника, каза и че може да се съдим, ако се оплача. И намекна, че винаги при проверка може да открие нарушение и да бъда прибран в участъка\", разказва още той в поста си.По заповед на директора на местната полиция старши комисар Георги Хаджиев ще бъдат проверени всички факти, заявиха от МВР.  ", "date": "2018.10.28", "title": "Журналист се оплака от полицейски произвол, МВР проверява случая "}
{"url": "http://www.cross.bg/leva-pensiite-zapazva-1587447.html", "text": "/КРОСС/ От 1 юли 2019 г. минималната пенсия ще се увеличи от 207,60 на 219,43 лв. В проекта на бюджет на Държавното обществено осигуряване (ДОО) е заложено пенсиите, отпуснати до 31 декември 2018 г. включително, да се увеличат с 5,7%.Социалната пенсия се променя от 125,58 лв. на 132,74 лв. Таванът на пенсиите от 1 януари 2019 г. се запазва на 910 лева, а от 1 юли се увеличава до 1200 лева. Мярката се отнася за всички пенсии без оглед на момента на отпускането. В петък министърът на труда и социалната политика Бисер Петков представи пред Националния съвет за тристранно сътрудничество проекта на бюджет за 2019 г. на Държавното обществено осигуряване.При изчисляване на индивидуалния коефициент на пенсиите, отпуснати с начална дата след 31 декември 2018 г., отпада изборът на трите най-добри последователни години за периода преди 1997 г., както и периодът 1997-1999 г.  Запазва се минималният дневен размер на обезщетението за безработица - 9 лева и максималният - 74,29 лв. Запазва се и периодът на изплащане на обезщетения за бременност и раждане - 410 дни, както и размерът на обезщетението за отглеждане на дете от 1 до 2 години - 380 лева.Запазва се режимът за изплащане на болнични - първите три работни дни от осигурителя, а от четвъртия ден - от ДОО. Запазва се и периодът за дохода, който се взема предвид при изчисляване на размерите на краткосрочните обезщетения при временна неработоспособност - 18 календарни месеца, а при бременност и раждане и безработица - 24 месеца.Запазва се размерът на осигурителната вноска за фонд \"Пенсии\" на нивата от 2018 г., както и размерите на вноските за други фондове на ДОО, а също и съотношенията между осигурители и осигурени. С проекта се предлага от 1 юли 2019 г., както и от 1 юли на всяка следваща година максималният размер на пенсиите да се определя на 40% от максималния осигурителен доход. Така таванът на всички пенсии догодина от 1 юли ще стане 1200 лева при максимален осигурителен доход 3000 лева.Предвидена е промяна и за прилаганата тежест за година осигурителен стаж във формулата, по която се изчислява размера на пенсиите. Тя ще е 1,2% от началото на 2019 г., като не се предвижда по-нататъшното й нарастване. С последната пенсионна реформа се предвиждаше тежестта да достигне постепенно до 1,5. ", "date": "2018.10.28", "title": "Минималната пенсия ще се увеличи с 12 лева от 1 юли догодина "}
{"url": "http://www.cross.bg/direktor-ivan-bivsh-1587429.html", "text": "/КРОСС/ Бетина Жотева, журналист, член на СЕМДимитър Стоянов, главен секретар на президента Румен РадевЕвгения Банева, изпълнителен директор на \"Русалка холидейз\"Иван Джиджев, изпълнителен директор на \"Велдер груп\"Петринел Гочев, художник и режисьорСергей Цочев, бивш председател на Агенцията за ядрено регулиранеПроф. Тодор Вълчев, финансист, бивш управител на БНБИван Тотев, кмет на Пловдив ", "date": "2018.10.28", "title": "Родени на 28 октомври"}
{"url": "http://www.cross.bg/bulgariya-instityt-iztochna-1587440.html", "text": "/КРОСС/ Румънските власти съобщиха, че земетресение с магнитуд 5,8 е разлюляло Централна и Източна Румъния и е било почувствано също в Украйна, Молдова и България, предаде Асошиейтед прес.За момента няма данни за пострадали или за щети.Според румънския Националния геофизичен институт трусът е регистриран в 3,38 часа и е продължил няколко секунди. Епицентърът е в района на Вранча, Източна Румъния. Земетресението е станало на дълбочина 150 км.Според ДПА, която се позовава на Геофизичния институт на САЩ, епицентърът е бил на 12 км югоизточно от село Командау, близо до град Брашов.", "date": "2018.10.28", "title": "Земетресение с магнитуд 5,8 разлюля Румъния; трусът е усетен и в България"}
{"url": "http://www.cross.bg/vuzdyha-sushto-prechistva-1587430.html", "text": "/КРОСС/ В Рим се появи най-големият в Европа стенопис, който може да пречиства въздуха от замърсяване. Стенописът, нарисуван от известния художник на графити Федерико Маса, с псевдоним Йена Круз, покрива голяма част от къща в краен южен квартал на града.Стенописът, чиято площ е почти 1000 кв. м, е направен чрез специална техника и бои, благодарение на които може да абсорбира смога и да пречиства въздуха. Пречистващият му ефект се равнява на способността за поемане на замърсен въздух на 30 широколистни дървета.Сюжетът на рисунката също е символичен - изобразена е огромна синя чапла, която яде вредители сред замърсено море.Художникът, който работи основно в Милано, но също така и в Ню Йорк и Барселона, отдавна обръща внимание в творбите си на опасността от климатичните промени и замърсяването на околната среда. ", "date": "2018.10.28", "title": "Най-големият стенопис в Европа служи за пречистване на въздуха "}
{"url": "http://www.cross.bg/tema-nedelya-bivshiyat-1587431.html", "text": "/КРОСС/Тема:  След ареста на фамилия Банев във Франция, рзговор за парите на прехода и „червените куфарчета\".Тема:  Шейхове и генелали. Какво остана скрито от посещението на премиера Борисов в ОАЕ?Тема:  „Без страх\". Историята на адвокатката, пребита от клиент.Тема:  От Славейков, до Гери Никол, учител, извън клишето. Разказва Краси Боев.Тема: Ексклузивно: Един от най-големите умове днес - Норман Винарски, създателят на виртуалния асистент Сири.Тема: Христина и Радилена, за предизвикатеплството да участват във „Фермата\".Тема: За здравеопазването, като земетресение. Слпед последния трус, говори бившият здравен министър Петър Москов.Тема: Има ли морал в политиката и живот след „жълтите павета\"?. В студиото, бившият депутат от НДСВ Антония Първанова.Тема: „Менделсон\": Ивет Григорова и Атанас Минев, за любовта от пръв поглед.Тема: Социализъм, власт и демокрация. Говори бившият главен редактор на \"Труд\" Тошо Тошев.Тема: Опозиция срещу управляващи.Гост: Велислава Кръстева, ДПСТема: Образованието - невъзможният приоритет. Разговор със Сергей Игнатов, ректор на Европейския хуманитарен университет в Литва.Тема: Семейна неделя неделя по две: Дони и Нети, и Десислава Стойчева и Атанас Атанасов.Тема: \"Времето е наше\", филмът, който открива \"Киномания\" тази година.  ", "date": "2018.10.28", "title": "Теми и гости в ефира на 28 октомври"}
{"url": "http://www.cross.bg/po-ymniyat-otstupva-vinagi-1587432.html", "text": "/КРОСС/ По-умният винаги отстъпва. Каква велика мисъл! Това обяснява господството на глупостта в света.Мария фон Ебнер-Ешенбах ", "date": "2018.10.28", "title": "По-умният винаги отстъпва"}
{"url": "http://www.cross.bg/sustoi-voiina-bulgariya-1587428.html", "text": "/КРОСС/312 г. - Битката на Милвийския мост: Константин I побеждава Максенций и става едноличен управител на Римската империя.1492 г. - Христофор Колумб открива остров Куба.1740 г. - Иван VI става император на Русия.1776 г. - Състои се Битката при Уайт Плейнс.1798 г. - Състои се Превземането на Рим от Неаполитанското кралство.1848 г. - В Испания е открита първата железопътна линия (между Барселона и Матаро).1886 г. - В Ню Йорк президентът на САЩ Гроувър Кливланд официално открива Статуята на Свободата, която е подарък от Франция по случай стогодишнината от независимостта на САЩ.1898 г. - Основано е Софийско унгарско дружество.1900 г. - Състои се церемонията по закриването на Вторите летни олимпийски игри в Париж.1905 г. - Състои се Неволянското клане.1912 г. - Балканската война: Начало на Люлебургазко-Бунархисарската операция.1918 г. - Чехословакия обявява независимост от Австро-Унгария.1919 г. - Конгресът на САЩ приема закона за въвеждане на сух режим в страната от следващия януари, независимо от ветото, наложено от президента Удроу Уилсън.1922 г. - Поход към Рим: Италианските фашисти, водени от Бенито Мусолини, маршируват до Рим, където свалят италианското правителство.1923 г. - Създава се Офицерски Спортен Клуб Атлетик-Слава 1923.1929 г. - Основан е футболен клуб Локомотив в София.1940 г. - Втора световна война: Кралство Гърция отхвърля нотата на Бенито Мусолини за доброволното предаване на страната (ΟΧΙ). Италия нахлува в Гърция през Албания и така Гърция влиза във Втората световна война.1941 г. - Холокост: Германски SS-части ликвидират над 9 000 евреи в гетото на Каунас (Литва).1942 г. - Холокост: 2 000 еврейски деца и 6 000 възрастни от Краков са депортирани от германците в концентрационния лагер Белзец.1944 г. - България във Втората световна война: Сключено е примирие между Царство България и Антихитлеристката коалиция.1948 г. - Швейцарският химик Паул Мюлер получава Нобелова награда за инсектицида ДДТ, забранен през 70-те години в цивилизования свят като силно токсичен и бавно разпадащ се.1958 г. - Започва понтификата на папа Йоан XXIII.1962 г. - Студената война: Никита Хрушчов обявява, че е наредил да бъдат изтеглени разположените в Куба съветски ядрени ракети, с което Карибската криза приключва.1971 г. - Великобритания изстрелва своя първи (и до 2007 единствен) сателит Prospero в ниска околоземна орбита и става шестата космическа сила.1981 г. - В Сан Франциско е създадена метъл-групата „Металика\".1992 г. - Министър-председателят на България Филип Димитров не получава вот на доверие от Народното събрание и подава оставката на правителството.2000 г. - Стартира излъчването на предаването Здравей, България.2005 г. - Състои се премиерата на американския филм Убийствен пъзел 2.2006 г. - Създадена е лявоцентристка социалдемократическа политическа партия Справедлива Русия.2009 г. - Състои се премиерата на американския документален филм Майкъл Джаксън: This is it. ", "date": "2018.10.28", "title": "28 октомври в историята"}
{"url": "http://www.cross.bg/proekt-nasa-mars-1587434.html", "text": "/КРОСС/ НАСА не може сама да осъществи проект, свързан с изпращане на изследователи на Марс, предаде ТАСС. Това заяви директорът на НАСА Джим Брайдънстайн, който наскоро посети космодрума Байконур и за пръв път се срещна с ръководителя на Роскосмос Дмитрий Рогозин.„Искаме това да е проект, който предвижда международно сътрудничество\", каза ръководителят на американското космическо ведомство. По думите му САЩ разработват свързаната с лунния проект архитектура - построяване на станция в окололунна орбита.Става въпрос за ракети-носители, командни модули за многократна употреба, спускаеми модули, които ще могат също да излетят от лунната повърхност.„Всички тези технологии ще могат да се използват и при изследванията на Марс\", допълни Брайдънстайн. „Но САЩ не могат сами да направят всичко. Ако се появят международни партньори, които да участват в създаването на елементи на въпросната архитектура, ще можем заедно да направим повече, отколкото всеки би постигнал сам. Засега не знам коя страна ще се присъедини към осъществяването на този проект\", поясни той.По-рано бе съобщено, че НАСА планира да осъществи първи полет на човек до Червената планета към средата на 30-те години на този век с помощта на новия пилотиран кораб „Орион\" и тежка ракета-носител SLS (Space Launch System).", "date": "2018.10.28", "title": "НАСА търси партньори за експедиция до Марс "}
{"url": "http://www.cross.bg/chasa-provede-sofiyaot-1587433.html", "text": "/КРОСС/****/Правец./*От 13.30 часа вицепрезидентът Илияна Йотова ще открие Национална програма Управленски умения\" на Българското училище за политика „Димитър Паница\" за 2018/2019 г. Вицепрезидентът ще изнесе лекция на тема „Лидерството в политиката и в обществения живот\".****/Петрич./*Председателят на Народното събрание Цвета Караянчева и народни представители ще участват в тържественото отбелязване на 106-ата годишнина от освобождението на Петрич. От 19.00 часа те ще се включат в празничното шествие от община Петрич до централния градски площад. От 19.30 часа Цвета Караянчева ще приеме рапорта на командващия тържествената проверка и ще произнесе слово.****/София./*От 13.00 часа ще се проведе заседание на Министерския съвет, на което ще бъдат разгледани проектите на бюджетни закони за 2019 г.****/София./*От 09.00 часа в столичния храм „Св. Параскева\", на ул. „Раковски\", архиерейска света Литургия ще бъде оглавена от Негово преосвещенство Белоградчишки епископ Поликарп - викарий на Софийския митрополит.****/София./*От 10.00 часа в хотел „Дерида Денс център\" 13 ученици от ромски произход, които усилено изучават английски език, ще се включат в нетрадиционно танцово обучение, изнесено от американеца от ромски произход Чарлз Слендър.****/София./*От 10.00 часа в Департамента за информация и усъвършенстване на учителите към СУ „Св. Климент Охридски\" ще се проведе Х-та Кръгла маса на тема „Обществени и културни проблеми на българите в Бесарабия, Таврия, Крим и ролята на гражданските организации\".****/София./*От 11.00 до 18.00 часа зад храм-паметника „Св. Александър Невски\" ще се проведе фермерски пазар.****/София./*От 11.00, 14.00 и 17.00 часа в Съюза на архитектите, (ул. „Кракра\" 11) ще се състоят три „Магьоснически Концерта на възглавници\" на известното дуо Каролина Миколайчик, цигулка и Иво Йединецки, акордеон.****/София./*От 13.00 часа ученици от XII клас на Националната гимназия за древни езици и култури „Константин Кирил Философ\" ще се погрижат за гробовете на редица наши позабравени будители на Централните софийски гробища.****/София./*От 17.00 часа в Зала „България\" ще се проведе концерт на Турския държавен полифоничен хор.****/София./*От 19.00 часа в Камерна зала „България\" с концерт от надарени деца, възпитаници на Национално музикално училище „Любомир Пипков\" се открива второто издание на Международен музикален фестивал „Артис\".****/Асеновград./*От 09.00 часа в епархийския манастир „Св.св. Кирик и Юлита\" Негово Високопреосвещенство Пловдивският митрополит Николай ще възглавиархиерейска света Литургия.****/Габрово./*От 11.00 часа в библиотеката на Техническия университет - Габрово ще се проведе Ден на Белгия.****/Несебър./*От 11.00 часа в зала „Сочи\" на конферентния център ще се състои награждаването на участниците в международния конкурс „Аз обичам Черно море\" .****/Несебър./*От 13.00 часа на пл. „Месембрия\" шеф готвач Георги Иванов ще направи гастрономически демонстрации в рамките на фестивала „Есенни пасажи\". От 14.30 часа програмата на фестивалаще закрие групата за стари градски песни „Блян\" към НЧ „Яна Лъскова\" - Несебър.****/Пазарджик/ с. Братаница./*От 9.00 часа в храм \"Св. Троица\" в с. Братаница архиерейска света Литургия ще оглави Негово преосвещенство Константийски епископ Яков - викарий на Пловдивския митрополит.****/Пловдив./*От 12.00 часа в голямата зала на организацията на евреите „Шалом\" в  града деца от различни етноси ще изнесат безплатен образователен концерт „Що е то Античен театър - въпроси и отговори за деца\".****/Пловдив./*От 18.30 часа в Балабанова къща ще свири Лия Петрова - цигулка и носителят на Първа награда от Международния конкурс „Карл Нилсен\" - 2016 Адриен Ла Марка /Франция/ - виола и Аурелиен Паскал /Франция/ - виолончело.****/Сливен./*От 09.30 часа в спортен комплекс „Декотекс\" Младежката организация на ПП ГЕРБ - Сливен организира турнир по футбол на малки вратички. ", "date": "2018.10.28", "title": " Предстоящи събития на 28 октомври"}
{"url": "http://www.cross.bg/chasa-dymite-telegraf-1587448.html", "text": "/КРОСС/ Олигарси, които \"с години са се отчитали тук и там\", а в момента или били арестувани, или търсени, стоят зад атаките към правителството и призивите на опозиционните партии БСП и ДПС за предсрочни избори. Това обяви премиерът Бойко Борисов като нарече тези бизнесмени недосегаеми, пише във водещата си статия . Според изданието Борисов не е назовал поименно тези хора, но е насочил думите си към задържания в петък във Франция Николай Банев. цитира и главния прокурор Сотир Цацаров, според когото е в ход процедура по екстрадицията на Николай и Евгения Баневи. По думите му, разследването срещу тях ще се разширява и няма да е само за източването на \"Полимери\".Главният прокурор предложи държавата да обучава повече патоанатоми, тъй като до 5 години повечето съдебни медици у нас ще бъдат пенсионери, а нови кадри няма, посочва още изданието.Добавянето на френския аристократичен предлог \"дьо\" и немския \"фон\" е най-новата мода в преименуването у нас, пише .  Според вестника, предлозите са желани основно от бизнесмени, които искат да си придадат тежест пред чуждестранни партньори при делови срещи, преговори и сключване на договори.МВР, НАП и ДАИ погнаха над 3 хиляди шофьори на камиони и таксита, взели вероятно фиктивно психотестове за професионални водачи през 2017 година. Те са минали тестове за психическа годност в частни лаборатории в София, отбелязва . ", "date": "2018.10.28", "title": "Преглед на неделния печат"}
{"url": "http://www.cross.bg/vreme-chasa-sytrinta-1587441.html", "text": "/КРОСС/ През последната неделя на октомври връщаме стрелката на часовника с един час назад, за да преминем към зимното часово време. Всъщност то е общоприетото астрономическо време, докато лятното часово време е извънредно.Променяме стрелките на часовника, за да може да използваме максимално дневната светлина, така че да съвпадне с активните часове от деня, обяснява Северина Йоргова от Регионалния исторически музей в Шумен. Тя пояснява, че смяната на часа се въвежда през 1916 година в Германия по време на Първата световна война. По-късно това започва да се прави и в Англия, казва тя.В България тази практика е въведена през 1979 г. с Устав на Министерски съвет. ака през пролетта преминаваме от астрономическото време към лятното часово време. Това става всяка година, събота срещу неделя, през последната седмица на март, като в 03.00 часа сутринта местим часовника с един час напред - 03:00 става 04:00.През есента се връщаме към астрономическото време - всяка година е в събота срещу неделя, през последната седмица на октомври, точно в 04:00 часа сутринта и сменяме часа с един час назад. Тоест 04:00 часа сутринта става автоматично 03:00 часа сутринта. ", "date": "2018.10.28", "title": "Върнахме стрелките с час назад, но защо?!"}
{"url": "http://www.cross.bg/silistra-rekord-gradysa-1587479.html", "text": "/КРОСС/ Максимална температура 29.3 градуса е измерена в Силистра днес, съобщиха от Метеорологичната обсерватория в Силистра, цитирани от БТА.Според специалистите това е температурен рекорд за датата 28 октомври.През последните 70 години най-топло на тази дата е било през 1948 година, когато са измерени 28.5 градуса. ", "date": "2018.10.28", "title": "Температурен рекорд е измерен в Силистра"}
{"url": "http://www.cross.bg/mega-televiziyata-suvet-1587489.html", "text": "/КРОСС/ Най-голямата гръцка частна телевизия Мега бе спряна от ефир по решение на гръцкия Държавен съвет (главният административен съд на страната), предаде ТАСС. Мега е първата частна телевизия в Гърция, която започна да излъчва през ноември 1989 г., отбелязва агенцията.Държавният съвет потвърди решение на гръцкия Национален съвет за телевизионно и радиоизлъчване за прекратяване на работата на телевизията заради наличие на дългове. Телевизия Мега бе спряна от ефир тази нощ.Проблемите с кредиторите за телевизията започнаха през 2016 г. Оттогава служителите не получават заплати, заради което много журналисти, оператори, административни служители напуснаха. Около 100 души останаха да работят в телевизията с надежда финансовите проблеми да бъдат разрешени. През последните месеци Мега не излъчва новини, няма преки предавания, а излъчва главно стари филми и сериали. ", "date": "2018.10.28", "title": "Гръцката телевизия Мега беше спряна от ефир тази нощ "}
{"url": "http://www.cross.bg/bili-svetiite-paraskeva-1587427.html", "text": "/КРОСС/ , благочестив християнин, се съчетал в законен брак с единоверната Неонила и от този брак им се родили седем деца: Савил, Фот, Теодул, Иеракс, Нит, Вил и Евникия, които те възпитали в благочестие. Когато децата заедно с родителите си били хванати от нечестивите и изправени пред беззаконния съд, те ясно изповядали Христа и похулили идолите. Заради това те били окачени и измъчвани със стъргане, при което поливали раните им със силен оцет и ги обгаряли с огън. А светиите се молели с усърдие и се утешавали един друг. Бог не презрял моленията им и им изпратил Свои свети ангели, които ги освободили от оковите и подали изцеление на раните им. Като видели светиите внезапно освободени от оковите и изцелени от раните, нечестивите се ужасили. След това светиите били хвърлени на зверовете, за да бъдат разкъсани, но не претърпели никакво зло, тъй като по Божия заповед зверовете били кротки като овце. Тогава те били хвърлени в котел с врящ катран, но в същия миг огънят угаснал и котелът се охладил, а катранът заприличал на прохладна вода. Като видели, че мъченията не нанасяли никаква вреда на светиите, злочестивите мъчители отсекли главите им с меч. (Светците приели мъченическа смърт по време на царуванети на Деций (249-251 г.). живяла в края на втория и началото на третия век. Била дъщеря на благочестиви родители, които живеели в Никония, Мала Азия. Родителите нямали други деца. Те с голяма любов възпитавали дъщеря си. Разкривали й истините на християнската вяра. Просвещавали я в Христовия закон.Параскева била още малко момиче, когато родителите й починали. Получила в наследство доста голямо богаство. Тя помнела наставленията на добрите си родители - да бъде скромна, смирена и милостива към всички, които са в неволя или болка. Параскева употребила богаството не за разкош, не за пищни ястия и пития, не за суетни удоволствия, а за дрехи на голите, храна на гладните, за подслон на странниците.Тя също така старателно разпространявала словото Божие. Разказвала навред за Спасителя и за Неговото дело в света. С това възбудила силна злоба у езичниците.Параскева решила да не се омъжва. Посветила изцяло себе си на Бога и на добрите дела.", "date": "2018.10.28", "title": "Св. мчци Терентий и Неонила и чедата им. Преп. Стефан Саваит. Св. мчца Параскева. Св. Димитрий, митр. Ростовски    "}
{"url": "http://www.cross.bg/fyuri-kybrat-kobrata-1587439.html", "text": "/КРОСС/ Кубрат Пулев победи Хюи Фюри и вече е официален претендент за световната титла на IBF, която в момента държи Антъни Джошуа.Пред около 11 000 зрители в столичната \"Арена Армеец\" Кобрата превърна Фюри в 26-ата си жертва на професионалния ринг, побеждавайки го след единодушно съдийско решение (117:111, 118:110, 115:113).Българинът има само едно поражение - от Владимир Кличко през ноември 2014 г. Оттогава Кубрат записа вече 6 поредни победи, като последните 3 са на родна земя. Пред него преклониха глава Джордж Ариас, Морис Харис, Дерек Чисора, Самюел Питър и Кевин Джонсън.Хюи Фюри започна отлично мача и имаше леко предимство, но в средата на първия рунд Кобрата взе инициативата, а в самия край завърши с добри удари.Във втория рунд Кубрат бе по-активен от съперника си, който от своя страна изглеждаше респектиран. С хубав ляв прав българинът отвори аркадата на Фюри, получена при един от спарингите в подготовката за мача.Британецът предприе офанзива в началото на третия рунд, но Кубрат го парира, след което отвърна с дясно кроше и ляв прав. Фюри обаче завърши с десен ъперкът в тялото на Пулев и дясно кроше в главата му, с което взе рунда.Кобрата започна четвъртата част с мощен ъперкът, показвайки, че е намерил противодействие на честите навеждания на своя британски опонент. Кубрат продължи да доминира до края на рунда.Петата част бе равностойна, но в последните секунди Пулев притисна Фюри в ъгъла и му нанесе серия от удари. Британецът кърви обилно.Шестият рунд започна с ляв прав в главата на Кобрата, последван от нечист удар в тила. Кубрат все пак на два пъти притисна Фюри и имаше преимущество и в тази част.В следващата седма част Пулев бе неудържим. Най-добрият удар във вечерта дойде от лявата ръка на Кобрата. В края на рунда той отново намери лицето на Фюри.Осмият рунд беше слаб за българина, който позволи на съперника си вкара хубаво дясно кроше. Кубрат бе близо до изпадане в нокдаун, но успя да се съвземе.Кобрата стартира деветия рунд с перфектен ляв прав, който разклати Фюри. Последва серия от удари и отличен десен ъперкът.Рунд №10 също премина предимно под диктовката на Пулев, който продължи бавно и методично да обработва Фюри и в предпоследния 11-и. Опитът си каза думата и Кубрат не допусна изненади в оставащите 3 минути, знаейки, че е спечелил почти всички рундове. Накрая Пулев опита да зарадва българската публика с нокаут, но британецът остана на крака.24-годишният Фюри бе най-тежкият съперник за Кубрат от Владимир Кличко насам. Британецът е световен шампион за младежи от 2012 г., а на следващата става професионален боксьор. Тазвечершното поражение е едва второто в кариерата му. Преди това той бе победен от Джоузеф Паркър през 2017 г.След триумфа в \"Арена Армеец\" Кубрат Пулев попада в позната позиция. През 2017 г. той се отказа от мач с Антъни Джошуа в Кардиф заради контузия. Сега Кобрата отново гледа към световната титла.Снимки: Олег Попов", "date": "2018.10.28", "title": "Кобрата победи Фюри в исторически сблъсък на ринга"}
