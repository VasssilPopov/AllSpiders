{"url": "http://www.cross.bg/chesuna-chesun-chesunut-1603577.html", "text": "/КРОСС/ Чесънът е чудесен натурален начин да се предпазите от редица заболявания и инфекции. Неслучайно го наричат природният антибиотик. Чесънът съдържа активни вещества, които подобряват здравословното състояние и регулират важни процеси в тялото.Кои са основните ползи от консумацията на чесън, заради които да го включите активно в менюто си през този есенно-зимен период?1. Съединението алицин в чесъна има мощни лекарствени свойства.Алицинът се съдържа не само в чесъна, но и в лука и праза. Той дава характерния мирис на чесъна и лука в зависимост от концентрацията си в различните растения.Древните китайци, римляни, вавилонци, египтяни и гърци са били много добре запознати със свойствата на алицина. Те са го използвали в традиционната си медицина за лечение на различни инфекции.2. Чесънът е много богат на важни витамини и минерали.Чесънът е много хранителен и богат на полезни вещества като едновременно с това е беден на калории. Той съдържа големи количества манган, витамин В6, витамин С, селен, фибри. В по-малки количества в него се срещат още калций, мед, калий, фосфор, желязо и витамин В1.3. Чесънът повишава имунитета.Редовното ядене на чесън и добавянето му към различни ястия повишава имунитета. С натрупването чесънът прави имунната система по-силна и устойчива на вирусни инфекции.Според изследванията консумацията на чесън може да намали броя на настинките за година с до 63%.4. Активните съставки в чесъна намаляват кръвното налягане.Високото кръвно налягане е сред бичовете на съвременното ежедневие. Освен с традиционни лекарства, то може да се контролира и с екстракт от чесън, който според изследванията за период от около 6 месеца регулира кръвното налягане.5. Намалява холестерола.Благодарение на активните си съставки чесънът спешно понижава нивата на холестерола и триглицеридите в кръвта. Това намалява риска от поява на сърдечносъдови заболявания.6. Съдържа множество антиоксиданти.Антиоксидантите в чесъна имат мощното свойство да намаляват риска от деменция и болестта на Алцхаймер, показват изследвания. За тях, както и за други дегенеративни заболявания, оксидативният стрес оказва огромно влияние. Чесънът успява да се бори с него успешно.7. Помага за детоксикирането на организма от тежки метали.В тялото могат да се натрупат вредни тежки метали, които да предизвикат сериозни заболявания. Редовната консумация на чесън помага за извеждането им.8. Заздравява костите.Чесънът може да провокира секрецията на по-големи количества естроген, който намалява риска от остеопороза, особено след 50-годишна възраст, когато нивата на този хормон са твърде ниски.9. Чесънът прави ястията превъзходни на вкус.Не се плашете от лошия дъх, който чесънът причинява. Не пропускайте да го добавите към любимото си ястие, защото има много ползи, от които тялото ви има нужда.", "date": "2019.05.06", "title": "9 невероятни ползи от чесъна"}
{"url": "http://www.cross.bg/putishta-vsichki-magistrali-1603575.html", "text": "/КРОСС/ Магистрала \"Тракия\" ще бъде затворена между 119 и 165 километър. Причината е посещението на папа Франциск в град Раковски и прибирането му в София. Поради тази причина шофьорите ще трябва да използват обходни пътища.От Главна дирекция \"Национална полиция\" и Агенцията за пътна инфраструктура забраниха движението на камиони над 12 точна по всички магистрали и всички основни републикански пътища. Очаква се трафикът да бъде интензивен по всички магистрали и пътища водещи към столицата.", "date": "2019.05.06", "title": "Затварят магистрала \"Тракия\" заради папа Франциск "}
{"url": "http://www.cross.bg/moiseev-styuard-dyshi-1603573.html", "text": "/КРОСС/ Сред жертвите на авиокатастрофата на летище „Шереметиево”, при която загинаха 41 души, е и 22-годишният стюард Максим Моисеев. Очевидци разказват, че по време на пожара младият мъж се е опитвал да отвори вратата в задната част на самолета. След като не успял, до последно помагал на пътниците да напуснат борда.Руските агенции разпространиха информацията за гибелта на Моисеев и негова снимка. Заедно с него на помощ са се притекли и колегите му – Татяна Касаткина и Ксения Фогел, които са оцелели. На 24 април Максим отпразнувал рождения си ден, предаде Би Ти Ви.„Винаги е знаел, че ако възникне някаква ситуация, ще помогне и няма да остави никого. Не се познавахме много добре, но винаги когато сме се засичали, е бил много весел, усмихваше се и разговаряше”, разказа позната на Моисеев, цитирана от „Кубанские новости”. Трагедията в „Шереметиево” се разигра на 5 май при аварийно кацане. Общо на борда са пътували 78 души. Сред загиналите има и две деца.Руските власти започнаха разследване на случая. Открити са и двете черни кутии. Според Руската следствена комисия лошите метеорологични условия, неизправност в реактивните двигатели и лошите професионални умения на замесените в инцидента са сред основните версии за причината за трагедията.", "date": "2019.05.06", "title": "Млад стюард загина, за да спаси пътници на „Шереметиево”"}
{"url": "http://www.cross.bg/nato-pendarovski-pobedata-1603569.html", "text": "/КРОСС/ Генералният секретар на НАТО Йенс Столтенберг честити победата на новоизбрания президент Стево Пендаровски в Туитър.Ръководителят на Северноатлантическия алианс написа:\"Поздравления за Стево Пендаровски за победата му на президентските избори, очаквам с нетърпение да работя за вас за приемане на Северна Македония като 30-та членка на НАТО\". ", "date": "2019.05.06", "title": " Очаквам с нетърпение да работя за приемане на Северна Македония в НАТО"}
{"url": "http://www.cross.bg/tyrtziya-kipur-kosianchich-1603571.html", "text": "/КРОСС/ Европейската комисия (ЕК) отново призова Турция да се въздържа от намеренията си да прави сондажи за нефт и газ в изключителната икономическа зона на Кипър.Говорителят Мая Косианчич заяви:„Настойчиво призоваваме Турция да се въздържа, да зачита суверенните права на Кипър в неговата изключителна икономическа зона и да не извършва такива незаконни действия. Ние ще продължаваме да поддържаме позицията си, че това проучване не трябва да продължава. Оставаме изцяло солидарни с Кипър. Убедена съм, че дипломатическите контакти и ангажименти ще продължат в тази насока“. В събота върховният представител по въпросите на външната политика и сигурността Федерика Могерини отправи призив към Турция да преразгледа плановете си за започване на сондажи в Източното Средиземноморие и припомни, че тези действия са осъдени от ЕС.Косианчич заяви още, че последните събития в региона на Близкия изток са довели до неизразимо страдание и са послужили единствено на каузата на безкрайното насилие: „И израелци, и палестинци имат право да живеят в мир, сигурност и достойнство. В този контекст само политическо решение може да сложи край на насилието. Европейският съюз продължава да работи заедно с международната общност не само за тези, които страдат от този конфликт, но и за да стигнем до неговото решение“. Над 20 души загинаха, след като палестински фракции изстреляха стотици ракети към Израел, което пък доведе до над 250 удара от страна на израелските военни части. Косианчич каза още, че е много важно да се спазва примирието, постигнато от двете страни. ", "date": "2019.05.06", "title": "ЕК предупреди Турция за Кипър "}
{"url": "http://www.cross.bg/ansambul-gimnastika-ispaniya-1603568.html", "text": "/КРОСС/ Ансамбълът на България по художествена гимнастика се радва на изключително внимание и добро отношение в Испания, където нашите са любимки на публиката. И на завършилата тези дни Световна Чалъндж купа в испанския град Гуадалахара, местните фенове не пропуснаха да засвидетелстват любовта си към българките, които биваха посрещани на килима с почти същите бурни аплодисменти, като представителките на домакините.Нашите са наричани \"Queens\" /\"Кралиците\"/ от почитателите на художествената гимнастика в Испания.А като потвърждение на това, популярната бивша испанска гимнастичка Алмудена Сид направи любопитно изказване в Туитър по адрес на българския ансамбъл.Единствената грация, участвала на четири Олимпийски игри /Атланта`1996, Сидни`2000, Атина`2004 и Пекин`2008/, се възхити от момичетата на Весела Димитрова и написа: \"Българският ансамбъл по художествена гимнастика трябва да бъде обявен за част от Световното наследство. Жестоки са!\"", "date": "2019.05.06", "title": "В Испания поискаха да обявят нашия ансамбъл за част от Световното наследство"}
{"url": "http://www.cross.bg/mareshki-silen-papata-1603559.html", "text": "/КРОСС/ Гостуващият и нас папа Франциск призова да не връщаме никой, който почука на вратите на държавата ни. Така той зае политическа позиция в подкрепа на мигрантската вълна, която унищожава Европа. Лидерът на ВОЛЯ и зам.- председател на НС Веселин Марешки веднага реагира с много силен аргумент срещу този призив. Той каза, че не е съгласен с думите на папата.„Не всички мигранти идват с добри намерения. Да сме толерантни, не значи да сме безразсъдни и да застрашим държавите си“, категоричен е Марешки, който е водач на листата на „ВОЛЯ- Българските Родолюбци“ за Европарламента.", "date": "2019.05.06", "title": "Марешки опонира на папата със силен аргумент"}
{"url": "http://www.cross.bg/zlateva-syngyrlare-denitza-1603557.html", "text": "/КРОСС/ \"Европа може да бъде близо до нас и да помага, но при ясно спазване на правилата и изкореняване на порочните корупционни практики\", това каза кандидатът за евродепутат от \"БСП за България\" Деница Златева на среща с жители на град Сунгурларе. Тя коментира, че важна ще бъде ролята на Европейската прокуратура, но по думите й, тя сама не може да замести ефективните контролни механизми в България и ролята на разследващите органи, за да има наказани при злоупотреби с еврофондове.Деница Златева се срещна с жителите на Сунгурларе на едно символично място - къща за гости, построена с евросредства. \"За разлика от други къщи за гости, тази от самото начало приема туристи и гости и подкрепя местната икономика. За съжаление, вторият етап от проекта не е завършен с европейско финансиране, поради спряната мярка по ПРСР, но собствениците го реализират сами\", обясни тя. Кандидатът за евродепутат заяви, че заради корупцията по високите етажи страдат малките предприемачи, които искат да се развиват и в градове като Сунгурларе.Жителите на града отново поставиха въпроси за подкрепа на малките фермери и земеделските кооперации, за липсващата държавна политика и стратегия за развитие на земеделието.", "date": "2019.05.06", "title": "Деница Златева: Европа може да помага, но при ясно спазване на правилата"}
{"url": "http://www.cross.bg/iioncheva-mozhem-bulgariya-1603560.html", "text": "/КРОСС/ „Ние всички ще победим на тези избори. Не само левицата, а цяла България. Ще отстраним това авторитарно управление, което е завладяло страната. В България истината вече се чува. Българинът показва, че може да реагира на неправдата и може да защити собствените си интереси”, това заяви водачът на листата на \"БСП за България\" за евроизборите Елена Йончева по време на среща с обществеността в Благоевград.По думите ѝ, след 12 години, все още не можем да се доближим до Европейския съюз, който искаме. Йончева изтъкна, че Европа означава също всеки да има достъп до добро здравеопазване, докато при нас то се е превърнало в търговия. „Това не е Европа.Младите напускат, защото не виждат перспектива в България – дава се надежда само на малък кръг от хора, които са близки до шайката. Можем да сложим началото на битката на 26-и. Ако въпросът е кога ще победим, отговорът е- на 26 май”, категорична бе тя.„40 процента от българите днес са на ръба на социалното изключване, след всички еврофондове, които получаваме. Всяко десето село е без жители – или има по-малко от 10 жители. Можем да спрем всичко това - средставта, които идват от Европейския съюз идват за всички нас”, каза Йончева в Кюстендил. Тя посочи, че в Кюстендил има прекрасни череши и овощни градини и попита- защо държавата не се е погрижила да има пазари, преработваща промишленост.„Искам да ви уверя, че можем да променим това. Имаме конкретна програма, с която средствата могат да бъдат разпределени по начин, по който ще стигнат до малките стопанства”, изтъкна водачът на листата.„Голяма част от нашите приятели и роднини в чужбина са там по принуда, защото нямат надежда, че тук нещата могат да се променят. Можем да постигнем промяна във всяка сфера, не само в българското селско стопанство. Мерки можем да вземем сега – за нас и нашето бъдеще. На 26 май можем ще го направим\", заключи Йончева. ", "date": "2019.05.06", "title": "Елена Йончева: Ако въпросът е кога ще победим, отговорът е- на 26 май"}
{"url": "http://www.cross.bg/barselona-mariela-evrodepytat-1603561.html", "text": "/КРОСС/ Нуждата от българско консулство в Барселона, което ще улесни значително издаването на документи, възможностите за образование в страните от ЕС и важността на изборите за Европейски парламент бяха сред темите, обсъждани от кандидата за евродепутат от “БСП за България” проф. Мариела Модева и представители на българската общност в Барселона.Кандидатът за евродепутат призова сънародниците ни извън страната да гласуват активно, а присъстващите споделиха, че до момента са представени повече от 90 заявления и предстои отварянето на изборна секция в града. На срещата проф. Мариела Модева заяви, че нейна кауза е да се настоява за повишаване на средствата по програма \"Еразъм+\", към която младите хора проявяват голям интерес и някои от тях активно участват в мобилност с цел обучение, включително в Барселона.Кандидатът за евродепутат заяви, че исканията на сънародниците ни ще бъдат отстоявани на национално и европейско ниво.", "date": "2019.05.06", "title": "Проф. Мариела Модева се срещна с българската общност в Барселона"}
{"url": "http://www.cross.bg/borisov-premiera-plovdiv-1603562.html", "text": "/КРОСС/ Това попита премиерът Борисов в Пловдив, където се появи на протест на граждани срещу срещу намерението на общината да разреши строителство в парк. Местните жители посрещнаха радостно премиера. Той ги увери, че паркът остава.Насъбралите се благодариха на министър-председателя, че е поканил папа Франциск в България.Насъбралите се благодариха на премиера, че е поканил Папа Франциск в България., попита той.“, коментира министър-председателят.Докато жените му се радваха, млад мъж попита гневно премиера къде са \"общинските мишоци\" и защо ги няма сега да отговарят на неудобните въпроси за застрояването на зелената площ.Борисов защити кмета и общинарите с думите, че в момента са много заети, защотоги бил изпратил да \"посрещат гостите\", без да даде да се разбере за кои гости става дума.В този момент напред беше изтласкан млад мъж и Борисов го тупна по рамото зарадван: След което го избута напред, за да му \"ударят шамар\" и да обере \"народната любов\".Вчера премиерът обеща на пловдивчани изграждането на околовръстно в Пловдив, което ще струва около 150 млн. лв. \"Това, което пловдивчани могат да очакват от мен, е околовръстно\", заяви Борисов. Той подчерта, че за Пловдив всичко е направено. \"Без околовръстно Пловдив ще изпадне в ситуацията на София – ако не бях направил Южната дъга, Западната, Северната тангента. При тоя инвестиционен натиск в града и хилядите нови работни места и заводи, които бълват продукция, без околовръстно няма да мине градът\", коментира министър-председателят.С възгласи \"Победа\"и \"Късмет на изборите\" пловдивчани изпратиха премиера.", "date": "2019.05.06", "title": "Борисов: Защо някои искат да опорочат посещението на папата?"}
{"url": "http://www.cross.bg/nato-yurash-poroshenko-1603563.html", "text": "/КРОСС/ Новият президент на Украйна ще продължи външната политика на предишния държавен глава Петро Порошенко за влизане на страната в НАТО и Европейския съюз, предаде \"Спутник\", цитирайки Святослав Юраш - член на екипа на Володимир Зеленски.По време на цялата предизборна кампания постоянно повтаряхме, че няма да се откажем от курса към Евроатлантическия съюз и ще го подкрепяме във всяко отношение, посочи той.По думи на Юраш това не е изненадващо решение, което става ясно едва сега, а е бил ясно изразен по време на кампанията план.Към момента екипът на Зеленски се подготвя активно за външната политика през първите сто дни от управлението, коментира още Юраш.През февруари Порошенко постанови закон за конституционни промени, който е ориентиран именно към политиката на страната за влизане в НАТО и ЕС.Украинските власти са в процес на реформиране на въоръжените си сили, за да ги пригоди към изискванията на НАТО. Очакванията на Киев са, че това ще се случи до 2020 г.Еврокомисарят по разширяването Йоханес Хан обаче заяви, че смята за \"нереално\" Украйна да влезе скоро в ЕС.", "date": "2019.05.06", "title": "Зеленски върви по стъпките на Порошенко за НАТО и ЕС"}
{"url": "http://www.cross.bg/patalenitza-agneta-gergyovden-1603565.html", "text": "/КРОСС/ Село Паталеница посрещна Гергьовден по стар обичай с агнета на ръжен. Или както ги наричат тук \"на дупката\". За празника се подготвят специални изкопи, в които се пекат осветените агнета.Преди самия Гергьовден животните се отнасят в дворовете на двете действащи църкви на селото, имащо си и квартал с името Баткун, за да бъдат благословени от свещеник. Традицията повелява това да се прави за здраве и благоденствие на всяко семейство, празнуващо празника. Тук в Паталеница всеки един жител и гост обича и тачи Гергьовден.Според местните 1000 агнета ще бъдат изядени на днешния ден. 800 от тях ще бъдат приготвени в различни \"дупки\", събиращи махалите на общ празник с музика и много часове консумиране на алкохолни напитки, празник е все пак!Атмосферата в селото е приповдигната, пред множество къщи се виждат спрели автомобили, докарали гостите за празничната трапеза. Агнетата са български, едни са взети от местния Баткунски манастир, други от съседни села, а за трети се ходи до върховете на Родопите и селата там. Паталеница се намира в подножието на величествената планина.Занаятът по печенето на агнето отдавна не е само мъжки. На всяка една от дупките се виждат и представителки на нежния пол, които също подготвят вкусното гергьовско агне. Печенето отнема повече от 4-5 часа и си има специална технология. Въртенето е непрекъснато, а с всеки час агнето се сваля все по-близо до горящата жарава. Поливането с вода и билки е задължително.Гергьовден е красив и семеен празник тук в Паталеница. Честити да са всички празнуващи, пожелаха местните жители и поканиха гости и догодина. ", "date": "2019.05.06", "title": "1000 агнета за Гергьовден в село Паталеница "}
{"url": "http://www.cross.bg/life-wings-kayzata-1603564.html", "text": "/КРОСС/ На 5 май стартира шестото глобално и третото българско издание на Wings for Life World Run. Стотици хора се присъединиха към двете организирани бягания в София и Сливен, както и на различни локации в цялата страна и заедно със съмишленици от целия свят дадоха своя принос за каузата гръбначните увреждания да станат напълно лечими.Спортен хъс и силна мотивация съпътстваха участниците и в двата български града преди, по време и след края на събитието. За хората в Сливен денят беше още поспециален, тъй като те за първи път регистрираха участие в глобалната карта на Wings for Life World Run.Атмосферните условия позволиха на всички бягащи да дадат най-доброто от себе си, като много от тях направиха повече от една обиколка по трасетата, преди виртуалната кола преследвач да ги застигне.Към организираното в Борисовата градина бягане се присъединиха и част от лицата, които застанаха зад каузата през 2019. Сред тях бяха Радо Янков, Никола АбаджиевКоки, Иван Христов и Бранимир Кенанов.Евгения Кусева, Влади Гюров и Георги Киряков, който пристигна специално от Тополовград, за да се включи в инициативата, за поредна година с много хъс и силен ентусиазъм, стартираха заедно с всички останали участници и дадоха своята подкрепа за каузата. Към отбора на Георги Киряков се присъединиха и много деца, част от които също изминаха разстоянието от Тополовград до София, за да бягат за тези, които не могат.Един от най-големите отбори по време на събитието беше този на фитнеси Pulse, част от който бяха и двете лица на кампанията - Иван Христов и Бранимир Кенанов.Като част от подготовката за голямото си предизвикателство - 1000 км през България, Северна Македония и Албания, Краси Георгиев също се включи в бягането в Борисовата градина и измина 5 км, с които даде своя принос към каузата на Wings for Life.Постигнатите резултати и събраните средства от 2019 ще бъдат много важни за учените, които провеждат изследвания и са на път да доведат докрай мисията на фондация Wings for Life гръбначните увреждания да станат напълно лечими. По тази причина с нетърпение очакваме официалните резултати в глобален мащаб, които ще споделим с вас след броени дни.  ", "date": "2019.05.06", "title": "Стотици хора бягаха на третия за България Wings for Life World Run"}
{"url": "http://www.cross.bg/onlaiin-evroizborite-nato-1603566.html", "text": "/КРОСС/ В навечерието на Евроизборите, ЕС и НАТО обсъдиха онлайн заплахите, които грозят деня ня вота, съобщават от Европейската комисия.Участниците в срещата са разговаряли за възможните опасности и необходимите мерки, които могат да бъдат предприети в областта на информационните системи. Било е препоръчано да се следи особено за фишинг и удари по сървъри с невъзможен за обработка брой заявки от външни адреси (DDS).Според експертите е необходимо потребителите да бъдат допълнително ограмотявани за опасностите от фишинга, при който злосторникът цели да извлече лични данни от жертвата. Експертите са настояли правителствата и електронната индустрия да продължат да докладват за наблюдаваните заплахи, се посочва в съобщението.", "date": "2019.05.06", "title": "ЕС и НАТО са обсъдили онлайн заплахите за Евроизборите  "}
{"url": "http://www.cross.bg/minyti-sedeneto-vodi-1603548.html", "text": "/КРОСС/ Продължителното седене е по-опасно, отколкото си мислите! За съжаление, много от вас работят зад бюро и прекарват над 80 % от работния си ден на стола. Приемете сериозно всички съвети за раздвижване на час и максимално движение през деня. Седенето носи много негативни последици за здравето:Те са пряко свързани с увеличения риск от напълняване. При застояване горим по-малко калории и затова мастните киселини обгръщат артериите по-лесно.Седенето, което е пряко свързано с обездвижване поставя тялото в определена поза. Когато постоите дори 30 минути в една поза, после усещате болка в съответното място. Представете си ако не мръднете часове, забити в монитора!Постоянното седене в една поза води до изгърбване. Много малко са тези, които седят с изправен гръб на стола.Да, правилно прочетохте. Седенето се отразява и на мозъка ви. Според изследване на университета в Калифорния, Лос Анджелис, заседналият начин на живот, включващ и повече заседяване може да причини изтъняване на област в мозъка, която отговаря за запаметяването на нови неща.Повече седене, по-малко движение, по-малко горене на калории и всичко това води до напълняване.Десетки изследвания от години твърдят, че напълняването и застояването са сред основните предпоставки за развиване на диабет.Седенето дълго време напряга краката и седалищните ви части. Това води до разширяване на вените и до хемороиди.Липсата на движение и взирането в монитора води до промяна в настроението и по-точно до едно раздразнение, което после се отразява и на съня ви. Така влизате в порочен цикъл на недоспиване и настроението ви не се подобрява.Вече сте го чували. Движете се минимум 30 минути на ден. Забравете за асансьора, качвайте се по стълбите. Ставайте на всеки час и се разхождайте по 10 минути. Сменяйте позата на стола си на всеки 20-30 минути. Спортувайте активно, за да развиете мускули и те да ви помогнат да запазите позата и здравето на тялото си дори да седите през по-голямата част от работния ден.", "date": "2019.05.06", "title": "Какво се случва, когато седите прекалено дълго време?"}
{"url": "http://www.cross.bg/svyat-myuzikul-igrae-1603547.html", "text": "/КРОСС/ Един от най-впечатляващите световни мюзикли – „Алиса в Огледалния свят”, може да бъде видян в София в изпълнение на малките магьосници от „Бон-Бон”. Близо 60 деца сменят 100 уникални костюма, дело на художничката Златка Вачева, пеят и танцуват като истински професионалисти. Всяко от тях е подготвено за поне две роли, за представленията, които са в поредни дни, има два състава. Мюзикълът се играе в Сити Марк Център и намирането на билети за него е истински проблем.Как Бонбоните попаднаха в Огледалния свят? В началото на 2018 година “Бон-Бон Мюзик”  представи  авторският мюзикъл \"Котешката банда\" по музика на Стефан Димитров, който вече повече от година  се играе при голям интерес както в София, така и из цялата страна. След  успешния   дебют на малките артисти в подобен проект, Рози Карасловава, създателката на \"Бон-Бон\", се осмели да купи правата за втори мюзикъл и то не кой да е, а един от най-емблематичните и мащабни, базиран на едноименния роман на Луис Карол! “Алиса в огледалния свят” не е бил представян в България досега. Режисьор е Бисерка Колевска -  лауреат на много престижни международни награди.Група „Бон-Бон“  е създадена  през 1995 г. от Рози Караславова, която е продуцент на “Алиса в огледалния свят”. Следващите представления на зрелищния мюзикъл са на 19, 20 май и 16 юни. На 18 май, също в Сити Марк Център, ще се играе „Котешката банда”.  ", "date": "2019.05.06", "title": "Алиса в Бонбонения свят"}
{"url": "http://www.cross.bg/radev-glava-rymen-1603549.html", "text": "/КРОСС/ Държавният глава Румен Радев изпрати днес съболезнователно писмо на президента на Руската федерация Владимир Путин по повод трагичния инцидент с пътнически самолет на летище Шереметиево, при който загинаха и бяха ранени десетки души.Президентът Радев изразява най-искрени съболезнования на близките на загиналите и отправя пожелание за бързото възстановяване на ранените при катастрофата. В този тежък момент мислите на българите са с приятелския руски народ, се подчертава в писмото на българския държавен глава.", "date": "2019.05.06", "title": "Румен Радев изрази съболезнования на президента Владимир Путин"}
{"url": "http://www.cross.bg/sili-parada-boiiko-1603550.html", "text": "/КРОСС/ Министър-председателят Бойко Борисов присъства на традиционния военен парад в София по повод Деня на храбростта и празника на Българската армия – 6 май.В парада на площад „Княз Александър I” участваха над 1 000 военнослужещи от Въоръжените сили, 48 верижни и колесни бойни машини на Сухопътните войски и зенитно-ракетните формирования на Военновъздушните сили и 10 вертолета и самолета от състава на военната ни авиация.По време на парада беше демонстрирана и ретро техника от времето на Втората световна война. При изпълнението на националния химн бяха изпълнени 20 артилерийски салюта.", "date": "2019.05.06", "title": "Бойко Борисов присъства на традиционния военен "}
{"url": "http://www.cross.bg/bulgarskata-hora-bulgari-1603551.html", "text": "/КРОСС/ \"Поздравявам всички българи, отдали знания, сили и труд на Българската армия- един от стожерите на държавността. Вие сте достойни хора и служите на достойна кауза- защита на суверенитета и независимостта на България. Приемете нашето уважение и признателност. Скъпи българи, честит празник на храбростта. И днес тя ни е необходима. Бъдете смели и вярвайте в себе си. Да е честито и името Георги. На имениците пожелавам здраве и сполука\" каза Корнелия Нинова към Българската армия.", "date": "2019.05.06", "title": "Корнелия Нинова към Българската армия: Вие сте достойни хора"}
{"url": "http://www.cross.bg/detzata-isys-prichastie-1603552.html", "text": "/КРОСС/ \"Особено съм щастлив да поздравя децата с тяхното първо причастие, техните родители и приятели. Вие, скъпи деца - момчета и момичета, сте дошли тук, от цялата тази земя на розите, за да участвате в един прекрасен празник. И съм сигурен, че няма да забравите този ден. Това ще бъде вашата първа среща с Господа. Това е вашето първо причастие\", каза в проповедта си папа Франциск, отправена към 245 деца, дошли да приемат първо причастие на литургията в църквата \"Пресвето сърце Исусово\".Някои от вас може да ме питат, но как можем да срещнем Бог, който е живял преди толкова много години и после е умрял, и е бил положен в гроб, каза папа Франциск. Така е, това беше един огромен жест на любов, за да спаси човечеството във всички времена - с тези думи се обърна към децата Светият отец.Нашият Господ е възкръснал, така че Господ е жив, той е сред нас. Затова днес можем в Светото причастие да го открием, да го видим с очите, които имаме, ще го видим с очите на вярата, каза папа Франциск на децата. И отбеляза, че първото причастие е преди всичко празник.Щастлив съм да приветствам децата за първо причастие, както и техните родители, близки и приятели, каза още в приветствието си към децата папа Францинск и ги поздрави с \"Христос възкръсна!\" По думите му този възглас е израз на радост на нас като християни, като на ученици на Исус, защото Той, Който дари живота си от любов, умирайки на кръста, за да унищожи греха, е възкръснал и ни направи осиновени чеда на Отеца.Светият отец поздрави децата за това, че са облечени в бели дрехи, като за празник, което определи като хубав и важен знак. Първото причастие е преди всичко празник, в който честваме Исус, който пожела да остане винаги до нас и няма никога да ни изостави, добави Светият отец.Изминахте дълъг път до срещата с Исус и да го приемете в сърцето си, който, според Евангелието, един ден умножи по чуден начин пет хляба и две риби, утолявайки глада на тълпата, която го следва и слуша, допълни папата. Това става по същия начин, по който днес вие помагате да стане чудото, в което ние възрастните да си спомним деня, в който приехме за първи път Исус в Евхаристията и да благодарим за това. Има чудеса, които могат да се сбъднат само ако имаме като вашето сърце - способно да споделя, да мечтае, да се доверява и да почита другите, каза папа Франциск.В края на проповедта си пред децата папата каза, че е щастлив, че споделя с тях този важен момент, помагайки им да срещнат Исус. Това, според него е ден на приятелство, на радост, на братство и на близост между тях и цялата църква, което \"именно в Евхаристията изразява братското общение на своите чеда\". И добави \"Нашата лична карта е тази: Бог е наш Баща, Исус е наш Брат, Църквата е нашето семейство, ние сме братя, нашият закон е любовта!\". Той призова децата да се молят винаги със същите ентусиазъм и радост, които изпитват днес.Папа Франциск призова децата заедно да кажат молитвата и да помолят управниците да работят за общото благо на всички, Исус да покаже любовта си към всички и никой повече да не страдат поради злобата на другите, страданията на болните също да се излекуват, грешниците да се откажат от злото и всеки да изпита радостта от срещата с Исус. В края на тържествената литургия те изпълниха молитвата Отче наш.Светият отец бе приветстван с \"добре дошъл\" от Негово високо преосвещенство монсеньор Георги Йовчев, епископ на Софийско-пловдивската епархия.\"Католиците от цяла България с радост Ви приветстваме. Раковски, нашата земя, е земя на вярата\", каза още монсеньор Йовчев. Събрани сме тук, за да отслужим Света Евхаристия, по време на която бяха дадени първи причастия, добави свещеникът. Той още веднъж благодари на папата, че е сред тях в този много важен ден за техните деца. Те дойдоха от всички краища на Родината, заедно със своите родители и катехисти и ви поздравяваме с нашия прекрасен великденски поздрав \"Христос възкръсна!\", каза още епископът. По думите му децата знаят, че тяхното Първо причастие е първо, но не е единствено и те знаят, че пътят на обичта към Исус и ближния не се изминава за един ден, а през целия живот.Децата изпратиха Светия отец с бурни аплодисменти и възгласите \"Ние ви обичаме\" и \"Идете си с мир\". В двора на църквата и на оградата й е експонирана изложба на детски рисунки по темата. Пътят му към изхода на храма бе обсипан с листенца от бели рози.", "date": "2019.05.06", "title": "Папа Франциск даде първо причастие на 245 деца "}
{"url": "http://www.cross.bg/mashini-boiini-sustava-1603553.html", "text": "/КРОСС/ С военен парад в София беше отбелязан Денят на храбростта и празник на Българската армия - 6 май. В него участваха над 1000 военнослужещи, 48 верижни и колесни бойни машини на Сухопътните войски и зенитно-ракетните формирования на ВВС, както и 10 вертолета и самолета от състава на военната ни авиация. Тази година отбелязваме 141 години от създаването на Българската армия, както и 15 години от присъединяването на България към НАТО.В началото президентът и върховен главнокомандващ на Въоръжените сили Румен Радев прие строя на представителните блокове и ги поздрави по случай празника. Държавният глава произнесе тържествено слово. Беше изпълнен националният химн, по време на който прозвучаха 20 артилерийски салюта. Парадът е командван този път от заместник-командващия на Съвместното командване на силите генерал-майор Иван Лалов.Под аплодисментите на събралите се хора и под звуците на Гвардейския представителен духов оркестър преминаха знаменният взвод на Националната гвардейска част със знамената светини и 10 представителни блока с бойните знамена - на Военната академия \"Георги Стойков Раковски\", Националната гвардейска част, Националния военен университет \"Васил Левски\", 61-ва Стрямска механизирана бригада и 101-ви Алпийски полк - Смолян, от състава на Сухопътните войски, на ВВС, Военноморските сили, 68-а бригада \"Специални сили, Мобилната комуникационно-информационна система от състава на Съвместното командване на силите и Службата \"Военна полиция\".След представителните блокове на парада прелетяха в различни формации самолети и вертолети, които са на въоръжение във вертолетната, транспортната, учебната, щурмовата и изтребителната военна авиация. Над площада минаха вертолети Ми-24 и \"Кугър\" - във формация \"клин\", военнотранспортен самолет \"Спартан\", учебни \"Пилатус\" и изтребители МиГ-29, също във формация \"клин\".Преминаха бронирани леки автомобили с повишена проходимост \"Мерцедес\" G 270FB-6, бронирани машини \"Хамър\", бойни бронирани колесни машини Commando select и Guardian, брониран автомобил Sand cat, бронетранспортьори БТР-60 ПБ, 152-мм оръдие-гаубица Д-20, реактивна система за залпов огън БМ-21 \"Град\" - наследник на легендарната \"Катюша\", 122-мм самоходна минохвъргачка Б1-10 \"Тунджа\", 122-мм самоходна гаубица 2С1 \"Гвоздика\", бойни машини на пехотата БМП-23 и БМП-1, танкове Т-72, тактически ракетен комплекс \"Точка\", зенитно-ракетен комплекс \"Оса\", транспортно зареждащи машини на зенитни ракетни комплекси С-125 \"Нева\" /SA-3/ и С-200 \"Вега\" /SA-5/ и пускови установки от състава на зенитно-ракетен комплекс С-300 /SA-10/.Този път на площада премина и ретро техника от времето на Втората световна война, предоставена от колекционери от страната. Клубът за военноисторически реконструкции \"Братя по оръжие\" представи четириместна командирска кола \"Кюбелваген Феномен Гранит-30\" /от 1936 г./, 12-местен триосен камион \"Щайер 640\" /от 1940 г./ и 4-местен джип \"Кюбелваген Фолксваген тип 82-КДФ\" /от 1943 г./, както и мотоциклети \"Цундап КС 750\" /от 1942 г./, BMW R75 /от 1943 г./, BMW R12 /от 1940 г./ и BMW R35 /от 1940 г./.За първи път в празничния ден жителите и гостите на столицата могат да разгледат образци военна техника на Сухопътните войски на статичен показ на ул. \"Княз Александър I\".Сред присъствалите на парада бяха премиерът Бойко Борисов, председателят на парламента Цвета Караянчева, вицепрезидентът Илияна Йотова, вицепремиерът и министър на отбраната Красимир Каракачанов, началникът на отбраната генерал Андрей Боцев, представители на политически партии, депутати, министри, висши военни, дипломати, ветерани.По случай празника в 12.00 часа пред сградата на Администрацията на президента ще бъде извършена тържествена смяна на караула.", "date": "2019.05.06", "title": "Над 1000 военни и десетки бойни машини на парада в София"}
{"url": "http://www.cross.bg/slyzhiteli-obvineniya-moralen-1603554.html", "text": "/КРОСС/ Най-голямата френска телекомуникационна компания Оранж (Orange) и седем бивши или настоящи мениджъри са изправени пред съда по обвинения в морален тормоз заради вълната от самоубийства на служители преди десетилетие, информира Асошиейтед прес.Между 2007 г. и 2010 г. имаше 19 самоубийства, 12 опита за самоубийство и осем случая на тежка депресия сред служителите на най-големия френски телефонен и интернет оператор. Компанията, която тогава се казваше Франс телеком (France Telecom), преминаваше през етап на съкращения на работни места и преструктуриране.Процесът, който започна днес пред парижки съд, е най-голямото дело във Франция, при което обвинения в морален тормоз се отправят към цяла компания. Наказанието може да бъде затвор или глоба от 15 000 евро.Бившият председател на управителния съвет Дидие Ломбар (на снимката) е сред подсъдимите. Той отхвърли обвиненията и твърди, че инцидентите не са свързани един с друг или със съкращенията на служители. Адвокатът му заяви, че Ломбар не би могъл да е запознат с проблемите в цялата обширна мрежа от служители на Франс телеком.", "date": "2019.05.06", "title": "Телекомуникационен гигант изправен пред съда "}
{"url": "http://www.cross.bg/kortiso-prezident-regiona-1603555.html", "text": "/КРОСС/ Панамската избирателна комисия обяви социалдемократа Лаурентино Кортисо за нов президент на страната за следващите пет години, предаде Франс прес.След преброяването на гласовете от 92,51 на сто от избирателните секции избирателната комисия прецени, че тенденцията за победа на Кортисо е \"необратима\", въпреки че той имаше преднина от само 2 на сто пред десния кандидат Ромуло Рукс. Левият кандидат водеше с 33,08 на сто от гласовете срещу 31,06 за съперника му, или разлика от по-малко от 40 000 гласа.Избирателната активност на изборите достигна 73 на сто, отбелязва ТАСС. Няколко минути след обявяването на резултатите действащият президент Хуан Карлос Варела поздрави Кортисо за победата в телефонен разговор.Основните теми в предизборната кампания на победителя бяха борбата с корупцията, провеждането на конституционна реформа с цел по-голямо разделение на властите и укрепване на ключовите икономически сектори и повишаване на привлекателността за инвеститорите. Освен това Кортисо се обявява за премахването на контрола над цените, въведен през 2014 г. от Варела, както и за създаването на обществени пазари, които ще помогнат за по-голямо взаимодействие между потребителите и производителите.Новоизбраният президент заяви, че САЩ трябва да обръщат повече внимание на Централна Америка, или рискуват да отстъпят позиции на Китай, който през последните години спечели дипломатическа подкрепа и засили инвестициите си в региона, предаде Ройтерс.Новоизбраният президент от Революционно-демократическата партия е учил в САЩ. Преди да гласува вчера той подчерта, че ако Вашингтон пренебрегва регион, който от дълго време смята за свой \"заден двор\", все едно поканва Китай да запълни образувалия се вакуум. \"Имаме нужда, и сме призовавали, да мислят повече за региона - целия регион, а не само Панама\", подчерта Кортисо. \"Докато те не внимават, друг заема позиции\", предупреди той.", "date": "2019.05.06", "title": "Социалдемократът Лаурентино Кортисо е новият президент на Панама"}
{"url": "http://www.cross.bg/katastrofata-suobshti-samoleta-1603556.html", "text": "/КРОСС/ Открити са двете \"черни кутии\" на самолета на \"Аерофлот\", който вчера се подпали при аварийно кацане на московското летище \"Шереметиево\", съобщи ТАСС. При катастрофата на самолета \"Сухой Суперджет 100\" със 73 пътници и петчленен екипаж загинаха 41 души, сред които две деца.Аерофлот\" съобщи, че полет СУ1492 от Москва до Мурманск е бил принуден да се върне на летището по \"технически причини\". Започнало е разследване на инцидента, а от компанията са задействали кризисен щаб. Следователите разглеждат няколко причини за катастрофата, сред които недостатъчна квалификация на пилотите, техническа неизправност и неблагоприятни метеорологични условия, съобщи пред журналисти говорителката на Следствения комитет на Руската федерация Светлана Петренко.Оцелели при катастрофата пътници разказали пред руски медии, че самолетът бил ударен от мълния малко след излитането си, след което извършил твърдо кацане и се подпалил на земята, предаде Франс прес.", "date": "2019.05.06", "title": "Намериха черните кутии на самолета, който изгоря на „Шереметиево”"}
{"url": "http://www.cross.bg/chez-razpredelenie-ptitzite-1603536.html", "text": "/КРОСС/ Поради големия интерес срокът на конкурса „Електрическите стълбове – дом на дивите птици“ се удължава до 20 май 2019 г. Инициативата е част от проекта „Живот за птиците“, който се изпълнява съвместно от „ЧЕЗ Разпределение България“ АД и Българското дружество за защита на птиците /БДЗП/. Конкурсът ще даде възможност за изява на таланта на художници и street art артисти върху електроразпределителните касети в градовете Перник, Пирдоп, Враца и Благоевград, като темата е свързана с живота на дивите птици и съжителството им с електрическите стълбове. . ЧЕЗ Разпределение поема разходите за материали, необходими за изрисуване на съоръженията.„Надяваме се, че като превърнем централните градски улици в художествени галерии на открито от една страна ще допринесем нашите градове да станат по-цветни и уютни, а от друга да насочим вниманието на обществеността към опазването на дивата природа“, каза ръководителят на проекта Мария Георгиева от „ЧЕЗ Разпределение България“ АД.Художествените проекти се приемат до 16:00 часа на 20 май 2019 г. на имейл адрес communications@cez.bg. Повече за конкурса и правилата за участие може да бъде намерена на сайта на проекта . Всички разпределителни касети, върху които ще се рисува, ще бъдат проверени, за да се потвърди изрядното им техническо състояние, а участниците ще преминат през инструктаж за работа върху тях. Непълнолетните участници трябва да притежават съответното разрешение от своите настойници за рисуване върху съоръженията на „ЧЕЗ Разпределение“.Проектът „Живот за птиците“ включва теренни проучвания, създаване на прототип за безопасни за птиците стълбове, осигуряване на възможности за безопасно гнездене, монтиране на защитни и маркиращи съоръжения и други дейности за опазване на живота на птиците, уязвими при досега с електроразпределителната мрежа.", "date": "2019.05.06", "title": "Проекти за рисунки по електрическите табла ще се приемат до 20 май"}
{"url": "http://www.cross.bg/petrich-mariya-gabriel-1603537.html", "text": "/КРОСС/ Водачът на листата на ГЕРБ и СДС за изборите за Европейски парламент  Мария Габриел и кандидатът за евродепутат Асим Адемов бяха гости на  тържествата по повод празника на Петрич. Заедно с тях на празничното  събитие присъстваха областният координатор на партията и народен  представител Даниела Савеклиева, депутатът от Петрич Георги Динев, кметът на Сандански Кирил Котев, общинските съветници от ГЕРБ и  симпатизанти на партията.Представителите на ПП ГЕРБ се включиха в традиционното празнично шествие  до черквата „Св. Георги“, където запалиха свещичка за здраве и успех. Десетки жители и гости на Петрич се спираха да поздравят Мария Габриел и  Асим Адемов и да пожелаят победа на предстоящите на 26 май избори за  членове на Европейския парламент.\"Петрич има славно минало, неизменна част от историята на България. Петрич е и култура, която виждаме в невероятните таланти. Те са в основата на нашата българска и европейска идентичност\", обърна се към гражданите на Петрич водачът на листата на ПП ГЕРБ и СДС Мария Габриел при откриването на празничния концерт. Тя изрази удоволствието си да съпреживее празника на града заедно с кмета Димитър Бръчков,  десетките талантливи младежи и гостоприемните жители.\"Честит празник, Петрич - градът на Евтим Евтимов, баба Ванга, цар Самуил, гордите хора.  Тук се съчетават по неповторим начин любовта към земята и нашите корени, твърдостта на планината и борбения дух на петричани. Нека Свети Георги да закриля домовете и семействата и да пребъде Петрич за вековете\", каза още Мария Габриел.„Изключително е важно всеки един от нас да дава всичко от себе си, за да развиваме нашата община. Съдбата ни е свързана с това! Уверен съм за просперитета на Петрич! Заедно можем да го направим. Нека свети Георги закриля вас и семействата ви. Да си пожелаем вяра в доброто”, каза в празничното си слово кметът на общината Димитър Бръчков.", "date": "2019.05.06", "title": "Мария Габриел и Асим Адемов бяха гости на празника на Петрич"}
{"url": "http://www.cross.bg/nyakolko-otbranata-vashington-1603538.html", "text": "/КРОСС/ Наша делегация заминава на 7 май за Вашингтон, за да преговаря за придобиването на нов тип боен самолет за Българската армия, съобщи министърът на отбраната Красимир Каракачанов.Делегацията ще бъде водена от заместник-министърът на отбраната Атанас Запрянов, а в нея ще влязат командирът на Военновъздушните сили ген.-майор Цанко Стойков и специалисти от ВВС, както и представители на министерствата на финансите и на икономиката.„Указанията са много ясни – да се придържаме към цената, фиксирана от парламента, без това да намалява способностите на самолетите, които трябва да закупим“, заяви министър Каракачанов.Той обясни още, че българската делегация ще трябва да повдигне темата за вноските за новите самолети и да настоява те да не се плащат наведнъж. „На няколко равни вноски искаме да се направи, за да не ни затрудни изведнъж. Видяхте, че премиерът декларира, че парите ги имаме и са заделени, но е по-добре да бъдат изразходвани на няколко вноски, а не еднократно, защото това би ни затруднило при реализирането на други проекти или за поддръжката на съществуващата техника“, аргументира се военният министър.", "date": "2019.05.06", "title": "Наша делегация заминава за Вашингтон, ще преговаря за F-16"}
{"url": "http://www.cross.bg/negombo-medii-nasilie-1603539.html", "text": "/КРОСС/ Правителството на Шри Ланка отново въведе забрана върху социалните медии, за да спре разпространението на слухове след избухването на насилие между групи граждани в град Негомбо, предаде Ройтерс.В района на Негомбо е въведен полицейски час до 7 ч. местно време. Градът, намиращ се на север от столицата Коломбо, беше арена на един от бомбените атентати преди две седмици, при които бяха убити над 250 човека.Нападенията, извършени на Великден от ислямистки бойци, разпалиха страхове, че мюсюлмани могат да станат мишена на насилие.", "date": "2019.05.06", "title": "Шри Ланка наложи забрана върху социалните медии"}
{"url": "http://www.cross.bg/borisov-sheremetievo-letishte-1603540.html", "text": "/КРОСС/ Премиерът Бойко Борисов изпрати съболезнователна телеграма до министър-председателя на Руската федерация Дмитрий Медведев във връзка с тежката самолетна катастрофа на летище „Шереметиево“ на 5 май, отнела многобройни човешки животи.„Приемете моите най-искрени съболезнования за случилото се на летище „Шереметиево“, г-н министър-председател. Бих желал да изразя чрез Вас своята съпричастност към болката и страданието на близките на загиналите и да пожелая скорошно оздравяване на ранените в тази тежка катастрофа”, пише премиерът Борисов в съболезнователния адрес.", "date": "2019.05.06", "title": "Бойко Борисов изпрати съболезнователна телеграма до Дмитрий Медведев"}
{"url": "http://www.cross.bg/anistun-dzhenifur-samo-1603574.html", "text": "/КРОСС/ Нямам нужда от деца, за да бъда пълноценна. Това заяви Дженифър Анистън по повод това, че все още няма наследници. Актрисата даде интервю за Huffington Post, в което разказа за кариерата, мъжете в живота ѝ и как се чувства на 50.„Папараците губят толкова време и средства, за да ме следят дали съм бременна. Това само показва, че една жена няма как да е завършена, успяла и щастлива, ако не стане съпруга или майка“, обясни тя.Анистън е категорична, че се чувства пълноценна и без да е изпитала щастието да бъде майка.По повод неуспешните ѝ връзки, тя коментира, че ѝ е писнало да чете по медиите, че не може да създаде сериозна връзка.„Това, което пишат, че не мога да задържа нито един мъж не е вярно. Нито съм тъжна, нито съм съкрушена! Глупост е и това, че отказвам да имам бебе, защото съм егоистка, която мисли само за кариерата си!“, добавя тя.По думите на Дженифър, никой не може да я съди и да си представи какво е преживяла и изтъкна, че е правила много опити да забременее, но поради здравословни проблеми не е успяла, но това не бива да я съкрушава.„Има натиск върху жените да станат майки и ако не станат, тогава те са считани за повредена стока. Може би целта ми на тази планета не е да се възпроизведа!“, коментира още тя.Актрисата изтъкна, че много актриси в Холивуд биват оценявани само по външния им вид, както и по това с кого имат връзка. Не е нужно всички жени да са тъжни и провалили се, ако връзката им не потръгне, намекна Анистън.", "date": "2019.05.06", "title": "Дженифър Анистън: Нямам нужда от деца"}
{"url": "http://www.cross.bg/bulhi-ychastuka-predi-1603572.html", "text": "/КРОСС/ Полицейски участък в северозападната част на Париж бе евакуиран в неделя, тъй като бе нападнат от бълхи, предаде АФП.На участъка в 19-и район на френската столица бе поставен надпис, че е затворен до ново нареждане.В акаунта на Туитър на полицейския профсъюз бе обяснено, че причината е напаст от кръвосмучещите насекоми, която „направила работните условия НЕПОНОСИМИ!!!“Проблемът с бълхите се появил преди две седмици и въпреки усилията на специалисти за борба с насекомите той не бил решен.Служители се чешели като луди, след като многократно били ухапвани, съобщи местна радиостанция. Някои от тях, без да искат, дори пренесли бълхи по домовете си, където също настанал хаос, защото хапели и децата им.Профсъюзът на полицаите настоява за цялостно обеззаразяване на участъка, което трябвало да бъде направено преди седмици. Днес предстои тяхна среща с вътрешния министър Кристоф Кастанер.", "date": "2019.05.06", "title": "Полицейски участък в Париж евакуиран заради бълхи"}
{"url": "http://www.cross.bg/korbin-leiiburistite-dzherumi-1603570.html", "text": "/КРОСС/ Лидерът на Лейбъристите във Великобритания Джеръми Корбин и лидерът на ПЕС и кандидат за евродепутат обсъдиха последиците от Брекзит по време на неформална среща в Лондон.Корбин многократно подчертал, че неговата партия държи за равно третиране на всички граждани от ЕС при излизане от съюза.Днес Станишев получи подкрепа от Лейбъристите в Лондон, които го определиха като \"европейски политик от много голяма величина\".Лейбъристите се събраха в центъра на британската столица, от където тръгнаха да агитират от врата на врата.", "date": "2019.05.06", "title": "Джеръми Корбин и Сергей Станишев обсъдиха Брекзит"}
{"url": "http://www.cross.bg/radev-rymen-politichesko-1603543.html", "text": "/КРОСС/ Малко са държавите съхранили своето име, вяра и език през многовековни превратности и изпитания. Това заяви президентът Румен Радев в реч по случай 6 май - Ден на храбростта и празник на Българската армия.Народът ни, по думите му, се е съхранил, защото е осъзнал единството на меч, дух и слово.Българският войник е бил последната саможертвена преграда, припомни държавният глава.Армията винаги е била символ на чест и слава, доблест и държавност, изтъкна Радев. Според него войската ни е преживяла редица изпитания, недоимък, съкращения и политическо високомерие.Той изрази задоволство, че въоръжението най-после е във фокуса на държавата. Радев иска ясна визия и прозрачност при модернизацията на армията. Трябвало да се зачита военната експертиза.Безмълвието днес може да струва много на подчинените и данъкоплатците утре, предупреди Радев. Армията трябвало да заеме своето достойно място в обществото ни.Армията ни е призвана да бъде стожер на стабилност и държавност. В нея не трябвало да има политическо вмешателство.Румен Радев отдаде почит и на онези смели българи, които въстават срещу произвола и застоя в защита на истината. В тях е надеждата за една по-справедлива, по-човечна и просперираща България, каза той.Ретро техника от Втората световна война дефилира на военния парад по случай 6 май. Това е новост за гергьовския парад.Хеликоптери дадоха старта на парада на военна техника. Преди това на площада преминаха видовете сили. Представителните части бяха посрещнати от събралото се множество с аплодисменти и развети знамена.", "date": "2019.05.06", "title": "Радев: Хората с пагони осъзнават своята мисия"}
{"url": "http://www.cross.bg/prichastie-frantzisk-purvoto-1603544.html", "text": "/КРОСС/ Започна Светата литугрия на папа Франциск в Раковски.Литургията се провежда в църквата \"Пресвето сърце Исусово\".Папата ще даде и Първото причастие на 250 деца от цяла България.Тайнството на първото причастие е част от католическата традиция.Хиляди вярващи очакват папа Франциск в Раковски. Всички чакат и неговата благословия към децата, които за първи път ще приемат тялото и кръвта Христови.\"Помнете, че това тайнство е на първото причастие, а не на последното. С това тайнство приемате Бога\", обърна се към децата папата.Предстои папата да се срещне с част от католическата общност в църквата \"Свети Архангел Михаил\" в Раковски.„Приемането на първо причастие е важен момент за всяко католическо дете.\" Това обясни пред Нова Кристина Крони, която подготвя децата, които вече получават Първото си причастие от папа Франциск.По думите ѝ за да се приеме Първо причастие, подготовката е 2-годишна, като цялото семейство трябва присъства.Първото причастие представлява приемане на хляб и вино, които символизират тялото и кръвта Христови.", "date": "2019.05.06", "title": "Папа Франциск в Раковски: Нашият закон е любовта!"}
{"url": "http://www.cross.bg/myzeii-voennoistoricheski-armiya-1603567.html", "text": "/КРОСС/ Националният военноисторически музей е със свободен вход на днешния празник на армията. Десетки семейства избраха да отбележат празника на Българската армия и Деня на храбростта в Националния военноисторически музей, който посреща гостите си с празнична програма. Посетителите могат да влязат в пилотската кабина на транспортен хеликоптер Ми-8 и в отделенията за управление на ракетен комплекс \"Луна-М\", да разгледат най-новата изложба \"На борда на флотската история\", посветен на 140-годишнината от създаването на Българските военноморски сили. Светлана води шестгодишната Лили и 10-годишния Атанас:\"Искам да им покажа военната техника. Все пак да почувстват празника и да знаят, че по този начин празнуваме ние, българите. Да чувстваме този български дух, който се предава от поколение на поколение, да се гордеем с нашата армия, с храбростта\".Въпреки дъжда много бяха желаещите да опитат войнишка боб чорба. За майсторлъка на боб чорбата за триста души се грижи истински военен готвач: \"Военният боб е най-вкусен. Всички го знаят това. Продуктите са естествени, няма ГМО. Кураж да имаш, сърце, любов\". Ден на отворени врати има днес и във филиалите на Националния военноисторически музей – Военноморския музей във Варна и Музея на авиацията в Крумово.", "date": "2019.05.06", "title": "Националният военноисторически музей почерпи посетителите с войнишка боб чорба"}
{"url": "http://www.cross.bg/byagane-zhenite-godini-1603546.html", "text": "/КРОСС/ Бягането е едно от най-естествените движения за човека и то се отразява еднакво благотворно и на мъжете, и на жените.Наред с борбата за всички други права, жените обаче е трябвало да се борят за правото си да бягат. Катрин Сиутзър е първата жена, която през 1967 г. бяга в Бостънския маратон, но, за да бъде допусната, се налага да се регистрира с мъжко име. 50 години по-късно тя бяга същия маратон, вече безпрепятствено. През 1997 г. е организирано първото женско бягане в Париж с 1.500 участнички. 20 години по-късно те вече наброяват 40.000.Днес в България жените, които бягат в спортни състезания, са едва 30%, в сравнение с Европа, където те са 55%. На 22 юни 2019 г. в София ще се проведе първото бягане за жени в България - BIODERMA Women’s Run. Организатор на събитието е спортен клуб „Бегач“, който се впуска в това начинание с Bioderma и заедно ще поставят София на световната карта на столиците, подкрепящи инициативата за женско бягане. Целта на събитието е да промени тази статистика и да покаже, че бягането може да бъде забавно и е достъпно за всеки.Основната дистанция на състезанието е 3 км и ще стартира от НДК. Трасето продължава през моста на влюбените с обиколка в Южен парк 2 зад музея „Земята и хората“. Организаторите са предвидили отделно класиране в категория „Мама и аз“, където майките ще имат възможност да се състезават отборно със своите деца на възраст до 12 години включително. Специално жури от модни експерти ще избере трите най-смели и екстравагантни участнички, които ще грабнат приза за най-оригинален костюм. Най-малките ентусиасти (от 4 до 12 години) ще могат да се включат в лекоатлетическа тренировка и детско бягане.Победителката на дистанцията 3 км ще получи 2 самолетни билета до Париж, осигурени от Air France. Дамите, които спечелят първо място на дистанция 3 км и приза за най-оригинален костюм ще поучат продукти на Bioderma, достатъчни за цяла година, а подгласничките на второ и трето място – продукти на стойност 200 лв. Трите отборни победители в категория „Мама и аз“ също ще получат подаръци от Bioderma. Air France ще предостави ваучери за самолетни билети с отстъпка на всички участници в състезанието.А ето и най-хубавото! 20% от средствата от такси за участие в бягането ще бъдат дарени за кампанията на Bioderma -  „Заедно сме в училище без граници“ - в полза на Сдружение „Деца с онкохематологични заболявания“. Това ще даде шанс на децата, болни от рак, да продължат учебния процес по време на лечението си, ще им помогне в усвояването на учебния материал и в успешното представяне на изпитите за завършване на учебната година. Проектът ще обхване над 100 деца в училищна възраст, които се лекуват в клиниките по детска онкохематология.Спортът е здраве! Готови ли сте за бягане?", "date": "2019.05.06", "title": " В София ще се проведе първото бягане за жени в България"}
{"url": "http://www.cross.bg/gradyshka-severna-byri-1603576.html", "text": "/КРОСС/ Прогнозата на синоптиците за бури и градушки в днешния празничен ден се сбъдна. След бурята в Перник и София, градушка удари на още редица места в Западна и Северна България.", "date": "2019.05.06", "title": "Силна градушка удари Западна и Северна България"}
{"url": "http://www.cross.bg/intepnet-cvobodata-kitaii-1603526.html", "text": "/КРОСС/ Pycия, Kитaй, Bиeтнaм, Kyбa, Ceвepнa Kopeя. Cпиcъĸът нa cтpaнитe c oгpaничeн или зaбpaнeн дocтъп дo интepнeт e дълъг. \"Πpaвитeлcтвa пo цял cвят ce oпитвaт дa yвeличaт ĸoнтpoлa cи въpxy интepнeт\", ĸaзвa xoлaндcĸият eĸcпepт пo въпpocитe зa зaщитa нa личнитe дaнни Йopиc вaн Xoбoĸeн. Cпopeд нeгo, тoвa e в пpяĸa въpзĸa c възxoдa нa aвтoĸpaтичнитe cиcтeми. Haй-пpecният пpимep в тoвa oтнoшeниe e Pycия. Teзи дни пpeзидeнтът Πyтин пoдпиca зaĸoн зa cъздaвaнeтo нa caмocтoятeлeн pycĸи интepнeт. Cъглacнo зaĸoнa, pycĸият тpaфиĸ в интepнeт в бъдeщe тpябвa дa ce ocъщecтвявa caмo пpeз cъpвъpи, paзпoлoжeни в Pycия. Pycĸитe дocтaвчици нa интepнeт тpябвa дa гapaнтиpaт, чe тpaфиĸът в тexнитe мpeжи мoжe дa бъдe цeнтpaлнo ĸoнтpoлиpaн. Зaĸoнът тpябвa дa влeзe в cилa нa 1 нoeмвpи.Pycĸитe дocтaвчици нa интepнeт ycлyги yж тpябвaлo дa мoгaт дa идeнтифициpaт и дa блoĸиpaт пoтeнциaлни зaплaxи. \"Πo тoзи нaчин Pycия cъздaвa пpaвнa paмĸa зa блoĸиpaнeтo нa чacти oт интepнeт и зa пo-cтpoг ĸoнтpoл въpxy cъдъpжaниятa вътpe в cтpaнaтa\", пoдчepтaвa Йopиc вaн Xoбoĸeн. Πpи тoвa Pycия имa eдин мнoгo \"ycпeшeн\" пpимep зa пoдpaжaниe. A имeннo - Kитaй. Дoĸлaдът нa нeпpaвитeлcтвeнaтa opгaнизaция Фpидъм Xayc зa cвoбoдaтa в мpeжaтa oт oĸтoмвpи 2018 гoдинa oпиcвa Kитaй ĸaтo \"cтpaнaтa, ĸoятo нaй-cилнo e oгpaничилa cвoбoдaтa в интepнeт\". Kитaй имa coбcтвeни плaтфopми, ĸoитo пpиличaт нa Ютюб, Уoтceп и Tyитъp, нo ĸpитичнитe cъдъpжaния в тяx ce блoĸиpaт.Mлaдитe ĸитaйци, ĸoитo ниĸoгa нe ce пътyвaли в чyжбинa, пoзнaвaт гoлeмитe aмepиĸaнcĸи плaтфopми caмo пo paзĸaзитe нa дpyги юзъpи. Πo тoзи нaчин ĸoмyниcтичecĸaтa пapтия мoжe дa ĸoнтpoлиpa cъвceм тoчнo ĸaĸви инфopмaции пoлyчaвaт ĸитaйcĸитe гpaждaни. Йopиc вaн Xoбoĸeн oбaчe твъpди, чe зa цeнзypaтa в интepнeт имa и иĸoнoмичecĸи пpичини. \"Иĸoнoмичecĸa cилa ĸaтo Kитaй имa интepec oт нacъpчaвaнe нa coбcтвeнaтa индycтpия. Kитaйcĸaтa тъpcaчĸa Ваіdu нaпpимep e мнoгo ycпeшнa виcoĸoтexнoлoгичнa фиpмa. C дpyги дyми, pecтpиĸтивнитe мepĸи в интepнeт нe ca въвeдeни caмo пo пoлитичecĸи пpичини\", ĸaзвa eĸcпepтът.Haвcяĸъдe пo cвeтa ce зacилвa ĸoнтpoлът въpxy интepнeт. Дoĸлaдът зa cвoбoдaтa в мpeжaтa пoĸaзвa, чe пpeз 2018 гoдинa cвoбoдaтa в интepнeт e нaмaлялa зa ocмa пopeднa гoдинa. Hяĸoи cтpaни ĸaтo Pycия и Kитaй зaлaгaт нa coбcтвeн интepнeт. A в Ceвepнa Kopeя ĸaпcyлиpaнeтo e cтигнaлo дa ĸpaйнocт. Ceвepнoĸopeйcĸият интepнeт oбxвaщa caмo няĸoлĸo ceвepнoĸopeйcĸи caйтa. Πoвeчeтo пoceгaтeлcтвa cpeщy cвoбoдaтa в интepнeт cлyжaт зa peгyлиpaнe нa oпpeдeлeни cъдъpжaния. Toвa мoгaт дa бъдaт пoлитичecĸи пocлaния, нo cъщo и няĸoи cмиcлeни пpaвилa зa зaщитa нa дeцaтa нaпpимep, ĸaзвa Йopиc вaн Xoбoĸeн. Ocoбeнa зaгpижeнocт бyдят aтaĸитe cpeщy cвoбoдaтa в интepнeт, ĸoитo paзĸpивaт eднa инфpacтpyĸтypa, ĸoятo e в cъcтoяниe дa изĸлючи вpeмeннo цялaтa cиcтeмa. Toвa пoтвъpждaвa и дoĸлaдът зa cвoбoдaтa в интepнeт. B пoчти пoлoвинaтa дъpжaви, в ĸoитo cвoбoдaтa в мpeжaтa e oгpaничeнa, aтaĸитe cpeщy нeя ca били cвъpзaни c избopи. Πoлитичecĸaтa нecтaбилнocт cъщo ce изпoлзвa ĸaтo пpeдтeĸcт зa зacилeн ĸoнтpoл въpxy интepнeт. Cлeд тepopиcтичнитe нaпaдeния в Шpи Лaнĸa нaпpимep вpeмeннo бяxa изĸлючeни coциaлнитe мeдии, зa дa бъдe пpeдoтвpaтeнo paзпpocтpaнявaнeтo нa cлyxoвe.He caмo aвтoĸpaтичнитe дъpжaви oгpaничaвaт cвoбoдaтa в интepнeт. Дeмoĸpaтични cтpaни cъщo oгpaничaвaт cвoбoдaтa в мpeжaтa. B Гepмaния нaпpимep ce вoди ocтpa диcĸycия oĸoлo зaĸoнa, ĸoйтo зaдължaвa интepнeт плaтфopмитe дa изтpивaт пocлaния нa oмpaзaтa. T.нap. \"ъплoyд-филтъp\" нa EC cъщo e ocпopвaн. \"Πpaвилaтa в мpeжaтa тpябвa дa бъдaт мнoгo дoбpe бaлaнcиpaни мeждy cигypнocттa, cвoбoдaтa и зaщитaтa нa личнитe дaнни. Hиe oбaчe имaмe нyждa oт пpaвилa. Haĸaзyeмитe дeйcтвия тpябвa дa бъдaт пpecлeдвaни\", ĸaзвa гoвopитeлĸaтa нa Зeлeнитe Taбea Pьocнep. Heпpaвитeлcтвeнaтa opгaнизaция \"Peпopтepи бeз гpaници\" cтapтиpa пpeз 2015 гoдинa инициaтивaтa #СоllаtеrаlFrееdоm зa зaoбиĸaлянe нa oгpaничeниятa в интepнeт. Bcяĸa гoдинa нa Cвeтoвния дeн нa цeнзypaтa в интepнeт (12 мapт) в мpeжaтa ce дoпycĸaт цeнзypиpaни caйтoвe. Taзи гoдинa тoвa ce yдaдe в тpи плaтфopми в Cayдитcĸa Apaбия, Πaĸиcтaн и Kитaй. Bъпpeĸи нapacтвaщия ĸoнтpoл въpxy интepнeт, Taбea Pьocнep cъзиpa и нaдeждa. \"Bинaги щe ce нaмepят cпocoбни и yмни xopa, ĸoитo щe нaмиpaт път дa зaoбиĸaлят ĸoнтpoлa в мpeжaтa\", ĸaзвa тя. Caмo чe тoвa нe e ниĸaĸ лecнo. Имeннo в aвтoĸpaтичнитe cиcтeми инфopмaциoннaтa мpeжa щe ce ĸoнтpoлиpa вce пo-cтpoгo. ", "date": "2019.05.06", "title": "Цензура в мрежата: Русия по стъпките на Китай"}
{"url": "http://www.cross.bg/papskata-petur-klyuchovete-1603527.html", "text": "/КРОСС/ Знамето на Ватикана представлява квадратно платнище с 2 вертикални равни цветни полета: жълто (от страната на носещата част) и бяло. Върху бялата част са изобразени кръстосани и обърнати навън ключовете (жълт и бял) на св. ап. Петър, свързани с червена кокарда, и папската трисъставна тиара, оцветена също в жълто и бяло.В хералдиката белият и жълтият цвят са цветовете на среброто и златото. Сребърният цвят символизира властта за развързване, а златният цвят символизира властта за свързване, които според католическото учение са дадени от Христос съгласно Евангелието според Матей на св. ап. Петър и приемниците му. Двата цвята представляват ключовете на св. ап. Петър, които са свързани с червена кокарда, изразяваща убеждението, че двете власти са взаимосвързани. Трисъставността (три корони) на тиарата символизира учителното, първосвещеническото и пастирското служение и власт на папата.До началото на френската окупация през 1808 г. цветовете на знамето на папската държава са червено и жълто, отговарящи на цветовете на папската кокарда. Официално жълто-бялото знаме е утвърдено през 1825 г. за търговските и риболовни кораби на Папската област, като през годините разположението на полетата и ключовете с тиарата варира. За други цели (напр., над крепости и др.) се използват и други знамена. От 1825 до 1878 г. то е и личен щандарт на папата.Съвременното знаме на Ватикан е описано в Конституцията на Държавата Ватикан от 7 юни 1929 г., когато върху бялото поле окончателно са разположени и ключовете на св. ап. Петър с папската тиара.", "date": "2019.05.06", "title": "Какво представлява гербът на Ватикана?"}
{"url": "http://www.cross.bg/balukov-kraya-hybchev-1603528.html", "text": "/КРОСС/ Красимир Балъков със сигурност ще бъде новият национален селекционер, твърди \"24 часа\". ТОПСПОРТ писа още в края на март, че легендарният халф ще замени Петър Хубчев начело на \"трикольорите\". Назначението на наставникът на Етър ще бъде официализирано след празниците.Докато от БФС се чудеха за бъдещето на националния отбор, Бала се превърна и в опция за нов треньор на ЦСКА. Петър Хубчев подаде оставка, която все още не е приета официално. Очаква се той да поеме Левски от новия сезон.Балъков ще довърши работата си в Етър до края на кампанията. \"Болярите\" ще се изправят срещу Локомотив (Пловдив) в баражите за Лига Европа.", "date": "2019.05.06", "title": "Красимир Балъков ще е новият национален селекционер"}
{"url": "http://www.cross.bg/karakachanov-poveche-choveka-1603529.html", "text": "/КРОСС/ „Трябва да обърнем още повече внимание на социалния пакет”, това каза в интервю за „Здравей, България” по Нова телевизия вицепремиерът и министър на отбраната Красимир Каракачанов. Той посочи, че недокомплектът в армията ни е 5 000 човека, но миналата година е завършила с положителна тенденция, назначени са около 160 човека повече. Каракачанов подчерта, че заплатите на военнослужещите са увеличавани през последните две години и се надява през 2020 г. отново да бъдат увеличени. Той коментира предстоящите преговори във Вашингтон, по повод закупуването на „Ф-16”. „Двата подводни камъка са следните. Първо, е сумата. Парламентът ни гласува доверие да излезем извън рамката, но не можем да излезем безкрайно. България има определен ресурс, не може да го надскочи. Второ, са вноските на плащането. Ако бъдат поставени непреодолими условия, правителството ще реши, дали да тръгне към сключването на тези договори. Ако искат цена, непосилна за нашата страна, и искат плащане накуп, това са тежки условия, не са изгодни”, каза още Красимир Каракачанов и допълни, че през следващите 5-6 години вижда армията с нова ескадрила бомбардировачи, два нови патрулни кораба в Черно море, 160 бронирани машини и отремонтирана съществуваща техника", "date": "2019.05.06", "title": "Каракачанов: Трябва да обърнем още повече внимание на социалния пакет"}
{"url": "http://www.cross.bg/pehoten-znameto-polk-1603530.html", "text": "/КРОСС/ След минути на площад \"Княз Александър I\" ще започне традиционният военен парад.С тържествен водосвет на бойните знамена и знамената светини пред Паметника на незнайния воин започнаха тържествата за Деня на храбростта и празника на Българската армия.В ритуала участват представителни формирования на Националната гвардейска част и знаменен взвод със Самарското знаме, щандарта на Първи конен полк, знамето на 30-ти пехотен Шейновски полк, знамето на 23-ти пехотен Шипченски полк, знамето на 15-ти пехотен Ломски полк, знамето на 13-ти пехотен Рилски полк, знамето на 6-ти пехотен Търновски полк и знамето на 25-ти пехотен Драгомански полк. На честването присъстват президентът и върховен главнокомандващ въоръжените силиРумен Радев, вицепремиерът и министър на отбраната Красимир Каракачанов, началникът на отбраната генерал Андрей Боцев, висши офицери от Българската армия, както и представители на държавното ръководство, Дипломатическия корпус, военно-патриотичните съюзи.Денят на храбростта и празник на Българската армия ще бъде отбелязан във всички гарнизони в страната. ", "date": "2019.05.06", "title": "С тържествен водосвет освещават бойните знамена и знамената-светини"}
{"url": "http://www.cross.bg/sheremetievo-moskva-postradali-1603531.html", "text": "/КРОСС/ Към 9:00 часа по информация на посолството на България в Москва няма данни за пострадали български граждани при инцидента с пожар на борда на пътническия самолет „Сухой Суперджет 100\", извършил аварийно кацане на московското летище \"Шереметиево\".Консулът ни в Москва Николай Панайотов е осъществил контакт с международния отдел на Министерството на извънредните ситуации в Руската федерация. Оттам категорично е потвърдено, че няма пострадали или загинали български граждани при инцидента на 5 май. Мисията ни поддържа непрекъснат контакт с руските власти. Летище \"Шереметиево\" работи в щатен режим. Полетите към София не се пренасочват към други московски летища.По последни данни 41 души са загинали, от общо 78 души на борда. По информация на летището екипажът на самолета, пътуващ от Москва за Мурманск, е съобщил за неизправност след излитането и е решил да се върне на \"Шереметиево\". Самолетът е извършил аварийно кацане, след като на борда му е избухнал пожар, заявиха от пресслужбата на летището.", "date": "2019.05.06", "title": "Няма пострадали българи при авиоинцидента на „Шереметиево”"}
{"url": "http://www.cross.bg/bolnitzi-sestri-obshtinskite-1603533.html", "text": "/КРОСС/ Принципът \"да няма недоволни\" се зачита особено силно в предизборна обстановка в България. Тази година изборите са двойни, очакванията – също, пише Аркади Шарков за списание \"Икономист\". Обещанието на управляващите да няма затворени болнични заведения по време на тяхното управление говори достатъчно добре за отношението, което те имат към реформите в системата на здравеопазването. За да бъде политическият път осеян единствено с лаврови венци, а не с тръни, се стига до ситуацията, в която за по-малко от 4 месеца от началото на годината от централния бюджет са раздадени допълнително около 90 млн. лв. – 10 млн. за психиатриите, 30 млн. за общинските болници, а миналата седмица – 50 млн. за повишаване на заплатите на медицинските сестри и на професионалистите по здравни грижи.Средното за Европейския съюз съотношение между медицински сестри и лекари е 2 към 1, т.е. за да изпълнява задълженията си по стандарт, в екипа на всеки един лекар трябва да има 2 медицински сестри, които да подпомагат неговата дейност. В България това съотношение през 2018 г. е 0,9 към 1, сигнал за хроничен недостиг на медицински сестри и на професионалисти по здравни грижи в системата.Част от проблемите идват от ниските заплати на медицинските сестри, но е важно да се подчертае, че това важи основно за кадрите, които работят извън големите населени места. Другият проблем, който назрява, е производството на кадри – през 1999 г. броят на завършилите медицински сестри е 1600, а в момента той е спаднал до средно 300 на година. От една страна, това е в резултат на държавната политика за производство на кадри, но от друга, се забелязва интерес от представителите на професионалните организации на сестрите и на професионалистите по здравни грижи количеството на завършващите млади специалисти да се държи сравнително ниско, за да има по-високи заплати за останалите, които вече са в системата. Или накратко казано, протекционизъм.Държавните лечебни заведения в България са 65, а общинските са 130. Заради липсата на реформи в сектора – започвайки от преостойностяване на клиничните пътеки, преминавайки през липсата на национална здравна информационна система и завършвайки с лошото управление на държавните и общинските болници – се стига до патовата ситуация, в която фалирали преди години дружества изпадат в практическа несъстоятелност едва сега, с което създават предпоставки за липса на навременна медицинска помощ за пациентите в малките населени места.Преди няколко месеца Надзорният съвет на Националната здравноосигурителна каса (НЗОК) взе решение да намали парите по клинична пътека №56, в която е включено лечението на нервни заболявания, в т.ч. дискови хернии, полиневропатии и пр. След това решение Сдружението на общинските болници извърши собствен анализ, в който се оказа, че 50% от приходите им идват точно от тази клинична пътека. Тук е мястото да се напомни, че тези болници са многопрофилни, а половината от приходите им идват от един профил. И същевременно имат договори за много повече клинични пътеки, отколкото изпълняват. Също тук е мястото да се напомни, че въпреки желанието на Министерството на здравеопазването да осъществи финансов контрол и да положи началото на реформа, то автоматично се бламира от Министерския съвет с популистка политика – да не се закриват или приватизират болнични заведения, които доказано са неефективни за здравната система, и по-важно – за пациентите.Основният приход на болниците идва от здравната каса, а субсидията за увеличението на заплатите, която Министерството на финансите отпусна, бе спрямо бюджета на Министерството на здравеопазването. Не е ясно как тези пари ще бъдат разпределени целево към медицинските специалисти, за да повишат техните заплати, като основното звено, през което това може да стане, е бюджетът на всяка една болница, формиран от изпълнение на договорите със здравната каса. Друг сериозен проблем е, че няма да има равно третиране на едни болници спрямо други. Или, по-точно казано, вместо да се поощрят успешните болници, ще бъдат поощрени неефективните, неуспешните и фалиращи дружества. Това съответно премахва всякакъв стимул за останалите публични болници да полагат усилия за добра фискална дисциплина, след като така или иначе пари винаги ще бъдат отпуснати, независимо от тяхното икономическо поведение.Всичко изброено дотук се вписва в определението за държавна помощ – изкривяване на пазара, използване на публичен ресурс, създаване на избирателно предимство спрямо определени субекти на пазара. Съгласно Договора за създаване на Европейската общност държавните помощи са забранен фискален инструмент. А това е „всяка помощ, предоставена от държавата или общината чрез държавни или общински ресурси, пряко или чрез други лица, под каквато и да е форма, която нарушава или застрашава свободната конкуренция чрез поставянето в по-благоприятно положение на определени предприятия, производството или търговията на определени стоки, или предоставянето на определени услуги“. Така може да се окаже, че в резултат на тези действия от страна на правителството е възможно България да бъде съдена и да плати много повече от целево отпуснатите 90 млн. лв. до момента", "date": "2019.05.06", "title": "Българското здравеопазване и принципът \"да няма недоволни\""}
{"url": "http://www.cross.bg/frenskata-samo-riviera-1603534.html", "text": "/КРОСС/ Франция е не само най-посещаваната от туристи страна в света, но и преди 5 години си постави за цел през 2020 г. да приеме 100 млн. гости. Френската кухня е един от поводите хиляди хора да потеглят към френските градове и селца. Всеки район има специфично меню, често повлияно и от съседните държави. Предлагаме ви колоритна поредица от само някои от ястията, които може да бъдат открити на Френската Ривиера, до която от една година има директни полети от София.Преди всичко не бива да бързате. Един класически обяд изисква да му отделите до 2 часа, за да се насладите на удоволствието без да си поглеждате часовника.", "date": "2019.05.06", "title": "Кухнята на Френската Ривиера храни първо очите"}
{"url": "http://www.cross.bg/frantzisk-bulgariya-papa-1603535.html", "text": "/КРОСС/ Визитата на папа Франциск в България привлече вниманието и на световните медии.Британското издание Daily Mail отбелязва - \"Папа Франциск е на първото си посещение в най-бедната държава в Европейския съюз\". Сред основните акценти в публикацията на всекидневника е и твърдата политика на България относно мигрантите, която противоречи на възгледите на папата, отбелязва Bulgaria ON AIR.Франциск неведнъж е подчертавал, че подаването на ръка към уязвимите е морално задължение. Той призовава правителствата да строят мостове, а не стени, и да правят всичко възможно, за да посрещнат и интегрират прокудените от военните конфликти и бедността.В този дух - британското издание напомня, че апостолическото пътуване се случва само три седмици преди изборите за Европейски парламент, в които се очаква националистическите и антимигрантски партии да отбележат сериозен възход.В статията се обръща внимание и на Българската православна църква. Споменава се пренебрегваният от страна на патриаршията официален диалог между православната и католическата църква. Както и отказът от присъствие на Всеправославния събор на остров Крит през 2016 г.Daily Mail добавя още, че Светият синод е заявил своето нежелание да участва в съвместни служения и молитви с папата.\"Край на разделението\" - така BBC определя посещението на папа Франциск в България и Северна Македония. Според британската обществена телевизия визитата e явен знак за желанието на Ватикана да излекува схизмата между Изтока и Запада.Водещите италиански издания също определят апостолическото пътуване като опит за затвърждаване на връзката с православния свят. Отбелязва се, че само преди броени дни Светият отец е разкритикувал крайните националистически убеждения, които пораждат расизъм и антисемитизъм.А в София - самият папа Франциск определи България като мост между Запада и Изтока, способен да скъси дистанцията между хората с различно вероизповедание и етнически произход.", "date": "2019.05.06", "title": "Daily Mail: Папа Франциск е на първото си посещение в най-бедната държава в ЕС  "}
{"url": "http://www.cross.bg/borisov-tzvetanov-gerb-1603532.html", "text": "/КРОСС/ Първата фаза на пиеската бе гарнирана с оставки, но и с половинчати, крайно неубедителни мерки. Особено спрямо зам.-председателя на ГЕРБ Цветан Цветанов. Основната защитна теза на управляващите беше, че разкритията, направени от медии като \"Свободна Европа\", \"Биволъ\" и други, коварно обслужвали БСП. Самокритичният тон почти отсъстваше. Той бе заглушен и надвикан от изблиците на арогантност от типа \"мене няма кой да ме накаже\" – както заяви самият Цветанов няколко седмици по-рано също в предаването \"Панорама\".Първо, най-после – след близо 10 години начело на държавата – премиерът дава вид, че започва да разбира, да проумява, че оставките не са решение.Второ, в характерния си стил, лидерът на ГЕРБ йезуитски се извъртя, като този път благодари на \"свободните медии в България\" за разкритията. Нито дума обаче за това, че една птичка пролет на прави – медийният пазар в страната е в ръцете на монополисти и олигарси; нито пък за цензурата и автоцензурата в полза на силните на деня, които отреждат на България печалното 111-о място по свобода на словото.Трето, г-н Борисов на практика отново не пое лична отговорност за проблемите в ГЕРБ, партията, която е създал и ръководи еднолично. Да, той каза: \"Яд ме е, срам ме е, грешката е моя.\" Но забележете къде премиерът смята, че е сбъркал: \"Нито веднъж не отидох на гости на нито един мой министър, кмет, областен управител. Ако бях отишъл да видя, сигурно щях да взема много по-рано мерки.\" Ами да бяхте ходили, г-н премиер! Има ли някой, който е толкова наивен, че да Ви повярва на уверенията, че е трябвало да навестите велможите си, за да разберете, че зловредстват? Вие, г-н премиер, носите лична отговорност за всичко, което се случва в коридорите на властта, защото сте архитектът на това правителство. Незнанието не Ви извинява.След това премиерът го удари на мелодрама, в духа на най-баналните турски сериали. Сценката напомни за сълзите, които проля Цецка Цачева на злополучния за нея последен кандидатпрезидентски дебат: \"Аз съм се родил, живея и ще си живея в къщата си в Банкя. Там съм се родил, там си живея и там ще си умра. Колко ми остават - 10-15 години, Господ знае - ще бъда там! Аз не съм позволил един лев да се даде там, където обитавам\". Ох, г-н премиер, Лама Сабахтани, недейте така! За Бога, не си отивайте!Да се върнем на думите на Борисов, че оставките не са достатъчни. Тази реплика, изглежда, има пряко отношение към казуса \"Цветанов\", когото \"Борисов обичал като дете, но, видите ли, той (Цветанов) сложил \"лъжица катран в меда\". Струва си да припомним, че Борисов подчертаваше бащинските си чувства и спрямо уволнените във връзка с катастрофата край Своге и скандала с обществените поръчки - министрите Радев, Нанков и Московски. Засега обаче няма информация на тримата да е потърсена наказателна отговорност. Изглежда, по традиция, дребните рибки ще операт пешкира.Борисов остави и вратичка за измъкването на Цветанов. За последния \"денят на прошката\" щял да бъде 26 май – денят на евроизборите. Трудно е - както впрочем в повечето неща, казани от Борисов - да се улови логиката. Какво трябва да разбираме: че ако ГЕРБ се представят добре на вота, шефът на предизборния щаб г-н Цветанов да бъде пощаден?!Възможно ли е качествата на партиен архитект и организатор на избори да заличат проблемите, които има даден човек със закона? За г-н Борисов очевидно отговорът е \"да\". Съмненията около г-н Цветанов датират още от първия мандат на партията. Кога точно зам.-председателят е сложил катранената лъжичка в меда, кога г-н Цветанов, този човек с \"изключителен авторитет\", е \"заличил всичко добро с това, което е направил\"?В резюме като оставим патетиката настрани, важното е, че Борисов – това \"дете на народа\" (както сам се нарече) – не мисли да подава оставка. ", "date": "2019.05.06", "title": "Закъсняло разкаяние – Борисов като Цачева"}
{"url": "http://www.cross.bg/subranie-tzveta-karayancheva-1603542.html", "text": "/КРОСС/ Председателят на Народното събрание Цвета Караянчева изрази искрени съболезнования по повод самолетната катастрофа на летище „Шереметиево“. Тя изпрати съболезнователни писма до председателя на Съвета на Федерацията на Федералното събрание на Руската Федерация Валентина Матвиенко и до председателя на Държавната Дума на Федералното събрание на Руската федерация Вячеслав Володин.Председателят на парламента изразява своята дълбока съпричастност и съчувствие на семействата и близките на загиналите. „Скърбим за жертвите на злощастния полет. Вярваме, че ще бъдат положени всички необходими грижи, за да не са сами в тези мигове на изпитания близките на загиналите и да превъзмогнат болката от невъзвратимата загуба“, пише още Цвета Караянчева в съболезнователните писма.", "date": "2019.05.06", "title": "Цвета Караянчева изпрати съболезнователна телеграма до Вячеслав Володин"}
{"url": "http://www.cross.bg/vuzrazhdane-evropa-osobeno-1603545.html", "text": "/КРОСС/ Главата на Римо-католическата църква – папа Франциск е в България. На пръв поглед нищо лошо. Става дума за посещение на религиозния водач на над 1 милиард души по света. Същият е освен това и държавен глава, политик и дипломат от световна величина, фокусиращ вниманието върху себе си, където и да отиде. Визитата му у нас, без съмнение ни поставя в обектива на глобалния новинарски обмен и поставя акцент върху страната ни в световен мащаб.Приветстваме отправеното от него послание за мир и разбирателство между християните по света, което считаме за абсолютно задължително и необходимо, особено във времена, когато сме изправени пред общата заплаха от радикалния ислям, искащ да ни унищожи.От Възраждане обаче, смятаме че положителните страни от посещението на римския епископ в България, се изчерпват с изброеното по-горе.Две неща от тази визита, правят особено потресаващо впечатление, особено що се отнася до реакциите у нас.Първо, гротескното чуждопоклонничество, демонстрирано от родната политическа класа, медиите, наблюдателите и анализаторите. Подобни високопарни слова, екзалтация и открито подмазвачество на чужд гост, колкото и високопоставен да е той, страната ни не помни от посещенията на Брежнев по времето на социализма, когато целувките уста в уста, бяха най-невинното, което му предлагахме като програма.Всички възможни телевизии (кабелни и ефирни), онлайн издания на вестници и новинарски агенции, практически не предлагаха друго, освен пълното и напоително отразяване на всяка една стъпка от папското посещение. 12 часа, без прекъсване…Ние от Възраждане, считаме това за дълбоко унизително и накърняващо националното ни достойнство, имайки все пак предвид, че не сме новопокръстени аборигени от някоя централноафриканска република, а един от най-старите християнски народи в света и най-старата държава в Европа! На второ място, няма как да не ни направи впечатление, цялата соросоидно-грантаджийска и жълтопаветна номенклатура, окупирала студията на телевизиите и авторитетно обясняваща ни, колко е напредничава и прогресивна римската църква, по ред въпроси, сред които и най-важният за тях – мигрантският.Цялата тази кохорта, иначе войнстващо атеистична и редовно оплюваща Православието и Българската православна църква, този път беше наденала воала на религиозното лицемерие и ни поучаваше, как трябва да се учим от предстоятеля на римската курия, особено що се отнася до въпроса с нелегалната имиграция в Европа и толерантното отношение към пришълците от Африка и Близкия изток.Нещо, за което папа Франциск, непрекъснато призовава, и което повтори и тук на родна земя. Не стига това, ами и щял да посети лагер за нелегални имигранти у нас, за да изкаже своята солидарност с тях.Тук вече, ние от Възраждане смятаме, че трябва да се прояви твърдост, без значение от ранга на високия гост.Трябва да му се обясни, разбира се деликатно и дипломатично, но достатъчно ясно и недвусмислено, че не споделяме неговото разбиране по този въпрос.Че именно ние българите сме едни от създателите на европейската цивилизация и носим отговорност за нейното оцеляване.Че трябва да бъдем солидарни, преди всичко с жертвите на десетките терористични атентати, извършени от ислямски фундаменталисти на територията на Европа и с милионите пострадали европейци от ислямската битова престъпност на континента. Че първо трябва да се погрижим за стотиците хиляди европейки и християнки, изнасилвани и убивани от мюсюлманските пришълци всяка година, а не да роним сълзи за техните палачи!Европа трябва да се защити и да запази своя цивилизационен и християнски характер на всяка цена, за да не живеят децата ни в страх и за да не се превърнат в гости на собствения си континент.Това ще бъде и една от основните политики, които Възраждане ще следва, заедно с други сродни на нас политически сили, след като изпратим нашите представители в Европейския парламент. България за българите, Европа за европейците!Възраждане с номер 27 – само ние можем!", "date": "2019.05.06", "title": "Възраждане за папата: Не приемаме призивите за толерантност към пришълците"}
{"url": "http://www.cross.bg/frantzisk-papa-blagoslovi-1603525.html", "text": "/КРОСС/ Във втория ден от апостолическото си посещение в България папа Франциск посети бежанския център във Враждебна. Там той се наслади на специално подготвената от децата програма, даде утеха на изгубилите дома си и благослови живеещите там. „Много ви благодаря за гостоприемството. Благодаря на децата за техните толкова хубави песни. Те са тези, които носят радост във вашия път, който е изпълнен с болка, защото е трябвало да напуснете родината си и да търсите друга. Но винаги остава надеждата. Днес светът е изпълнен с емигранти. И техният път е един кръст. Желая всичко добро на вас и на вашите сънародници, които сте оставили в родината си. Господ да ви благослови. Молете се за мен”, това каза Папа Франциск пред бежанците. ", "date": "2019.05.06", "title": "Папа Франциск посети бежанския център във Враждебна"}
{"url": "http://www.cross.bg/izrael-gaza-hamas-1603520.html", "text": "/КРОСС/ Лидерът на \"Хамас\" Исмаил Хания даде да се разбере, че движението, което управлява ивицата Газа, е готово да договори ново примирие с Израел, за да сложи край на най-сериозния изблик на насилие в региона от войната в ивицата през 2014 г., предаде ДПА. Хания заяви снощи, че ново примирие е възможно, ако Израел също се ангажира да спре огъня.Лидерът на \"Хамас\" също така предупреди, че конфликтът може да продължи, ако Израел не прекрати десетгодишната блокада на ивицата Газа. Конфликтът ескалира през уикенда, като израелската армия атакува над 250 цели в Газа от събота насам в отговор на палестински ракетен обстрел.Четирима души загинаха при ракетните нападения срещу Израел, а най-малко 16 палестинци бяха убити днес при ответните удари на израелската армия, съобщава ДПА, като се позовава на министерството на здравеопазването в Газа.", "date": "2019.05.06", "title": "\"Хамас\" отправи предложение за примирие към Израел"}
{"url": "http://www.cross.bg/papa-tzurkva-rakovski-1603519.html", "text": "/КРОСС/ Във втория ден от апостолическото си пътуване в България папа Франциск ще се срещне със семейства от центъра на настаняване на , а след това ще отпътува за град Раковски, където го очаква най-голямата католическа общност у нас.В  Светият отец ще участва в Света литургия с първо причастие и ще произнесе реч пред местните хора. В късния следобед папата ще се върне в София за кулминацията на своето посещение - събитие за мир с представители на различни вероизповедания.От Българската православна църква обявиха, че техният представител Западно и средноевропейският митрополит Антоний ще присъства, но няма да участва в събитието. Няколко хиляди католици се подготвят за срещата си с папа Франциск в Раковски. Сред тях 200 деца, които ще приемат първото си причастие по време на литургия в църквата \"Пресвето сърце Исусово\". В църквата ще се съберат около 750 души, а за останалите са предвидени видеоекрани навън, така че да виждат и чуват папата. В друга католическа църква, , Светият отец ще се срещне с католическата общност и ще произнесе реч. Там той ще бъде запознат с традициите и българския фолклор. Светият отец ще отдаде почит и на папа Анджело Рокари, известен като папа Йоан 23-ти, наричан и \"Българският папа\", защото в 10-годишния си престой в страната ни е бил в качеството си на нунций. Франциск ще поднесе цветя пред портрета на \"Българският папа\" в храма \"Архангел Михаил\".Преминавайки между двата храма от кв. „Ген. Николаево” към кв. „Секирово“ в Раковски, главата на Римокатолическата църква ще се придвижи с папамобила.Кулминационното събитие с участието на главата на Римокатолическата църква ще се проведе в . Това са така наречените послания за мир, в които ще участват представители на различни вероизповедания, а от страна на Българската православна църква ще бъде осигурено само присъствие, без участие. Шест деца от всички шест вероизповедания ще държат запалени факли, символ на светлината на мира, разказа в ефира на Дарик говорителят на Католическата църква у нас Ива Михайлова: \"Мисля, че в тези дни след последните събитията, след престъпленията и атентатите на религиозна основа това ще бъде един хубав знак, че представителите на различни религии искат да кажат \"да\" на мира, \"не\" на насилието и че Господ събира хората не за да ги разделя и да ги противопоставя един срещу друг, а за да покажат, че споделят общи ценности, част от които е мирът, толерантността, любовта към ближния\".Във връзка с посещението на Раковски на папската делегация, за кратки интервали от време преди обяд и в следобедните часове ще бъде спряно движението по автомагистрала „Тракия” в участъка от 119-ти до 165-ти км, съобщават от Агенция \"Пътна инфраструктура\". Заради Деня на храбростта и празника на Българската армия, както и папската визита, в София също има промени в движението в трите почивни дни. ", "date": "2019.05.06", "title": "Какво се очаква във втория ден от визитата на папата?"}
{"url": "http://www.cross.bg/prichinite-avariiino-vladimir-1603518.html", "text": "/КРОСС/ Президентът на Русия Владимир Путин поиска мащабно разследване на причините за инцидента от снощи, при който самолет със 78 души на борда, пътуващ към Мурманск, се възпламени при аварийно кацане на летище \"Шереметиево\" в Москва.Загинаха 41 души, 16 бяха ранени, шестима от тях остават в болница, състоянието на трима се оценява като тежко. Самолетът \"Сухой супер джет сто\" на авиокомпанията \"Арофлот\" се приземи аварийно на 28 минута от полета на московското летище \"Шереметиево\", откъдето излетя вчера следобед за Мурманск. При кацането се счупи предният колесник, възпламениха се двигателите и пожарът бързо обхвана цялата задна част на самолета. От \"Аерофлот\"  съобщиха, че пилотът е поискал разрешение за аварийно приземяване поради техническа причина, но не дадоха подробности. Руският премиер Дмитрий Медведев  нареди да бъде създадена специална комисия, която да установи причините за катастрофата. \"Ространс надзор\" започва проверки на \"Аерофлот\", \"Шереметиево\" и държавната корпорация за организация на  въздушното движение. Скоро след излитането командирът на полета е поискал и получил от диспечерите разрешение за аварийно кацане. По-рано беше съобщено и че при приземяването една от стойките на шасито е пробила резервоара, който се е възпламенил. Огънят бързо е обхванал цялата задна част на машината, а след спирането на самолета незабавно е започнала евакуация.В Мурманска област е обявен тридневен траур в памет на жертвите.Руският президент Владимир Путин изказа съболезнования на близките на загиналите и настоя за подробно разследване, което да установи причините за инцидента.", "date": "2019.05.06", "title": "Владимир Путин поиска мащабно разследване на причините за инцидента със самолета"}
{"url": "http://www.cross.bg/stanishev-sergeii-bulgariya-1603523.html", "text": "/КРОСС/ Кандидатите за евродепутати от \"БСП за България\" Сергей Станишев, Иван Кръстев и Цветелина Пенкова се срещнаха с представители на българската общност във Великобритания.Срещата бе проведена в рамките на Фестивала за източноевропейска култура, който се провежда тази година в Енфилд, Северен Лондон.Срещата и фестивалът бяха организирани с участието на организацията на БСП в Лондон и нейния председател Нишан Джингозян, както и с помощта на Българския център за социална интеграция и култура.Сергей Станишев посочи, че в редица разговори, представителите на българската общност искат в България да се създадат условия за работни места, достойно и справедливо заплащане и възможност за развитие.Станишев изтъкна: \"Дългосрочната голяма цел на България трябва да бъде реализирането на всеки човек чрез своя талант и своите знания и да допринася за развитието на България. Най-големият капитал на страна са хората.\"Председателят на ПЕС подчерта необходимостта да се промени икономическата политика и институциите така, че да се отворят много повече възможности за всеки човек, много повече отколкото е сега.\"Това е мисията на БСП, защото тя е партията, която защитава обикновените хора, тя търси равен старт за дребния и среден бизнес. Нужна е много поцялостна, активна и добре осигурена кадрово финансова политика на българската държава за българите в чужбина\", отбеляза Сергей Станишев.Той добави, че е необходимо българските посолства да бъдат значително подсилени. Повече от 280000 души живеят във Великобритания и те имат нужда от институционална и експертна подкрепа. За това трябва целенасочена и фокусирана политика. ", "date": "2019.05.06", "title": "Сергей Станишев: БСП е партията, която търси равен старт за дребния и среден бизнес"}
{"url": "http://www.cross.bg/velikobritaniya-bulgarskata-obshtnost-1603522.html", "text": "/КРОСС/ Кандидатите за евродепутати от \"БСП за България\" Сергей Станишев, Иван Кръстев и Цветелина Пенкова се срещнаха с представители на българската общност във Великобритания.Срещата бе проведена в рамките на Фестивала за източноевропейска култура, който се провежда тази година в Енфилд, Северен Лондон.Срещата и фестивалът бяха организирани с участието на организацията на БСП в Лондон и нейния председател Нишан Джингозян, както и с помощта на Българския център за социална интеграция и култура.Нишан Джингозян, председателят на организацията на БСП в Лондон, смята, че трябва да се улесни интеграционният процес на българската общност.Като проблем изтъкна, че голяма част от българската общност във Великобритания няма достъп до социалните услуги, посещаемостта на българските деца в местните училища е ограничена, а достъпът до лекарски услуги също.Той посочи, че българите зад граница не са емигранти, а мобилни граждани на ЕС.Джингозян изтъкна, че българската общност във Великобритания има същите права и задължения, каквито имат и гражданите на Великобритания и Франция.", "date": "2019.05.06", "title": "Кандидати от \"БСП за България\" посетиха Фестивала за източноевропейска култура"}
{"url": "http://www.cross.bg/bulgariya-zaharieva-ekaterina-1603524.html", "text": "/КРОСС/ „Папата е изключително отдаден на възстановяването на мира по света и на човешките права”, това  каза в интервю за предаването „Тази сутрин” по БТВ министърът на външните работи Екатерина Захариева. По думите й, Папа Франциск е в България с ясни послания, послания, които България изпълнява. Според нея, папата не е казал да отворим границите си за мигрантите, а да им подадем ръка „Изказването на папата не противоречи на политиката на България и на Европейския съюз. Той непрекъснато говори за мир, за смирение, за това да сме сред хората. Аз успях да говоря съвсем за малко с него. По-дълъг беше разговорът ми с външния министър на Ватикана”, коментира Захариева и посочи, че всички от делегацията на папата са изключително доволни от организацията на посещението. „Папата дойде у нас като признание за политиката, която води България - за мир и просперитет на Балканите. Неговото посещение в Северна Македония също е признание за добросъседските отношения, които има между двете страни”, каза още министър Екатерина Захариева.", "date": "2019.05.06", "title": "Екатерина Захариева: Папа Франциск е в България с ясни послания"}
{"url": "http://www.cross.bg/nekov-evrodepytat-momchil-1603506.html", "text": "/КРОСС/ „Българските земеделци видяха моята работа като евродепутат. Направил съм над 1300 поправки в Комисията по земеделие, както и в Комисията по образование и политика в ЕП. Повечето бяха приети.\" това каза пред БСТВ кандидатът за евродепутат от листата на \"БСП за България\" Момчил Неков.Той обясни, че двойните стандарти при храните са показали, че само наднационална структура, като европарламента, може да реши подобен проблем в различните страни.Неков добави, че когато един евродепутат има правилна аргументация за определена злоупотреба или несправедливост, европейските му колеги се вслушват и проблемът може да бъде разрешен.Той обясни, че Холандия е по-малка от България, но е една от страните с найярко изразена позиция в европарламента.„С европейски средства замитаме под килима национални проблеми. Трябва да си зададем въпроса- какво става с националния бюджет? Секторите – здравеопазване, социални дейности и образование са изключително от национален приоритет. А не са ли в тези сектори най-много проблемите?”, попита Неков.Кандидатът за евродепутат каза още, че откакто страната ни е в Европейския съюз, у нас са влезли над 30 милиарда евро.Момчил Неков отбеляза, че за 732 къщи за гости у нас са платени 200 млн. евро- средно на къща се падат по 200 000 лева. „Мантрата на ГЕРБ, че на БСП им спирали европарите се изпари. Сега не само ще ни спират европейски пари, а ще връщаме пари на ЕС. Това правителство убива и предприемаческия дух на хората в селските райони”, обясни Момчил Неков. ", "date": "2019.05.06", "title": "Момчил Неков: Заради злоупотребите с къщите за гости ще връщаме пари на ЕС"}
{"url": "http://www.cross.bg/levski-viena-purviyat-1603495.html", "text": "/КРОСС/  - Рим е ограбен от войските на Карл V. - В Рим е отпечатана първата печатна книга на новобългарски език Абагар. - Във Виена е регистриран първият патент за акордеон от Сирил Демиан и синовете му Карл и Гуидо. - Васил Левски става учител във Войнягово, Карлово. - Айфеловата кула официално е отворена за посетители. - Подписан е Гръцко-сръбският договор в Солун. - Подписан е Майският маниифест на ВМРО във Виена. - Във Венсен е открито Международното колониално изложение, посетено от 34 милиона души. - Германският цепелин Хинденбург е обхванат от пламъци и изгаря за минути, малко преди да се приземи; загиват 36 човека. - Джон Стайнбек получава Пулицър за своята новела \"Гроздовете на гнева\". - Първата Купа на Съветската армия е връчена от командването на съветските военни части в България на ПФК Левски (София).- Създадена е Азиатската конфедерация по волейбол. - Направена е първата копка на Националния радиотелевизионен център. - САЩ обвинява правителството на Либия в подпомагане на международния тероризъм. - Взето е решение бургаският футболен клуб ЖСК Локомотив (създаден 1932 г.) да се обедини със СФС Нефтохимик, като името на новия клуб е ДФС Нефтохимик. - Кралица Елизабет II и френския президент Франсоа Митеран председателстват откриването на Тунела под Ла Манш. - По време на свое посещение в Сирия, папа Йоан Павел II става първият папа, който влиза в джамия.б7„ ", "date": "2019.05.06", "title": "6 май в историята"}
{"url": "http://www.cross.bg/sili-armiya-bulgarskata-1603497.html", "text": "/КРОСС/ Денят на храбростта и празник на Българската армия – 6 май, ще бъде отбелязан традиционно с военен парад в София. Той ще започне в 10.00 ч. на площад \"Княз Александър I\". В него ще участват над 1000 военнослужещи от Въоръжените сили, 48 верижни и колесни бойни машини на Сухопътните войски и зенитно-ракетните формирования на Военновъздушните сили и 10 вертолета и самолета от състава на военната ни авиация, съобщават от Министерството на отбраната.На площада ще премине и ретро техника от времето на Втората световна война, предоставена от колекционери от страната. За първи път в празничния ден жителите и гостите на столицата ще могат да разгледат образци военна техника на Сухопътните войски на статичен показ на ул. \"Княз Александър I\". А който проявява интерес към службата в Българската армия ще може да получи информация на щанда на Централното военно окръжие - част от националната кампания \"Бъди войник\", се казва в съобщението.Военният парад ще бъде командван от заместник-командващия на Съвместното командване на силите генерал-майор Иван Лалов. В парада ще участват Гвардейският представителен духов оркестър с духовите оркестри на видовете въоръжени сили, знаменен взвод на Националната гвардейска част със знамената-светини и 10 представителни блока с бойните знамена на Военна академия \"Георги Стойков Раковски\", Националната гвардейска част, Националния военен университет \"Васил Левски\", 61-ва Стрямска механизирана бригада и 101-ви Алпийски полк – Смолян от състава на Сухопътните войски на Военновъздушните сили, Военноморските сили, 68-ма бригада \"Специални сили, Мобилната комуникационно-информационна система от състава на Съвместното командване на силите и Служба \"Военна полиция\".При изпълнението на националния химн по време на парада ще бъдат изпълнени 20 артилерийски салюта.В 12.00 ч. пред сградата на Администрацията на президента на Република България ще бъде извършена тържествена смяна на почетния гвардейски караул.Отбелязването на Деня на храбростта и празник на Българската армия ще започне от 9.00 ч. с тържествен водосвет на бойните знамена и знамената-светини пред паметника на Незнайния воин. Той ще бъде отслужен от Негово Светейшество Българският патриарх Неофит.В честванията на празника ще участват президентът и върховен главнокомандващ въоръжените сили Румен Радев, вицепремиерът и министър на отбраната Красимир Каракачанов, началникът на отбраната генерал Андрей Боцев, висши офицери от Българската армия. Поканени са да присъстват представители на държавното ръководство, Дипломатическия корпус, военно-патриотичните съюзи. Официални гости на тържествата, посветени на Деня на храбростта и празник на Българската армия, ще бъдат също заместник-министърът на отбраната на Република Северна Македония Беким Максути и директорът на Генералния щаб на Армията на Република Северна Македония генерал-майор Зоран Милески.", "date": "2019.05.06", "title": " Отбелязваме Деня на храбростта "}
{"url": "http://www.cross.bg/osnovata-kirilitza-harakter-1603494.html", "text": "/КРОСС/ „Абагар” е молитвеник, издаден от бъдещия никополски католически епископ Филип Станиславов. Състои се от пет листа.Текстът, отпечатан само върху едната страна на листовете, е на кирилица. Страниците са оформени в 4 колони, има и илюстрации (ксилогравюри с изображения на светци). Шрифтът му носи белезите на босненската кирилица и е изработен от известния френски гравьор Робер Гранжон по поръчка на папа Григорий XIII.Изданието съдържа апокрифни молитви и разкази с религиозен характер в разрез с католическите догми. Това принуждава Конгрегацията на пропагандата в Рим да премълчи своята фирма като издателство. В езика на „Абагар” се вмъкват някои новобългарски елементи, личи и влиянието на сърбохърватския език.Заглавието, с което е известна книгата, идва от включеното апокрифно послание на едеския цар Абагар (Авгар) до Исус. Според древно предание Исус го излекувал чрез силата на Божието слово и чрез Убрус - кърпа запазила образа на Христос. Този текст, смятан за апокрифен още през 4 в., заляга в основата на множество амулетни (апотропейни) текстове разпространявани из цяла Европа. Другите апокрифи са също с амулетен характер (за помощ при болест, за зачатие, за закрила по време на път, спасяващи от „всякаква злина”, 72-те имена на Господа и др.) Отпечатан е и кратък католически требник, в основата на който стои т.нар. на латински Ordo Matrimonij, т.е. чин за брак.Книгата била предназначена да се носи като амулет „наместо силни мощи”, във вид на свитък, навит около кръста или около лявата ръка. В края е поместено послесловието на автора, който се нарича “епископ на Велика България”.", "date": "2019.05.06", "title": "На 6 май 1651 г. – Отпечатана е Абагар, първата книга на новобългарски"}
{"url": "http://www.cross.bg/tema-praznik-bulgarskata-1603514.html", "text": "/КРОСС/  Ден на храбростта и празник на Българската армия. Събеседници, репортажи и парадът, на живо. Ден на храбростта и празник на Българската армия.  Ефирът на НОВА е посветен на двете ключови събития на празника - военният парад в центъра на София и вторият ден от посещението на папата.  ", "date": "2019.05.06", "title": "Теми и гости в сутрешните блокове на телевизиите на 6 май"}
{"url": "http://www.cross.bg/lanka-stranata-rezervatzii-1603508.html", "text": "/КРОСС/ Туристическата индустрия на Шри Ланка, достигаща 4,4 млрд. долара, се сблъска с много откази от резервации, след като туристите избягват острова заради многократните самоубийствени атентати, които преди две седмици взеха над 250 жертви преди, предава Ройтерс.Заподозрените атентатори самоубийци от малко известни ислямски групи в Шри Ланка нападнаха църкви и луксозни хотели в страната на Великден, убивайки поклонници, туристи и техните семейства. Ислямска държава пое отговорност за случилото се.Туризмът, който представлява 5% от брутния вътрешен продукт на страната, пострада от всичко това, защото туристи от цял свят отмениха резервациите си за хотели и полети, страхувайки се от повече атаки.“Това е голям удар за икономиката, както и за туристическата индустрия”, заяви в интервю президентът на Шри Ланка Майтрипала Сирисена. “За икономика, която се развива, е важно туризмът да се върне до състоянието, в което беше преди атаките”.Нетните хотелски резервации са спаднали средно със 186% през седмицата след атаките в сравнение със същия период миналата година, сочат данни на консултантската фирма ForwardKeys. Спад от повече от 100% показва повече анулации, отколкото резервации.Туризмът в страната пое нагоре след края на продължилата десетилетия гражданска война. Тя приключи през 2009 г. Туризмът в Шри Ланка, която се гордее със своята дълга 1600 км брегова линия, е третият по големина и най-голям източник на чуждестранна валута в страната за миналата година.Решителните политики и мерките за сигурност ще бъдат важни за съживяването на индустрията и за подкрепа на икономическия растеж, обяви Международният валутен фонд.Засега обаче компаниите, управляващи от луксозни хотели до плажни заведения, са изправени пред нарастваща загуба.", "date": "2019.05.06", "title": "Терористичните атаки доведоха до срив на туризма в Шри Ланка"}
{"url": "http://www.cross.bg/bivsh-ministur-depytat-1603515.html", "text": "/КРОСС/, депутат в 44-ото НС, бивш министър на икономиката и енергетиката;, председател на Националното сдружение на малкия и средния бизнес;, актриса;, депутат в 44-ото НС;, бивш кмет на Ловеч;, бивш министър на финансите, депутат в 37-ото, 38-ото и 39-ото НС;, бивш министър на отбраната;, председател на МЕНСА - България", "date": "2019.05.06", "title": "Родени на 6 май"}
{"url": "http://www.cross.bg/krug-igrae-svetovnata-1603516.html", "text": "/КРОСС/ Григор Димитров ще играе срещу квалификанта Тейлър Фриц (САЩ) в първия кръг на турнира на червени кортове от сериите \"Мастърс\"  в испанската столица Мадрид с награден фонд 6,5 милиона евро.27-годишният българин е 46-и в световната ранглиста в момента, с 11 места по-напред от 21-годишния си американски съперник.Двамата не са се срещали досега.Победителят от двубоя ще играе във втория кръг срещу водача в световната ранглиста Новак Джокович (Сърбия).Двубоят е трети в днешната програма на корт \"Аранча Санчес\" и ще започне след 17.00 часа българско време. ", "date": "2019.05.06", "title": "Григор Димитров срещу Тейлър Фриц на кортовете в Мадрид "}
{"url": "http://www.cross.bg/staiinbek-kniga-krachka-1603511.html", "text": "/КРОСС/ На днешния 6 май през 1940 година романът е отличен с награда „Пулицър“ и е обявен за „най-значителната социална книга на своето време“", "date": "2019.05.06", "title": "На 6 май 1940 г. романът \"Гроздовете на гнева\" е отличен с награда „Пулицър“"}
{"url": "http://www.cross.bg/georgi-mucheniya-vyara-1603492.html", "text": "/КРОСС/ Този велик Христов мъченик живял и пострадал по времето на римския император Диоклетиан (284-305 г.). Още юноша, Георги постъпил на служба в императорската войска и едва 20-годишен достигнал до чин военен трибун (началник на легион). Бил красив, умен и способен младеж и императорът го направил и член на държавния съвет, без да подозира, че той бил християнин. По това време срещу тях били повдигнати люти гонения: залавяли ги, затваряли ги в тъмница и ги подлагали на страшни мъчения. Понеже младият Георги бил наследил от покойната си майка голямо богатство, наредил робите да бъдат освободени, а имотът и парите раздадени на бедните. Така той се подготвил за велик подвиг в името на Господ Иисус Христос.Явил се в двореца в Никомидия, столицата на тогавашна Витиния, и смело защитил християнската вяра. Напразно бил съветван и увещаван от императора да се откаже от Христа. Заради твърдата му вяра бил подложен на различни мъчения, от тежки по-тежки: слагали огромен камък върху гърдите му; връзвали го гол на дървено колело с набити пирони; държали го три дни в яма с негасена вар; обували му железни нагорещени обуща и го карали да тича с тях; давали му да пие силни отрови. Благодарение на силната си вяра в Христос Георги понесъл стоически всички мъчения. Сам Господ Бог му се явил и само с допира на ръката Си излекувал раните му. На новите мъчения, измисляни от страна на императора, Георги смело отговарял: \"По-скоро ти ще се умориш да ме мъчиш, отколкото аз – да понасям мъченията.\"Мнозина, като видели твърдостта на Георги, веднага повярвали в Христа. Повярвала и Александра, съпругата на императора. Диоклетиан наредил и двамата да бъдат посечени с меч. По пътя към мястото на наказанието Александра припаднала и предала Богу дух. При вида на такава блажена смърт Георги прославил Бога и бодро продължил към своята Голгота. Когато стигнали на определеното място, мъченикът спокойно навел глава под меча на палача и бил обезглавен на 23 април 306 година.", "date": "2019.05.06", "title": "Свети великомъченик Георги Победоносец"}
{"url": "http://www.cross.bg/horata-kolko-zablyzhdavat-1603491.html", "text": "/КРОСС/ \"Колко много се заблуждават хората, когато си мислят, че това, което са научили, са го и разбрали.\"Гьоте", "date": "2019.05.06", "title": "Колко много се заблуждават хората"}
{"url": "http://www.cross.bg/niva-parizh-gystav-1603510.html", "text": "/КРОСС/ На днешния ден през 1889 година един от най-известните паметници в света - Айфеловата кула в Париж, е официално открита и осветена. Густав Айфел завежда група правителствени личности на обиколка. По това време асансьорите не работят и изкачването става пеша. Повечето представители остават на долните нива, но една малка група стига върха, където поставят трибагреника на Франция. Процедурата е придружена от 25 залпа, изстреляни от по-долното ниво. Кулата е висока 324 метра, което е приблизително колкото 81-етажна сграда. Издига се в северозападния край на парка „Марсово поле“ край река Сена. Построена е от Густав Айфел и неговия екип като входна арка на Световното изложение в Париж от 1889 г. Първоначално е наречена просто „300-метровата кула“. Тя е най-високото съоръжение в Париж и най-посещаваният срещу заплащане архитектурен паметник в света, изкачвана ежегодно от милиони посетители. Кулата има три нива, достъпни за посетители, до които може да се стигне с асансьор. Изкачването до първите две нива е възможно и по стълбища, които имат над 300 стъпала. До най-високото ниво може да се стигне само с асансьор. На долните две нива са разположени и луксозни ресторанти. В миналото е използвана за много научни експерименти, днес служи като предавател на радио и телевизионни програми. Любопитен факт е, че творческата интелигенция на Франция е възмутена от дръзкия проект на Густав Айфел и се опитва да спре строителството от самото начало. Сред противниците са Ги дьо Мопасан, Александър Дюма-син, Шарл Гарние и Франсоа Копе. Въпреки това по-късно Ги дьо Мопасан редовно обядва в ресторанта на първия етаж. На въпроса защо го прави, след като не му харесва кулата, той отговаря: „Това е единственото място в целия огромен Париж, откъдето тя не може да се види“.", "date": "2019.05.06", "title": "На 6 май 1889 г. тържествено откриват Айфеловата кула"}
{"url": "http://www.cross.bg/gergyovden-georgi-agne-1603493.html", "text": "/КРОСС/ На 6 май отбелязваме Гергьовден, може би един от най-големите български празници. Името Георги е най-често срещаното мъжко име в България, изпреварващо дори.  и е свързан с новата стопанска година - затова денят е изпълнен с много обичаи, свързани със земеделието, скотовъдството и здравето. \"Всяка капка гергьовски дъждец жълтица носи\", смята народът. Щом вали в деня на Свети Георги, плодородна година ще е. В иконите се изобразява на бял кон, пронизващ с копие змей - затова се нарича и Свети Георги Победоносец. Според християнското му житие е бил славен военен стратег, умрял заради вярата си от меча на император Максимилиан. Българските легенди пък го представят като . Затова светията се свързва с храбростта на армията, която празнува на същия ден.Може би един от най-характерните обичаи за Гергьовден е приготвянето на курбан от мъжко агне. Добре е да има и агнешка дроб-сърма, млечни продукти, варено жито, зелен лук и пресен чесън, баница, винце. А млечни продукти назаем да не се дават.Днес тези ритуали на Гергьовден се извършват най-често по селата, където все още връзката на човека с природата и земята е по-дълбока. В градски условия успяваме да сложим най-много агнешка плешка на масата, но е добре да знаем, че курбан се нарича, само ако си пролял от животното кръв. Малко кръвожадно наистина, но пък това е завещанието на прародителите ни. Ако не да спазваме цялата традиция, то поне да я помним.. На този ден се заравя в земята и великденското червено яйце, за да е плодородна нивата. Рано сутринта най-ранобудният прибягва до поляната за коприва и с нея шибва всички у дома по ходилата - да не ги настига злото през годината. На празника е добре да се отъркаляме в росата за здраве, а . Болните се къпят в \"лява вода\" - там където реката завива на ляво, за да се излекуват.Младите жени и децата набират билки - гергьовче, здравец, коприва и чесън. Все тревици против \"лоши очи\" и с тях свиват венци, същите, с които ще окичат жертвеното агне, котлето на първото издоено животно и един венец за светеца. Обредно на Гергьовден се издояват животните, а от млякото се дава на всеки близък да пийне, друга част се изсипва в реката да е обилно млякото. украсен с агънца, кошара, овчарска гега. Хлябът и печеното агне се освещават, след което всички се събират на големи трапези, играят ситни хорца, люлеят се на люлки, теглят се на кантар за здраве. А после костите от курбана заравят в земята.  или до източната стена на къщата. Преди това се закичва с венец от билки, нахранва се със зелена, свежа тревичка - да има храна за животните, дава му се да близне сол - за да са сити всички и към рогата му се прикрепя свещичка. Агнето за курбан е винаги първото родило се мъжко агне – най-често бяло на цвят. Кръвта му се излива в течаща вода - за да не спира да тече берекета в къщата. Подобно на ритуала на Великден с първото яйце, с кръвта от агнето се мацват бузките на децата за здраве.Според едно българско предание Свети Георги е брат близнак на Свети Димитър и двамата са си раздели годината по братски - за свети Георги лятото, а за свети Димитър - зимата. И ако на Димитровден се разпускат работниците, то след Гергьовден се наемат новите - овчари, чираци, слуги и започва да кипи усилен труд.На Гергьовден празнуват Георги, Гергана, Геновева, Ганка, Генчо", "date": "2019.05.06", "title": "Гергьовден е!"}
{"url": "http://www.cross.bg/chasa-gerb-ploshtad-1603505.html", "text": "/КРОСС/ В 9.00 часа държавният глава и върховен главнокомандващ Румен Радев ще участва в тържествения водосвет на бойните знамена и знамената светини на Българската армия и ще положи венец пред Паметника на Незнайния воин на пл. „Свети Александър Невски\". Той ще бъде отслужен от Негово Светейшество Българския патриарх Неофит.В 10.00 часа президентът Румен Радев ще приеме почетния строй на представителните части на Българската армия на пл. „Княз Александър I\" в столицата. Държавният глава ще произнесе тържествено слово по случай Деня на храбростта и празника на Българската армия.От 10.00 до 17.00 часа ще има вход свободен за постоянната хронологична и външна експозиция на Националния военноисторически музей (НВИМ), както и изложба „На борда на флотската история\". От 11.00 до 13.00 часа ще има приготвяне на гергьовденски хляб с мрежа хлебни къщи, а от 12.00 часа традиционна дегустация на войнишка боб чорба. От 13.30 до 14.30 часа ще се състои концерт на Представителния духов оркестър на сухопътни войски.От 15.00 до 16.00 часа ще се проведе концерт на представителен фолклорен ансамбъл „Шевица\".От 10.30 часа на площад „Княз Александър I\" ще се проведе традиционният Гергьовденски парад на Въоръжените сили. В него ще участват над 1 000 военнослужещи от Въоръжените сили, 48 верижни и колесни бойни машини на Сухопътните войски и зенитно-ракетните формирования на Военновъздушните сили и 10 вертолета и самолета от състава на военната ни авиация.В 12.00 ч. пред сградата на Президентството ще бъде извършена тържествена смяна на почетния гвардейскикараул.Папа Франциск ще посети бежанския център „Враждебна\". Светият отец ще се срещне с деца и семейства, както и със служителите на центъра.В 18.15 часа Светият отец ще отправи своето послание за мир към целия свят заедно с представители на различни вероизповедания на площад „Независимост\".В 11.15 часа папа Франциск ще отслужи Света литургия с първо причастие на 250 деца в църквата „Пресвето сърце Исусово\". В 15.30 часа Светият отец ще се срещне с католическата общност в църквата „Св. Архангел Михаил\" и ще произнесе реч.От 13.30 часа премиерът Бойко Борисов ще се срещне с протестиращите от квартал „Кършияка\".От 11.00 часа на площад „Акад. Николай Хайтов\" с тържествен ритуал ще бъде издигнато националното знаме.От 14.00 часа в парк \"Кестените\" големият български художник маестро Иван Яхнаджиев ще подари на децатаоткрит урок по рисуване. Това е и последен ден от Фестивала \"Банкя Мези\".В 17.00 часа в парк „Ротонда\" кандидатите за евродепутати от ГЕРБ и СДС Андрей Ковачев, Мария Габриел иЛиляна Павлова ще се срещнат с жители на града.От 11.00 часа кандидатът за евродепутат от ГЕРБ и СДС Андрей Ковачев ще присъства на откриване наремонтирания паметник на загиналите в Първата световна война.В 15.00 часа кандидатите за евродепутати от ГЕРБ и СДС Ева Майдел и Андрей Новаков ще направят преглед на изграждащите се спортна и стрийт фитнес площадки в селото.От 11.00 часа пред Военния клуб ще се проведе военен ритуал по полагане на венци и цветя на паметника на „24-ти пехотен Черноморски полк\". От 11.30 часа на площад „Св. Св. Кирил и Методий\", представителни блокове с бойните знамена на военни формирования от Бургаския гарнизон ще участват във военен ритуал „Водосвет и благославяне на бойните знамена\". Негово Високопреосвещенство Сливенския митрополит Йоаникий ще благослови бойните знамена и представителните части. В 12:00 часа на пл. „Атанас Сиреков\" ще се проведе празничен концерт от програмата за отбелязване на Гергьовден. Участие ще вземат изпълнителите от ансамбъл \"Тунджа\".От 17.00 часа кандидатите за евродепутати от ГЕРБ и СДС Ева Майдел и Андрей Новаков ще се проведе среща с жители на града.От 9.00 ч. е началото на Светата литургия в храм „Св. Атанасий\".От 10.00 часа на площад „Св. Св. Кирил и Методий\" представителни блокове с бойни знамена на военниформирования от Варненския гарнизон ще участват във военния ритуал „Водосвет и благославяне на бойнитезнамена\". Началникът на Щаба на Военноморските сили (ВМС) кап. I ранг Камен Кукуров ще приеме строя.Негово Високопреосвещенство Варненският и Великопреславски митрополит Йоан ще благослови бойнитезнамена и представителните части. В 10.40 часа от площада ще тръгне шествие, водено от представителния блок на Висшето военноморско училище „Никола Й. Вапцаров\".От 10.00 до 18.00 часа Военноморският музей ще работи с вход свободен. В музея е представена специалнаизложба „Орденът „За храброст\" в държавните и воински традиции\". Акцент в изложбата е пиката на Самарското знаме, в която е вграден орденът „За храброст\" първа степен.От 10.30 часа на Конна база „Виница\" ще бъде открит традиционният турнир по конен спорт „Гергьовден\".От 21.00 часа от площад „Цар Асен I\" ще може да се наблюдава Аудиовизуалният спектакъл „Царевград Търнов - звук и светлина\" - безплатна прожекция по случай Деня на храбростта и празник на Българската армия.От 14.00 часа кандидатът за евродепутат от листата на ГЕРБ и СДС Емил Радев ще бъде гост на празника населото.От 10.00 часа ще бъдат поднесени цветя и венци на паметника на загиналите във войните.От 11.00 часа пред Паметния знак на загиналите във войните горнооряховчани ще бъдат поднесени цветя и венци.От 11.00 часа на откритата сцена в селото ще се състои празнична програма „Гергьовденски люлки\".От 12.00 часа в Клуб „Българско войнство\" ще бъде открита изложба „Светът в банкноти\" на полк. о. з. ПетърСтанчев.В 5.00 часа в четирите махали ще прозвучи песента „Ти, убави свети Георги\". От 9.00 часа ще се проведе дефиле на централния площад. От 11.00 часа ще започне музикална програма.От 9.00 до 17.30 часа в Етнографска къща ще има възстановка на традиционни ритуали, изложба базар на обредни хлябове и хлебни изделия, както и концерт на групи за автентичен фолклор.От 14.00 до 18.00 часа в Народно читалище „Романо дром - 2002 г.\" ще бъде представена изложба „Едерлези\" на Школата по приложно изкуство.От 12.00 часа кандидатът за евродепутат от листата на ГЕРБ и СДС Емил Радев ще посети село Стефаново, което отбелязва своя празник. По-късно Емил Радев ще посети Добрич, където в Етнографската къща се провежда възстановка на обичаите за Гергьовден и ще се проведе изложба на хлябове.От 9.00 часа в църквата „Св. Георги Победоносец\" светата божествена Литургия за Гергьовден ще бъде отслужена от архиерейския наместник на Смолянска духовна околия архимандрит Висарион. От 10.00 часа жителите и гостите на града ще могат да видят Гергьовден в Златоград - Силата на традициите и мистиката на ритуала. От 10.30 часа ще започне Празничен хоровод с Оркестър „Орфей\" и гост солист Искра Макакова.От 10.30 до 20.30 часа на площад „Защитата на Каварна\" ще има фолклорна програма, вечерна програма, както и празнична заря.В 18.00 часа кандидатът за евродепутат от листата на ГЕРБ и СДС Емил Радев ще се срещна с членове исимпатизанти на ГЕРБ в офиса на партията.От 10.00 часа на площада в селото ще бъде пресъздаден обичаят „Премуз\".От 11.00 часа пред Двореца на културата ще се състои лонцерт на Духовия оркестър при ОК Дворец на културата.От 11.00 часа на площада в града ще бъде концертът „Гергьовден е...\" с участието на Фолклорна формация„Хераклея\" и гостуващият изпълнител Румяна Попова.В 10.30 ще започне празникът на централния площад „България\" ще се проведе фоклорен концерт.От 9.00 часа в Манастир „Свети Георги\" ще бъде отслужена Света литургия по случай празника на Поморие - Гергьовден.От 10.30 часа ще бъде официалното откриване на празника на града, с приветствие от кмета на Община Поморие Иван Алексиев. От 11.30 часа на открита сцена на НЧ „Светлина 1939\" ще се проведе празничен концерт.От 11.00 часа пред Войнишкия паметник, Областният съвет на Съюза на офицерите и сержантите от запаса и резерва организира честване на Деня на храбростта и Празника на Българската армия.В 11.00 часа пред т. нар. „Часовник\" до Съдебната палата и на площад „Княз Александър Батенберг\" кандидатите за евродепутати от ГЕРБ и СДС Ева Майдел и Андрей Новаков ще присъстват на честванията по повод празника на града. В 12.00 часа на площада двамата ще поднесат венец и цветя пред Паметника на загиналите в сръбско - българската война.В 13.30 часа кандидатите за евродепутати от ГЕРБ и СДС Ева Майдел и Андрей Новаков ще посетят автомобилния производител Sin Cars.В 10.15 часа ще започне общоградско шествие по повод 6 май. В 10.30 часа пред паметника на 33-ти Свищовски полк ще се състои ритуал по поднасяне на венци и цветя в памет на загиналите в бой воини. В 11.30 часа в беседката в Градската градина ще започне празничен концерт на Духовия оркестър към 55-ти Инженерен полк - Белене.От 11.00 часа на Мемориал \"Военно гробище на загиналите в Първата световна война\" ще се състои тържествено отбелязване на Деня на храбростта и празник на Българската армия.От 9.00 часа кандидатите за евродепутати от ГЕРБ и СДС Ева Майдел и Андрей Новаков ще се срещнат с кметаВалентин Атанасов и екипа му, както и с граждани на площад „Демокрация\" № 1.От 10.00 часа кандидатите за евродепутати от ГЕРБ и СДС Ева Майдел и Андрей Новаков ще присъстват натържествена света литургия и курбан в храма „Свети Георги\".От 9.00 часа в църквата „Св. Георги Победоносец\" секретарят на Архиерейското наместничество иконом Запрян Шиков ще отслужи празнична Св. литургия.От 11.00 часа в парк „Пети октомври\" ще се проведе танцовият спектакъл „Овчари влизат в село, камбани бият, мале ле, момци си люлки люлеят\".От 18.00 часа в РБ „З. Княжески\" ще се състои благотворителен концерт по случай 45-годишнината на НУМСИ„Христина Морфова\".От 11.00 часа на Мемориал „Военно гробище-1916 г.\" ще се състои тържествен ритуал по запалване на Вечнияогън, панихида в памет на загиналите, освещаване на бойните знамена и поднасяне на венци и цветя.От 11.00 часа пред паметника на Незнайния воин на площад \"Свобода\" ще бъдат поднесени венци и цветя.От 16.00 часа кандидатът за евродепутат от листата на ГЕРБ и СДС Емил Радев ще се присъедини към жителите и гостите на селото Езерец, които празнуват на Гергьовден.От 10.00 часа НЧ „Стилиян Чилингиров\" организира празник на квартала „Гергьовско веселие\".От 10.00 часа НЧ „Развитие\" организира пресъздаване на обичая Гергьовден.От 11.00 часа НЧ \"Просвета\" организира „Гергьовден\", Ден на моето село.В 8.30 часа в храм „Св. вмчк. Георги Победоносец\" ще бъде отслужена празнична Света литургия. В 10.00 часа ще тръгне лития с иконата, в която е вградена частица от мощите на светеца. В 10.30 часа пред сградата на общината ще се състои тържествен ритуал по издигане на националния флаг, както и отслужване на молебен и марш на представителни блокове от военните формирования на ямболския гарнизон. От 11.30 часа в Музея на бойната слава ще бъде представена презентация, посветена на участието на 29-ти пехотен Ямболски полк в Първата световна война.  ", "date": "2019.05.06", "title": "Предстоящи събития в страната за 6 май"}
{"url": "http://www.cross.bg/peshtera-karayancheva-predsedatelyat-1603512.html", "text": "/КРОСС/ \"Бъдете горди със своята история, обичайте Родината, ценете свободата, имайте самочувствие, че сте българи и помнете, че и днес е нужно да бъдем единни, да имаме общи национални цели, да съхраняваме идеалите на предците ни\", това заяви председателят на Народното събрание Цвета Караянчева в словото си по време на заря-проверката, посветена на 6 май – Ден на Пещера. Председателят на парламента прие рапорта на командващия тържествения ритуал и поздрави жителите и гостите на Пещера.В календара на човешкия живот има специални дни, дни, които ни изпълват с радост и гордост, които ни довяват скъпи спомени, отбеляза председателят на Народното събрание. Цвета Караянчева подчерта, че такъв за всички присъстващи е днешният ден – денят, в който честват празника на техния любим, красив и пропит с хилядолетна история роден град. Тя изрази увереност, че всеки, роден и израснал в Пещера, я носи в сърцето си, където и да отиде по света. Тези спомени ни правят горди, дават ни сили да преодоляваме трудностите и най-важното – вярата и желанието да работим за по-доброто бъдеще, заяви тя. Защото днес заедно градим нова България – свободна, демократична, равноправна, част от голямото семейство на европейските народи, добави председателят на парламента.Цвета Караянчева подчерта, че това е  вярната посока, която трябва да следваме, за да останат младежите тук, да работят и да успяват в страната ни. Уверена съм, че възможностите за реализация на младите и прогресивни хора в Пещера ще продължат да се разширяват, а икономическото развитие на града да стане още по-интензивно, отбеляза председателят на парламента.Сред гостите на празника на Пещера бяха народни представители, кметове на родопски общини, Пловдивският митрополит Николай, бригаден генерал Явор Матеев и др.", "date": "2019.05.06", "title": "Цвета Караянчева: Днес е нужно имаме общи национални цели"}
{"url": "http://www.cross.bg/intenzivni-valezhi-stranata-1603521.html", "text": "/КРОСС/ Обичайният за Гергьовден дъжд и тази година няма да ни подмине. В 11 области на страната е обявен жълт код за очаквани интензивни валежи. Това съобщават от НИМХ. Кодът е в сила за Велико Търново, Враца, Габрово, Ловеч, Перник, Русе, Търговище, София, София област и Стара Загора. Над останалата част от страната също ще превалява. Очакват се и градушки. През денонощието ще има интензивни валежи с гръмотевични бури. На места се очакват значителни валежи с количества до 25-30 л/кв.м.Ще нахлува студен въздух. Максималните температури ще бъдат между 16 и 22 градуса. През следващите дни захлаждането ще продължи. ", "date": "2019.05.06", "title": "11 области в жълто заради дъжд"}
{"url": "http://www.cross.bg/turg-veiidur-bonhams-1603509.html", "text": "/КРОСС/ Рядък, оригинален костюм на Дарт Вейдър - един от най-култовите злодеи във филмовата история, ще бъде предложен на търг този месец, пише Bloomberg.Костюмът, който включва прочутата маска на Вейдър, пелерина и ръкавици, е носен в лентата “Междузвездни войни: Епизод V - Империята отвръща на удара”. Той ще бъде предложен на търг на 14 май в аукционната къща Los Angeles Bonhams.От вчера предметите са изложени публично, като част от честването на Деня на Междузвездни войни (4 май - May the Fourth).Очаква се костюмът да бъде продаден за сума между 1 и 2 млн. долара, като част от колекцията “Wonders of the Galaxy”.“Завършеността на костюма, забележителното му състояние и отличното му производство го правят истинска рядкост на пазара на филмови артефакти”, коментира Катрин Уилямсън, директор в Bonhams.Брайс Елър, компютърен инженер, нает между 1977 и 1982 г. да играе Вейдър на филмовите премиери и наградите на Академията през 1978 г., е настоящият притежател на костюма. Той го е пазил дълги години в гараж.Елър решил да продаде костюма, след като негов приятел, филмовият режисьор Уилям Малоун, е продал Robby the Robot от филма от 1956 г. “Forbidden Planet” за 5,4 млн. долара в рамките на търг на Bonhams.", "date": "2019.05.06", "title": "Костюм на Дарт Вейдър отива на търг"}
{"url": "http://www.cross.bg/bulgarskata-intervyu-vestnika-1603517.html", "text": "/КРОСС/ Излизащите днес вестници пишат за визитата на папа Франциск у нас.  акцентира: \"На срещата с патриарх Неофит папата заговори за общ Великден\". Източник от Светия синод коментира публикация във френския \"Фигаро\" за ледено посрещане от Българската православна църква като невярна информация. Според вестника, синодът показал към Франциск умерено уважение.  В интервю за \"24 часа\", вицеадмирал Емил Ефтимов заявява:\"Трите проекта - за самолетите, корабите и бойните машини са скелетът на новата архитектура на въоръжените сили на България\". Според него, 2019 година ще е преломна за трансформацията на Българската армия. Технологичната промяна на армията ще направи военната служба по-привлекателна за младите хора, прогнозира вицеадмирал Ефтимов.   пише за идването на Светия Отец у нас като за историческа визита. 20 милиона души се молиха с нас, подчертава изданието. На първа страница е отпечатан цитат от папата \"Бог да пази България!\".\"Честит Гергьовден - Ден на храбростта и Българската армия!\", пише на първа страница на \"Телеграф\". В интервю за вестника, началникът на Военната академия генерал-майор доктор Груди Ангелов се хвали: \"Наши кадри водят парада за Гергьовден\". Той съобщава, че офицерският парк в академията ще бъде отворен за граждани и езерото в парка ще бъде възстановено.  ", "date": "2019.05.06", "title": "Преглед на печата на 6 май"}
