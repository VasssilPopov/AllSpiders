{"url": "http://www.cross.bg/siriya-stranata-chast-1618524.html", "text": "/КРОСС/ Осем години след избухването на гражданската война в Сирия, руските туристи отново насочиха вниманието си към страната, съобщава британският национален ежедневник The Times, цитиран от \"Фокус\". Засега потокът от туристи към страната, засегната от военните действия и терористите, е малък, но се очаква той да се увеличи - при това в близко бъдеще.Руските туроператори започнаха да продават организирани турове до Сирия с цел да съживят някога толкова доходоносната туристическа индустрия на близкоизточната република. Преди началото на гражданската война през 2011 г. около 9 милиона чужденци посещаваха ежегодно Сирия. С възстановяването на контрола върху значителна част от територията на държавата от силите на президента Башар Асад, туристите отново започнаха да обръщат внимание на страната.Обиколката, предлагана от туристическите агенции, продължава осем дни. Предполага се, че туристите летят до Бейрут, столицата на Ливан, откъдето влизат в Сирия по шосе. Желаещите да се запишат за екскурзията ще трябва да отделят 100 хиляди рубли (малко под 2 800 лева).Един от градовете, които руснаците са поканени да посетят, е Алепо, контролът над който сирийските власти си възвърнаха през 2016 г. Според ЮНЕСКО в резултат на войната около 90% от Стария град, историческият център на Алепо, е разрушен или сериозно повреден. Освен това в града има множество мини.Друга спирка е Палмира, древен град, в който членовете на \"Ислямска държава\" унищожиха безценни архитектурни паметници.Освен това в част от Сирия, както отбелязва изданието, военните операции продължават. По-специално в сряда, 20 ноември, правителствените сили на Дамаск проведоха операция в Идлиб, в северозападната част на страната.Според данни на The Times, тази година общо 50 руснаци са посетили Сирия, но се очаква търсенето на подобни турове да се увеличи в близко бъдеще.", "date": "2019.11.21", "title": "Руските туроператори пуснаха в продажба екскурзии до Сирия"}
{"url": "http://www.cross.bg/yaiitzeto-dvoiika-pingvinite-1618518.html", "text": "/КРОСС/ Двойка хомосексуални пингвини е откраднала яйцето на свои хетерексуални съжители в холандски зоопарк и се опитва да го измъти, съобщава \"Сън\".Марк Белт, който се грижи за пингвините в зоопарка, твърди, че хомосексуалната двойка полага изключителни грижи за яйцето. Не е ясно обаче дали от него ще се излюпи пингвинче, понеже не се знае дали е оплодено.Междувременно хетеросексуалната двойка си е произвела друго яйце и го мъти.Според публикацията еднополовото свързване при пингвините не е рядко срещано, а според изследователи при около 1500 животински видове се наблюдава семейно свързване на животни от един и същи пол.", "date": "2019.11.21", "title": "Гей двойка пингвини открадна яйцето на хетеросексуална в холандски зоопарк"}
{"url": "http://www.cross.bg/organizma-sudurzhat-marinata-1618514.html", "text": "/КРОСС/ Зимнината в буркани, така предпочитана през хладните дни, има своите ползи за здравето.Основно място заема фактът, че при консумирането на зимнина се засилва метаболизма на човек.Ферментиралите ензими, които се отделят от зеленчуците в процеса на ферментация, се усвояват много лесно от организма и подобряват функционирането на червата.Дрождите, които се образуват при този процес, помагат да се намалят нивата на всякакви захари и дава възможност организма да усвои храната и да я обработи по-лесно и по-добре. Млечно-киселите бактерии, които се съдържат във всяка туршия, имaт yникaлнoтo cвoйcтвo дa пpeдoтвpaтят тpaнcфopмиpaнeтo нa чpeвнитe eнзими в кaнцepoгeнни.Според специалисти туршиите съдържат значително количество витамини, ензими, омега-3 мастни киселини и пробиотици. Има се предвид домашно приготвените зимнини. Тези, в чийто състав е включен чесън, са изключително подходящи в борбата с настинките през зимните месеци.Както самите продукти, така и марината от туршията, оказва своето благотворно действие на организма. Тя съдържа изключително голямо количество електролити, които са важни за водно-солевия баланс на организма. В нея се съдържа калий, който възпрепятства появата на мускулни спазми след тренировка, без да насища организма с излишни въглехидрати.Важно е да се отбележи, че за естествено ферментирали храни се считат тези, които са минали процеса на сол и вода без други добавки и топлинна обработка. Това изключва част от туршиите, в които се използва оцет, олио и стерилизиране.  ", "date": "2019.11.21", "title": "Туршиите и техните ползи за здравето на човек"}
{"url": "http://www.cross.bg/litza-chyzhdestranni-agenti-1618520.html", "text": "/КРОСС/ Държавната дума - долната камара на руския парламент, прие на трето и последно четене законопроект, позволяващ физически лица да бъдат обявявани за \"чуждестранни агенти\".Това засяга всички, които сътрудничат на медии с функции на \"чуждестранен агент\" и получаващи финансиране от чужбина. Под това се разбират медии с чуждестранна собственост или руски юридически лица на чуждестранни медийни компании. Законът вече ги задължава изрично да се обозначават за читатели, зрители и потребители като дружества с такъв статут.Той изисква по-строг режим за отчетност и изрично забранява разпространяване на каквато и да било информация, ако медията не се е обозначила като работеща с чуждестранно финансиране или собственост - на частни лица или обществени институции.Промяната е под формата на допълнения към закона \"За средствата за масова информация\" и \"За информацията, информационните технологии и за защита на информацията\".Съгласно нея вече и физически лица ще бъдат смятани за \"чуждестранни агенти\", ако разпространяват - например в социалните мрежи и интернет - материали на медии \"чуждестранни агенти\", без изрично да са посочили това, участват в създаването на такива статии, графики, аудио- или видеозаписи или получават средства и имущество от чужбина или от руски юридически лица с чуждестранно финансиране.Депутатите предлагат министерството на правосъдието да получи правомощия за изработване на регистър на чуждестранните средства за масова информация с такъв статут. Решението за включването или изключването от него ще става с решение на министерството в съгласуване с министерството на външните работи.За да влязат в сила, новите текстове в закона трябва да бъдат одобрени от Съвета на федерацията (горната камара на парламента) и подписани от президента.", "date": "2019.11.21", "title": "Депутатите в Русия решиха да обявяват отделни граждани за \"чуждестранни агенти\""}
{"url": "http://www.cross.bg/nivo-protzenta-yvelichenie-1618506.html", "text": "/КРОСС/ Нивото на безработица в Русия се е увеличило до 4,6 процента през октомври 2019 г., предава tradingeconomics.comПрез септември безработицата достигна ниво от 4,5 процента. Сегашното увеличение изпраща показателя на най-високото му ниво от април насам. Броят на безработните лица е нараснал със 110 хиляди до 3,48 милиона души, за сметка на 3,37 милиона безработни през предходния месец.На годишна база безработицата е намаляла със 130 хиляди души. Безработицата в Русия достига най-високото си ниво от 14,10 процента през февруари 1999 г. и рекордно ниското ниво от 4,30 процента през август 2019 г.Междувременно реалният ръст на заплатите достига 3,1%, което е под пазарните очаквания за увеличение от 3,4%. Продажбите на дребно, от друга страна нарастват с 1,6%, което бележи най-голямото увеличение на показателя за последните 6 месеца.", "date": "2019.11.21", "title": "Безработицата в Русия достигна 6-месечен връх"}
{"url": "http://www.cross.bg/teatur-vasil-dimitrov-1618507.html", "text": "/КРОСС/  почина актьорът Това съобщиха негови близки в социалните мрежи.Той е роден на 12 август 1934 г. в София. Завършва актьорско майсторство през 1958 г. във ВИТИЗ „Кръстю Сарафов“.Играе в Драматичен театър „Адриана Будевска“ Бургас (1958-1961), Младежки театър – София (1961-1966), Нов драматичен театър „Сълза и смях“ (от 1966-) и в Театър 199. Носител е на „Аскеер“.Васил Димитров е почетен професор в Нов български университет, където преподаваше.", "date": "2019.11.21", "title": "Почина актьорът Васил Димитров"}
{"url": "http://www.cross.bg/audi-camo-vreme-1618509.html", "text": "/КРОСС/ Пo врeмe нa cъcтoялaтa ce прeмиeрa нa нaтoчeнoтo SUV, cтaнa яcнo, чe Аudi RS Q8 e нacлeдилo умeрeния хибридeн трaкт и интeриoр oт мoдeлитe RS6/RS7 и ce oтличaвa oт cтaндaртнитe Q8 пo cпeциaлнaтa, cпoртнa нacтрoйкa нa шacитo. Тaкa, oчaквaнo, RS Q8 ce прeвърнa в нaй-бързoтo SUV нa мaркaтa.Пo-любoпитнoтo oбaчe e, чe инoвaциятa e пo-бързa, мaкaр и caмo c 0.1 ceкундa, oт aктуaлнoтo Pоrsсhе Саyеnnе Turbо. Упрaжнeниeтo oт 0 дo 100 км/ч ce прaви oт Аudi RS Q8 зa врeмe 3.8 ceкунди.Инaчe външнитe прoмeни ca cвързaни c пo-aгрecивнa рaдиaтoрнa рeшeткa, c увeличeни въздухoзaбoрници, кaктo и c рaзлични брoни и c oгрoмни 23-цoлoви джaнти. Двигaтeлят oт RS6 e битурбo чeтирилитрoв V-oбрaзeн oceмцилиндрoв, рaбoтeщ c 48-вoлтoв cтaртeр гeнeрaтoр и c oceмcтeпeннeн aвтoмaт.Мoщнocттa e 600 кoнcки cили, a мaкcимaлният въртящ мoмeнт - 800 Нм. Щo ce oтнacя дo гoрecпoмeнaтoтo уcкoрeниe нa RS Q8, тo e cрaвнимo c тoвa нa BMW X6 M Соmpеtitiоn и e пo-cлaбo caмo oт \"cпринтa\" нa Lаmbоrghini Urus (3.6 ceкунди). Цeнитe вce oщe нe ca oбявeни.", "date": "2019.11.21", "title": "Audi RS Q8 е по-бързо от Porsche Cayenne Turbo"}
{"url": "http://www.cross.bg/bolnichni-bolnichnite-godini-1618510.html", "text": "/КРОСС/ Идеята първият ден от болничните да не се плаща предизвика такова торнадо от недоволство, че беше въпрос на време премиерът Бойко Борисов еднолично да я отмени. Така и се случи - по време на поредната джип инспекция на строежа на \"Хемус\" министър-председателят заяви, че подобно предложение няма да се внася в парламента.Ходът му не изненада никого. Не само заради заплахата на синдикатите за готвени национални протести. Проблемът е, че мярката беше представена без достатъчно убедителни аргументи, без дебат и остави усещането, че държавата е готова да накаже всички заради собственото си безсилие да се справи с контрола.А проблем има и по всичко личи, че темата ще бъде повдигната отново – броят на болничните расте по-бързо от този на наетите и заплатите. Отделно работодателите започнаха да плащат първите три дни през 2010 г. с уговорката, че това е временна мярка заради кризата. Затова сега те са все по-настоятелни в искането си да се върне старият режим. Само че държавният фонд, от който се изплащат болничните, от поне десет години е на дефицит.Нека си го кажем директно – взимането на болничен от личния лекар, който да се използва вместо няколко дни отпуск, е лесно и много хора се възползват от наложилата се от социализма практика. С този аргумент напред излязоха и управляващите, когато предложиха първият ден да не се плаща от никого. Данни на НОИ показват, че например веднага след 1 май на 2 май са издадени близо 10.3 хил. болнични листа, като 4 и 5 май отново са почивни. За сравнение - среднодневният брой болнични за месеца е около 6.7 хил.В един от последните анализи на НОИ се посочва, че броят на платените от Държавното обществено осигуряване (ДОО) дни по болест устойчиво нараства, като за пет години (от 2014 до 2018) увеличението е с близо 19% до приблизително 2.9 млн. работни дни. Заедно с това расте и броят на издадените болнични листове и на хората, които ползват подобни обезщетения. Техният темп при равни други условия изпреварва този на наетите, който е близо 7% за периода. От НОИ отбелязват, че движеща причина е по-големият брой издадени болнични листове с по-голяма продължителност - най-вече от 15 до 30 календарни дни.Паралелно нараства и броят на изплатените от работодателите дни (първите три) – от 4.8 млн. през 2014 г. на 5.8 млн. през 2018 г., което също е увеличение от близо 20% за целия период.И докато една част от ръста на кратките болнични вероятно се дължи на надлъгване със системата на дребно, отделен проблем е продължителното отсъствие от работа поради болест. Тук вероятно една голяма част от приноса е на администрацията – при смяна на шефа/властта или при риск от уволнение работещите в държавните ведомства са склонни да си взимат дълги болнични, а контролът едва ли е висок. От НОИ обаче казват, че нямат разбивка и анализ каква част от обезщетенията се издават на работещи в частния сектор и каква – в публичния, нито с каква продължителност са те.Частният сектор също има своя принос – има търговски дружества, които са регистрирани само за да точат болнични. \"Назначават се 10-ина души, не се плащат никакви осигурителни вноски за тях, фирмата не развива никаква дейност, но понеже те са регистрирани в НАП, се внасят фалшиви болнични за тези работници и се теглят пари\", казва Димитър Манолов от КТ \"Подкрепа\" пред БНТ. Той посочи и случаи, в които хора си взимат по няколко месеца болнични, като през това време отиват на работа зад граница.Зад ръста на болничните стои и друг много по-дълбок проблем – нереформираната здравна система. Контролът кой какво издава на ниво личен лекар не е много висок и освен ако няма масови измами, е много труден. Д-р Николай Брънзалов, зам.-председател на БЛС за извънболничната помощ и общопрактикуващ лекар, обаче твърди, че от тях идват само 15% от издадените болнични. Болниците също имат своя принос. Техният стимул е да приемат повече пациенти, защото с тях идват плащанията по клинични пътеки. Отделно - за някои изследвания, поети от здравната каса, се изисква болничен прием – например ядредно-магнитен резонанс. А за всяко влизане в болница се издава... болничен. През последните две години например при намаляващо население с около 50 хил. души на година хоспитализациите се увеличават с около 70 хил.Начинът, по който управляващите представиха проблема и предложиха решение, обаче беше тотално сгрешен. Първо, това се случи след коалиционен съвет, без дебат и тъй като работодателите нееднократно са поставяли въпроса с първите три дни на масата, остана впечатление за скрити договорки между властта и част от бизнеса. Второ, аргументацията на управляващите беше слаба - председателят на парламентарната група на ГЕРБ Даниела Дариткова обясни, че парите, които ще се спестят от фалшивите болнични в администрацията, ще се насочат за увеличение на пенсиите.Финансовият министър Владислав Горанов пък заяви, че има хора, които предпочитат да ползват този механизъм за осигуряване на една няколкодневна почивка, например на северното гръцко море. Никой от тях обаче не успя да обясни адекватно защо трябва да бъдат наказани всички, когато малка част мамят системата. Още повече че за всеки нает се внасят 3.5% от осигурителния доход във Фонд \"Общо заболяване и майчинство\" именно с цел, когато се разболее, да получи някаква компенсация оттам. Друг е въпросът, че за 2018 г. той е на дефицит от почти 160 млн. лв. Тоест, ако държавата теоретично приеме да плаща и първите три дни, както е било преди, минусът ще се увеличи с още поне 100 млн. лв.Никой не адресира и проблема с дългите болнични, с които, ако не са основателни, също се точи обществен ресурс. Въобще числата, доказателствата за смисъла на мярката и комуникацията отсъстваха.Драмата с болничните не се играе за пръв път. Преди две години например имаше предложение първите три дни, които се покриват от работодателя, да се заплащат не 70% от брутното възнаграждение, а 50%. Идеята обаче отпадна много бързо след среща с премиера и обещание за по-строг контрол. Такъв явно не е упражнен. А той може да е както през личните лекари, така и през НОИ - с малко по-умна обработка на данните и анализ на рисковите фирми и хора. От института твърдят, че най-честите причини да обжалват някой болничен лист е за техническо несъвършенство по срок и диагноза. Обжалваните от института болнични листове, логично, са под 1% от всички издадени на година. Отделно - процедурата е многостепенна и сложна и на практика трае дълго.Засега не изглежда да е приложен и по-дълбок анализ на данните - например има ли ведомства или фирми \"шампиони\" по болнични и механизъм как да се контролира бързо (още по време на епидемията).Вариант е и държавата да даде личен пример - като следи по-стриктно честотата и дължината на болничните в многохилядната си армия от чиновници. Такива практики има въведени в големите фирми и работят според HR специалисти.Възможно решение е да се намалят дните, които могат да се ползват за болничен. Такава идея даде социалният министър Бисер Петков, който заяви пред БНР, че преди време е имало ограничения - дните, които се заплащат от работодателя, да бъдат не повече от 15 в рамките на годината. Друг вариант според него е да се намали срокът на болничния, който може да издава личният лекар, наполовина от сегашните 14 дни. Подобни рестрикции има в почти всички страни от ЕС. А България е една от малкото държави без таван на дните болнични, които могат да се вземат през годината.Преди няколко години по поръчка на еврокомисията беше направен преглед на политиката на социална защита при болест в ЕС. От него стана ясно, че злоупотребите с болнични не са български патент и всяка държава решава различно този проблем според националните си особености. Някъде наистина се въвеждат дни, за които болният не получава обезщетение, в други държави се намалява процентът на заместване на дохода. В анализа обаче се посочва, че подобни мерки по-лесно се въвеждат по време на криза, защото хората се страхуват за работните си места и са по-склонни да приемат и рестрикции.Този казус обаче показа, че кредитът на обществено доверие към ГЕРБ е изхабен. Каквато и реформа да започне правителството в момента, тя ще спре до първата малко по-шумна съпротива от някой засегнат. Този танц се играе вече десет години, но историята с болничните показа, че за ГЕРБ дансингът става все по-тесен. *Източник: ", "date": "2019.11.21", "title": "Болничните: Всички лъжат, проблемът си стои"}
{"url": "http://www.cross.bg/potok-islandiya-bulgariya-1618512.html", "text": "/КРОСС/ Националният отбор на България има три варианта за съперници за 1/2-финалите в Лигата на нациите през март. Жребият ще бъде теглен в петък в Нион от 13.00 ч.При първия \"лъвовете\" ще гостуват на Шотландия на 26 март, а при евентуална победа на 31-и ще играят срещу победителя от Норвегия - Сърбия, като домакинството ще се реши също от жребия.При втория България ще е домакин на Израел на 26 март, а при успех 5 дни по-късно ще срещне по-добрия от Исландия или Унгария/Румъния, като домакинството ще се реши също на предстоящия жребий.При третия вариант България е домакин на Унгария, а при победа играе срещу по-добрия между Исландия или Румъния.Така има шанс България да е домакин в 1/2-финалния плейоф, падайки се в Поток А, в който е и Исландия.  Исландия, три отбора измежду БЪЛГАРИЯ, Унгария, Израел и Румъния Босна и Херцеговина, Словакия, Ейре, Северна Ирландия Шотландия, Норвегия, Сърбия, един измежду БЪЛГАРИЯ, Унгария,Израел или Румъния Грузия, Северна Македония, Косово, Беларус.", "date": "2019.11.21", "title": "Три варианта пред нашите в баражите за Евро 2020"}
{"url": "http://www.cross.bg/partiya-obshtestveni-obeshtavat-1618515.html", "text": "/КРОСС/ Британската Лейбъристка партия обещава радикални промени, ако спечели парламентарните избори на 12 декември, включително безплатен достъп до интернет за всички домакинства и компании във Великобритания предаде \"Асошиейтед прес\".Опозиционната партия представя днес подробната си предизборна програма. В нея има обещания за увеличаване на обществените разходи и за засилване на ролята на държавата при предоставянето на жилища, в сферата на транспорта и предоставянето на битови услуги. Партията предвижда увеличение на годишните обществени разходи с 82,9 милиарда паунда до финансовата 2023/2024 г. в случай на изборна победа, отбелязва \"Ройтерс\".Лейбъристите, които са в опозиция от 2010 г., направиха рязък завой наляво под ръководството на Джереми Корбин след центристките години при бившите премиери Тони Блеър и Гордън Браун.Партията обяви, че в програмата й се съдържа обещание за построяването на 150 000 нови домове, които да бъдат давани под наем на хора с нужда от жилище. Лейбъристите обещават и създаването на стотици хиляди \"зелени работни места\" с цел борба срещу климатичните промени чрез употреба на възобновяеми енергийни източници и намаляване на въглеродните емисии.Премиерът Борис Джонсън от Консервативната партия разкритикува лейбъристите в планове за безразсъдно харчене на обществени средства и старомодни социалистически идеи. Консерваторите обаче също обещават повече пари за инфраструктура, здравеопазване и обществени услуги, ако спечелят изборите, отбелязва \"Асошиейтед прес\".", "date": "2019.11.21", "title": "Британските лейбъристи обещават безплатен интернет за всички"}
{"url": "http://www.cross.bg/hitler-evro-herman-1618517.html", "text": "/КРОСС/ Вещи, принадлежали на германския диктатор Адолф Хитлер, фигурираха сред нацистките предмети, продадени на предизвикал спорове търг в Грасбрун близо до Мюнхен, предаде ДПА.Шапката цилиндър на Адолф Хитлер, кутия за пури, принадлежала на неговата дясна ръка Херман Гьоринг и коктейлна рокля на Ева Браун фигурираха сред 800-те лота, изложени от аукционната къща \"Херман Хисторика\".Луксозно издание с обковани със сребро корици на книгата на Хитлер \"Моята борба\" намери купувач за 130 хиляди евро, двойно повече от първоначалната оценка. Тоалетът на Ева Браун смени притежателя си срещу 4 600 евро. Наддаванията ще продължат до 10 часа местно време.Търгът предизвика гневната реакция на Европейската еврейска асоциация. Според нея е неморално да се правят пари от вещи, оцапани с невинна кръв.Собственикът на аукционната къща \"Херман Хисторика\" Бернхард Пахер от своя страна възрази, че за изложените лотове наддават предимно музеи, обществени колекции и частни колекционери с научен интерес към тази епоха.Тръжната къща \"Херман Хисторика\" и преди е получавала критики за свои аукциони. През 2016 година тя намери купувач за униформа на Хитлер за 275 хиляди евро.", "date": "2019.11.21", "title": "Луксозно издание на \"Моята борба\" на Хитлер беше продадено за 130 000 евро"}
{"url": "http://www.cross.bg/belgrad-moskva-verbyvane-1618516.html", "text": "/КРОСС/ Говорителят на Кремъл Дмитрий Песков изрази днес увереност, че случаят с предполагаем опит за вербуване на сръбски военен от руски гражданин няма да повлияе на отношенията между Москва и Белград, предаде ТАСС.„Не знаем какъв е този инцидент, в него има още неща за проучване. Това не е въпрос точно към администрацията на президента, но ние сме уверени, че отношенията между Русия и Сърбия имат толкова специален, партньорски, братски и съюзнически характер, че нищо може да му повлияе“, заяви пред журналисти Песков.Коментарът му е по повод информацията, че сръбският президент Александър Вучич е поръчал на спецслужбите да проверят медийни публикации за предполагаеми опити за вербуване на сръбски офицер от руския заместник военен аташе в Белград.Множество сръбски вестници днес посвещават първи страници на шпионския скандал, отбелязва Би Би Си. Министърът на отбраната на Сърбия при появата на първите съобщения за случилото се напуснал заседание на парламента и спешно отишъл в президентството.Едновременно с това сръбският вътрешен министър Небойша Стефанович пристигна в Москва за преговори с шефа на Съвета за национална сигурност на Русия Николай Патрушев.Днес Вучич потвърди, че пристига на посещение в Москва на 4 декември. Заподозрян за опита за вербуване е бившият заместник военен аташе в руското посолство в Белград Георгий Клебан, който е сътрудник на ГРУ, допълва Би Би Си.", "date": "2019.11.21", "title": "Москва се надява, че шпионският скандал няма да навреди на отношенията с Белград"}
{"url": "http://www.cross.bg/ryski-instalirani-hilyadi-1618519.html", "text": "/КРОСС/ От 1 юли 2020 г. в Русия няма да може повече да се продават електронни устройства, включително компютри, смартфони и телевизори, ако на тях предварително не са инсталирани руски приложения.Това ще стане, ако горната палата на парламента и президентът одобрят проект на закон, който днес бе окончателно приет от Държавната дума. Пълният списък на продуктите, кои са задължителните програми и редът за тяхното инсталиране ще определи правителството на Русия.Според депутата Алексей Канаев така щели да бъдат защитени правата на потребителите, както и да се помогне за развитието на руски компании от информационно-технологичния сектор, \"като ги постави в равноправна високо конкурентна среда\" с чуждите корпорации.Автори на инициативата са трима депутати, които през лятото предложиха и още един закон (той още не е минал на първо четене) за административната отговорност на продавачите на техника без инсталирани руски програми. Според тях глобата от 1 януари 2021 г. трябва да бъде 50 - 200 хиляди рубли (706 - 2825 евро) за юридически лица и 30 - 50 хиляди рубли (424 - 706 евро) за длъжностни лица.", "date": "2019.11.21", "title": "Руската Дума забрани продажбата на смартфони и компютри без руски приложения"}
{"url": "http://www.cross.bg/duglas-godini-iya-1618508.html", "text": "/КРОСС/ Актьорът и носител на \"Оскар\" Майкъл Дъглас планира скромно тържество по случай 103-ия рожден ден на баща си - живата легенда на Холивуд Кърк Дъглас, съобщи ЮПИ.Седемдесет и пет годишният Майкъл Дъглас е обсъдил плановете си за предстоящото честване като гост в шоуто на Джими Кимъл.Кърк Дъглас, една от знаковите роли на когото е на Спартак в едноименния филм от 1960 г., ще навърши 103 години на 9 декември.Майкъл Дъглас е споделил, че този път ще откликне на молбата на баща си за скромно празненство, след като през изминалите години е организирал пищни партита по случай стотния му юбилей и 101-вата и 102-рата му годишнини.Майкъл Дъглас е разкрил също, че за него е било по-трудно и странно да отбележи по-рано през годината 100-годишнината на доведената си майка Ан Байдънс, която цял живот се е опитвала да прикрие истинската си възраст.Кърк Дъглас и Ан Байдънс са семейство от 65 години.", "date": "2019.11.21", "title": "Какво подготвят за 103-ия рожден ден на Кърк Дъглас?"}
{"url": "http://www.cross.bg/harmanli-kotel-zhelezoputna-1618496.html", "text": "/КРОСС/ Парен котел гръмна и разруши сградата, в която се намираше в Харманли. Инцидентът се е случил късно снощи, като по чудо няма пострадали. Котелът е собственост на фирма, занимаваща се с производство и преработка на млечни продукти. Експлозията е разрушила стените и покрива на сградата. Отломки са изхвърчали до близката железопътна спирка и бензиностанция в района.Екипи на пожарната и полицията са на мястото, случаят се разследва.", "date": "2019.11.21", "title": "Парен котел избухна до железопътна спирка в Харманли"}
{"url": "http://www.cross.bg/voda-kolichestva-rezhim-1618497.html", "text": "/КРОСС/ От началото на тази седмица Перник е на воден режим. Основната причина е липсата на достатъчно валежи. Оттам нататък въпросът е как е била изразходвана наличната вода. Все още се обследват обстоятелствата и начинът на използване на водния ресурс. Опазването на ресурса става с пестене и инженерни мерки - намаляване на загубите по водоснабдителната система, коментира инж. Иван Иванов, Българска асоциация по водите, в предаването \"Бизнес старт\" с водещ Живка Попатанасова.\"Министерството на околната среда и водите дават разрешения на ползвателите да потребяват определени количества през месеците\", уточни гостът.Гостът сподели опасенията, че водният режим не води непременно до икономия. \"Той трябва да бъде направен умело, тъй като хората се презапасяват. Самото спиране и пускане на системата води до много повече аварии\", подчерта той.\"Вероятно проблемът в Перник е бил, че не навреме е спряно ползването на големи количества от индустрията\", изрази хипотеза инженер Иванов.Позицията на инженер Иванов е, че не трябва често да се сменят управителите на ВИК дружествата.По думите на госта трябва да се направи национална програма за намаляване на загубите на вода у нас. Освен това той посочи и необходимостта от инвестиции в размер на 3 млрд. евро за водоснабдяване, както и адаптивността към природните условия като фактор за справяне с проблема.", "date": "2019.11.21", "title": "Основната причина за водния режим в Перник е липсата на достатъчно валежи"}
{"url": "http://www.cross.bg/bili-stenata-promishleni-1618498.html", "text": "/КРОСС/ Отравяне от силни промишлени отрови, поставени срещу гризачи в стената е водещата версия, по която се работи по случая с починалия 9-годишния Стефан в добричкото село Кардам. Две от сестрите му пък бяха в болница със симптоми на тежко натравяне. Това стана ясно от изказване на главния прокурор Сотир Цацаров.Изводът за причинителя на натравянето е направен на базата на 3 експертизи – съдебно-химическа, токсикологична и съдебно-медицинска. Дали и кой ще носи евентуална наказателна отговорност за смъртта на детето – ще решат прокурорите на местно ниво, обясни Цацаров.Той уточни, че при огледи на помещенията в къщата са иззети от отвори в стената химически препарати с изключително силно действие, които се използват с промишлени цели за борба с вредители.Те са били поставени в отвори, които са били зазидани с кал в стената. Според експертите това са много силно действащи промишлени отрови. Те са били в изключителна близост до леглото на детето. Натравянето може да стане дори от самото вдишване и непосредствената близост на отровните примамки.", "date": "2019.11.21", "title": "Отрова за мишки е убила 9-годишния Стефан"}
{"url": "http://www.cross.bg/iglesias-sofiya-bileti-1618499.html", "text": "/КРОСС/ Предстоящите концерти на испанския поппевец Енрике Иглесиас в Хърватия, Беларус и Латвия са били отменени, след като представляващата го агенция „Creative Artists“ (CAA) обяви неспазване на договореностите от страна на българския промоутър „Aрт БГ, съобщава сайтът на списание Iq. Собственикът на компанията Даниел Стефанов е разпуснал екипа си в София, научи „Площад Славейков“.На 14 ноември CAA публикува изявление, с което отмени концертите в „Загреб Арена“  на 1 декември, в „Минск Арена“  на 3 декември и в „Арена Рига“  на 5 декември – всички те част от световното му турне „All the Hits Live“ .Лице, близко до ситуацията, казва пред изданието, че концертите в Гърция, организирани от същия промоутър, също са под въпрос.„Aрт БГ“ промотира други участия в шоута от турнето на Иглесиас в редица страни, включително България, Белгия, Франция, Германия, Италия и Полша.Но независимо от всичко, концертите в Загреб, Минск и Рига вече ги няма в официалния сайт на Иглесиас. Същевременно те все още се рекламират на сайта на „Aрт БГ“, но линковете към тях вече не съществуват.гласи изявлението, което CAA издаде на продавачите на билети и публикува в латвийската платформа за продажба на билети „Bilesu Serviss“.Агенцията добавя, че търси нови дати за тези градове „в близко бъдеще”.заключават от CAA в изявлението.Билетната платформа „Bilesu Serviss“ се обърна към полицията, за да получи правна оценка на ситуацията и . Докато няма повече информация, няма да се възстановяват суми за билети, закупени от платформата.Подробности за възстановяването на суми ще се появят на уебсайта на платформата и ще бъдат изпратени своевременно на всички притежатели на билети.„Арт БГ“  организира концерти в Централна, Северна и Югоизточна Европа със събития в Париж, Мюнхен, Берлин, Виена, Стокхолм, Осло, Копенхаген, Хелзинки, Варшава… и София. Промоутърската компания организира концерти на Енрике Иглесиас, Рики Мартин, Шарл Азнавур  „Скорпиънс“, Хулио Иглесиас, мюзикъла „Котките“, „Лорд ъф дъ Денс“, Лара Фабиан, Дейвид Гарет и Найджъл Кенеди. От основаването си през 2008-а досега „Арт БГ“ е организирала над 500 събития.Източници, които пожелаха анонимност, съобщиха пред „Площад Славейков“, че Даниел Стефанов, собственик и управител на „Арт БГ“, е разпуснал служителите си в офиса в София и те все още очакват от него възнагражденията си. Предполага се, че Стефанов се намира в Гърция, където на 24 ноември в Атина предстои концерт на Хосе Карерас, организиран от българина. Последният концерт, домакинстван от него в София, е бил на гърка Йоргос Даларас на 24 октомври в зала 1 на НДК.", "date": "2019.11.21", "title": "Концерти на Енрике Иглесиас в Загреб, Минск и Рига падат заради български промоутър"}
{"url": "http://www.cross.bg/peevski-parlamenta-predlozhenieto-1618500.html", "text": "/КРОСС/ Данъкът върху книги и учебници остава 20%, реши парламентът на 20 ноември, при гласуването на второ четене на промените в данъчните закони за 2020 г. Предложението на Делян Пеевски, внесено от партията на депутата – ДПС, не намери одобрение сред управляващата коалиция, съобщава „Медиапул“.Предложението бе внесено в парламента от ДПС миналата седмица, но темата бе повдигната от  Делян Пеевски още през юни, в един от малкото работни дни, в които присъства в Народното събрание. Няколко дни по-късно по темата се изказа и премиерът Борисов, който представи идеята като своя и заяви, че с финансовия министър Владислав Горанов вече са обмисляли подобна мярка. Според Горанов обаче тя била „неприемлива“, въпреки че министър-председателят изтъкна, че образованието е приоритет за ГЕРБ.Още през юни, когато Пеевски заговори за намаляването на ставката за някои основни хранителни продукти и отпадането на данъка върху хартиените печатни издания, някои издателите прецениха, че подобна стъпка няма да се отрази върху цената за крайния потребител. Като плюс можело да се изведе евентуалното повишаване на нивото на изданията, както и по-доброто заплащане на преводачи, илюстратори и т.н.Предложението на Пеевски получи подкрепата на БСП, но както се случи и през 2018 г., не бе достатъчно убедително за управляващата коалиция. За това е допринесло и отсъствието на депутатите от ДПС, които преди гласуването напуснаха парламентарната зала в знак на протест, че за заместник-председател на парламента бе избран Валери Симеонов от „Обединени патриоти“, пише „Сега“.След второ четене в парламента се запазва още данъчното облагане на лекарства, хляб, месо, мляко, яйца и други основни хранителни продукти.", "date": "2019.11.21", "title": "ДДС върху книгите остава 20%"}
{"url": "http://www.cross.bg/sofiya-kabel-elektrozahranvaneto-1618502.html", "text": "/КРОСС/ ЧЕЗ Разпределение България приключва два проекта с особено значение за сигурността на електрозахранването в столицата – подмяната на кабел 110 kV „Зенит“ и реконструкцията на подстанция „Фестивална“. Това са най-мащабните проекти на компанията, завършени през 2019 г. и са на обща стойност 6,3 млн. лв.Подстанция „Фестивална“ осигурява електрозахранването на 40 хил. домакинства, фирми и институции в централна градска част на София, кварталите Младост 1 и 2, Дружба 1 и 2, Горубляне, Полигона, както и потребителите в промишлената зона Гара Искър и района на 7-ми километър.В рамките на нейната реконструкция бяха модернизирани разпределителните уредби средно напрежение и бяха монтирани нови съоръжения и оборудване.Компанията предвиди временна възлова станция, която изпълняваше функциите на подстанцията по време на ремонтните дейности и осигуряваше алтернативно електрозахранване на клиентите на компанията в района.2, 9 млн. лв. е инвестицията в подмяна на кабел 110 kV „Зенит“.Проектът се изпълни в район „Подуяне“ в столицата. Подменен беше 2200 метра кабел, в силно урбанизирана територия, което прави реализацията на обекта изключително трудна. Кабелът захранва 96 000 домакинства и фирми в 7 столични района – Слатина, Подуяне, Средец, Оборище, Изгрев, Младост и Искър, в които ЧЕЗ Разпределение осигури алтернативно електрозахранване по време на изпълнението на обекта.В рамките на проекта дружеството извърши и частична реконструкция на двете подстанции, между които е разположен кабелът, свързана с автоматизиране на управлението на мрежата.Подстанция „Фестивална“ и кабел 110 kV „Зенит“ са част от критичната електроенергийна инфраструктура на столицата и проектите по тяхната реконструкция,модернизация и обновяване ще доведат до много по-висока сигурност на електрозахранването в голяма част от София – 18 столични квартала - и ще осигурят възможност за присъединяване на нови клиенти в източните райони на София.", "date": "2019.11.21", "title": "ЧЕЗ Разпределение България включва съоръжения за 6,3 млн. лв. в София"}
{"url": "http://www.cross.bg/ploshtad-beshe-otnovo-1618501.html", "text": "/КРОСС/ Статуята на баща и син Славейкови на едноименния столичен площад вече има нов бастун. Той беше направен наново, след като в края на миналата седмица старият беше откраднат.Преди дни заместник-кметът на Столична община д-р Тодор Чобанов съобщи, че за да се предотвратят подобни вандалски актове, извършителите трябва да бъдат установени бързо и осъдени с ефективна присъда. Той поиска строги правила за всеки, който си позволява да краде елементи от скулпторите и да поругава паметниците на културата.Бастунът на Пенчо Славейков изчезна само шест месеца след като скулптурата беше поставена на обновения площад „Славейков“. Преди години композицията на Георги Чапкънов отново бе жертва на вандализъм, след като хулигани бяха огънали бастуна.На по-малко от 100 м от площад „Славейков“, в Такевата градинка, преди години изчезна друго произведение на Чапкънов – „Отвличането на Европа“.От известно време скулптурата отново е върху чешмичката в оригиналния си вид, но някой е покрил част от женската фигура с жълта боя.", "date": "2019.11.21", "title": "Пенчо Славейков – с нов бастун"}
{"url": "http://www.cross.bg/vychich-razyznavane-voennoto-1618505.html", "text": "/КРОСС/ Президентът на Сърбия Александър Вучич поиска от военното разузнаване да разследва евентуална афера за шпионаж, предава македонската електронна медия A1 On.Премиерът на западната ни съседка Ана Бърнабич поясни, че става въпрос за скандал, при който руски шпиони са вербували сръбски агенти. „Разговарях с президента Александър Вучич. Той разпореди на военното разузнаване да разследва случая. Не разполагаме с всички данни. Ако всичко се окаже вярно, тогава това ще бъде сериозен проблем за нас“, призна Бърнабич пред местни медии.Тя добави, че Вучич е свикал среща в качеството на главнокомандващ на сръбските въоръжени сили, за да ги информира за резултатите от разследването.По-рано белградските медии съобщиха, че руският дипломат и офицер от военното разузнаване Георги Клебан е заснет във видео, на което се вижда как дава пари на високопоставен сръбски служител.Клипът е публикуван в YouTube на 17 ноември, автентичността му е потвърдена от изданието Blic и от разследващ журналист, пояснява медията.", "date": "2019.11.21", "title": "Вучич поиска от военното разузнаване да разследва евентуална шпионска афера в Сърбия"}
{"url": "http://www.cross.bg/byudzhet-gechev-vuprosa-1618503.html", "text": "/КРОСС/ „Когато се формира бюджет, той трябва да отговоря на няколко въпроса - решава ли въпроса с догонващия растеж предложеният от управляващите бюджет? Не го решава. Другите страни в ЕС залагат по-високи темпове на растеж, а нашето правителство се движи в обратната посока. Алтернативният ни бюджет гарантира растеж през бюджетни инструменти“, коментира народният представител от „БСП за България“ Румен Гечев. Той допълни още, че предложенията на управляващите не решават въпроса със социалната поляризация и демографската криза.„Те запазват плоския данък. С алтернативния бюджет, по думите на Гечев, от БСП предлагат решение на въпроса със социалната поляризация - не само чрез прогресивното подоходно облагане, но и с повишаване на инвестициите.„Каква е ролята на държавата за икономическото развитие? Другите страни залагат сравнително високи разходи. ГЕРБ предлагат да се движим надясно - към слабо развити африкански и азиатски страни, а ние - наляво, към Франция, Италия, Германия, бившите социалистически страни, които сега ни изпреварват“, каза още Гечев. Той коментира, че чрез политиката на доходите не само се предлагат решение на социални въпроси, но и управление на пазарното търсене. Той припомни, че 1,5 млн. българи живеят под прага на бедността и че левицата са разработили алтернативни политики, които да променят ситуацията.Гечев изтъкна, че от БСП предлагат увеличение на средствата за майки - студентки, помощи за млади семейства, диференцирани ставки на ДДС.„Само България и Дания нямат диференцирани ставки. Така се стимулира потреблението и се улесняват семействата“, заяви той. Предложенията на левицата са данъците за лекарства да бъдат 9%, на продукти от първа необходимост - на 5 %. „Този алтернативен бюджет е консултиран с експерти от УНСС и Стопанския факултет на СУ“, отбеляза професорът. Пламен Милев обърна внимание, че алтернативният бюджет на левица съдържа цялостна и завършена политика за семейството, децата, младите родители – и този план възлиза на 890 млн. лева.", "date": "2019.11.21", "title": "Румен Гечев: Алтернативният бюджет на БСП гарантира растеж през бюджетни инструменти"}
{"url": "http://www.cross.bg/strani-evropa-samo-1618504.html", "text": "/КРОСС/ ЕС ще продължи да се разпада, прогнозира руският президент и посочи дори евентуален срок - \"към началото на 2028 година\". Според него някои страни от Източна Европа може да поемат по пътя на Великобритания. Доскоро подобно нещо бе сякаш немислимо, а сега изглежда съвсем вероятно. При всяко положение никак не е сигурно, че дезинтеграцията на Евросъюза ще бъде добра новина за Русия.Когато Владимир Путин казва, че разпадането на ЕС може да не приключи с Великобритания, това изобщо не е злорадство, напротив: Русия не пожелава на Евросъюза такава участ, а иска \"предсказуем и разбираем партньор\". Има си причини за това.\"В наш интерес е всичко да се запази и да функционира ефективно - подчерта руският държавен глава. - Следим с тревога какво се случва там, тъй като съществена част от златновалутните ни резерви са номинирани в евро и за нас, независимо от спада в търговския обмен след различните санкционни решения, ЕС си остава най-големият търговско-икономически партньор.\"С други думи, тръгне ли ЕС да се разпилява като къщичка от карти, сериозно и неизбежно ще пострадат не само икономиките на страните членки, а и тази на Русия: кръвоносната им система вече до голяма степен е обща - и не става дума само за газа.Друг въпрос е, че според Путин тъкмо икономиката може да стане фактор за дезинтеграция в ЕС. Той не говори за икономическа криза, а за икономическия ръст по източните граници на ЕС - там просто ще превъртят от охолство.Логиката тук е прозрачна: докато Брюксел финансира разнообразни програми за развитие и предоставя преки дотации на източноевропейските страни в стремеж да изглади контрастите, намалявайки изоставането на бившите участнички във Варшавския договор от \"стара Европа\", за Полша, Унгария и останалите е изгодно да бъдат в състава на ЕС.Но щом само се превърнат от реципиент в донор и се наложи да дават назаем собствени средства, подкрепяйки изоставащите, тези страни може да изгубят всякакво желание за членство в ЕС. Развитие, което е абсолютно неизбежно - въпросът опира само до време и Брекзитът очевидно ще ускори нещата, тъй като Великобритания бе сред страните донори.В момента икономиката на Източна Европа общо взето расте по-бързо от тази на Запада с изключение на държавите джуджета и офшорна Ирландия, която е сред днешните лидери. В бившия \"съветски блок\" годишното увеличение е 3 до 5 на сто, по на Запад - в най-добрия случай 2 процента, а в най-големите икономики около един процент. За това естествено допринася и ефектът на \"ниския старт\", но изоставащите упорито наваксват и очевидно напредват.Ако оставим настрана сравнително преуспяваща Естония, най-добре се справят Унгария (точно там има ръст от 5 на сто), Полша, Чехия и Словакия, където населението вече получава високи или поне задоволителни доходи. По чудно съвпадение тъкмо тези държави формират собствено политическо обединение - твърд опонент на официален Брюксел.Говорим за Вишеградската група, създадена още през 1991 г. По ирония на съдбата членките й се обединиха тогава, за да вървят заедно към ЕС и взаимно да се подкрепят по пътя. Времената обаче се смениха: сега четворката остро критикува Брюксел заради миграционната му политика, а еврочиновниците - за \"необоснована намеса в работите на суверенни страни\", тоест в техните собствени.В три от четирите държави властта вече е в ръцете на евроскептици. В Полша управлява партията \"Право и справедливост\", разгромила съперниците си на последните избори под лозунги, изпълнени с консерватизъм, полски национализъм и критики към Берлин и Брюксел.В Унгария не се предават партията \"Фидес\" и премиерът Виктор Орбан, наричан \"Путин на Евросъюза\" и \"главен враг на глобалиста Сорос\". А в Чехия сполучливо се допълват ексцентричният президент Земан, явен симпатизант на Русия, и премиерът Бабиш, срещу когото привържениците на \"единна Европа\" (най-вече младежта) тихомълком готвят собствен \"Майдан\".Доста са разликите между тези страни - къде е толерантна и атеистична Чехия, къде е Полша, богомолна до мракобесие, или Унгария, която до днес се мисли едва ли не за империя. И все пак нещо ги обединява - те са формирани и узрели до сегашното си състояние именно като национални държави с остър усет за ценността на понятието суверенитет. Затова нека не се чудим, че либералните чехи вече два пъти поред избират президенти, демонстративно неизползващи знамето на ЕС, макар законът да ги задължава.В очите на мнозина поляци, унгарци, чехи брюкселските бюрократи са само ново, подобрено издание на \"съветските другари\" - посягат на традициите им като независими нации и слава богу, че не пращат танкове засега.Виждаме у тях чувство за уязвена донейде национална гордост и неприемане на евробюрократите - неизбрани от никого и съмнително ефективни, но решени да сложат под общ знаменател твърде различните държави в ЕС. Ако това бъде съчетано с явна икономическа нецелесъобразност страните им да членуват в общността, прогнозата на Путин има шанс да се сбъдне.Ще подчертаем: явна нецелесъобразност. Сериозни щети, както казахме, се очакват от множество не тъй очевидни процеси, нарушени, защото ЕС се цепи по шевовете. Няма обаче авантюри, в които не би дръзнал да се впусне един истински популист - а популистите са на почит в днешна Европа.Всъщност никой в ЕС май не спори вече с извода, че общността е в структурна криза. Населението на много страни все по-настойчиво тества якостта на тази конструкция. Изборните победи на евроскептиците изглеждат отвътре дори по-ефектно от впускането на Великобритания в свободно плаване.Естествено после мнозина ще съжаляват. Мнозина съжаляваха навремето и за края на социалистическата епоха. Но колелото на историята не дава заден ход - затова пък нищо чудно да се превърти отново. И пак да видим в Източна Европа същите политически процеси като в края на 80-те и началото на 90-те.  ", "date": "2019.11.21", "title": "Путин неслучайно предрече разпадане на Европейския съюз"}
{"url": "http://www.cross.bg/rezhim-voden-pernik-1618487.html", "text": "/КРОСС/ Заради водния режим в Перник, Ловеч и Плевен в Народното събрание бяха изслушани министърът на околната среда и водите Нено Димов и заместник-министърът на регионалното развитие Николай Нанков. В Перник и Ловеч водният режим е наложителен, за да се гарантират необходимите количества вода в следващите 4 до 5 месеца, заяви Николай Нанков:\"Двете ВиК са длъжни да преустановят със съответни мотивирани предложения и със съответните заповеди на кметовете на двете общини водоподаването към двете населени места в определените часови диапазони, за да гарантират необходимите количества в рамките на следващите 4 до 5 месеца, за да можем да гарантираме нормалното, макар и преустановено в определени часови диапазон на денонощието водоподаване. В Перник въпросът не е бил трябва ли, или не трябва да има воден режим. Трябвало е да има воден режим, може би е трябвало да бъде въведен месец по-рано\".В кулоарите на парламента Нанков коментира пред журналисти, че въведеният воден режим в Перник със спиране на водоподаването два пъти в денонощието не е ефективен и няма да гарантира водните количества до април, когато е снеготопенето. Той се позова на експерти на ведомството.  Режимът трябва да е за не повече от 7 - 8 часа веднъж в денонощието, подчерта той, като повтори предложението на министър Петя Аврамова отпреди няколко дни.В понеделник ще е готова втората проба на водата в язовир \"Долна Диканя\" за това дали е годна за пиене. Първа проба показа, че водата е заразена. Николай Нанков предупреди, че без изграждането на язовир \"Черни осъм\", населението на Ловеч и Плевен е застрашено от воден режим и в бъдеще.Екоминистерството е подписало договор за рехабилитация на мрежата за водоснабдяване в Перник, припомни ресорният министър Нено Димов. Той ще бъде изпълнен до 2021 година и ще преустанови загубите на вода, които са над 75%:\"Ще се намалят загубите на водата във водоснабдителните мрежи и ще бъде подобрено водоснабдяването на гражданите. По данни на регионалното прединвестиционно проучване в резултат от инвестициите във водоснабдителната мрежа на ъгломерация в Перник и Радомир загубата на вода ще намалее с близо 2,8 милиона куб. метра. Ще се осигури непрекъснато водоподаване, ще се рехабилитират около 24 километра и ще се изгради около три километра нова инфраструктура за подаване на вода\".Общата картина показва, че към момента нарушено водоснабдяване има в 17 области на страната или общо 315 хиляди жители са засегнати от воден режим, обобщи Николай Нанков.ИЛидерът на социалистите Корнелия Нинова обвини управляващите в безхаберие заради водния режим в различните области на страната:\"Да не би сега да идвате на власт и да ни казвате на нас какво е трябвало да стане. Защо не се случи десет години това \"трябва\". Не ви е слънцето виновно, нито ВиК дружествата, нито кметовете, виновно е безхаберното и некадърно управление в последните години - десет, и безсилието на същото управление днес да реши проблема. Ми свиквайте, уважаеми българи, ще носите легени с години наред\".", "date": "2019.11.21", "title": "17 области на страната с общо 315 хиляди жители са засегнати от воден режим"}
{"url": "http://www.cross.bg/medii-obshtestvenite-svurzani-1618488.html", "text": "/КРОСС/ Национална научно-практическа конференция на тема „Медиите в България: 30 години по-късно“ се провежда днес в София. Организатор на форума е департамент „Право“ на Нов български университет. Сред темите на конференцията е финансирането на обществените медии.Идеята на организаторите на форума е на едно място да се срещнат мненията на представителите на научната мисъл, практиците от медиите, неправителствения сектор, държавните институции и други по въпроса за предимствата и недостатъците в развитието на медийния сектор в България в годините на прехода.В интервю за предаването “Преди всички“ по програма “Хоризонт“ проф. Маргарита Пешева поясни темата на презентацията, с която тя се представя на конференцията - “Обществените медии, а сега накъде?“:“А сега накъде – се отнася най-вече до наложителната промяна на финансирането на обществените медии – БНР и БНТ. Тъй като моделът на таксите на база електромер, заложен в медийния закон, така и не успя да бъде въведен през последните 20 години. От тази гледна точка се водят вече доста сериозни публични дискусии – дали да се върви към търсене на модел за въвеждане на такси, примерно на база домакинство, както съществува в голяма част от обществените телевизии в Европа, или да се търси друг модел, свързан с държавна субсидия. Тъй като все повече обществени телевизии в Европа започват да се отказват от таксите за сметка на държавната субсидия. Моята лична препоръка е да се премине към финансиране с процент от БВП на страната, който да е изрично записан в Закона за радиото и телевизията на страната и да се въведе всяка година в държавния бюджет“.“Това е дали те (обществените медии - б.р.) да продължат да излъчват реклама, или пък цялата реклама да бъде пренасочена към търговския медиен сектор. Така както направиха Франция и Испания, които вече не излъчват реклама, но за сметка на това имат крос субсидиране и въобще такава е практиката в Европа. Някои обществени телевизии взимат и процент от годишните приходи на телекомуникационните оператори“, каза още проф. Пешева.“Защото въвеждането на финансиране чрез такси среща редица трудности в общоевропейската практика на обществените телевизии. Има трудности, свързани с практическото им въвеждане, както и такива, свързани със събираемостта на таксите. Като правило тази събираемост е сравнително ниска. Тя е най-ниска в икономически по-бедните страни и е най-висока в икономически силните страни. Има трудности, свързани с определянето на таксите за юридическите лица и за домакинствата. Има и такива, свързани с прилагането на конкретна методика…“.В програмата на форума е включено и експозе на генералния директор на БНТ Емил Кошлуков, посветено на бюджетното финансиране на обществената телевизия. Ще бъдат дискутирани теми като медии, избори, проблеми на медийната регулация, медийната грамотност и други.", "date": "2019.11.21", "title": "Проф. Пешева: Най-добре е обществените медии да се финансират с процент от БВП"}
{"url": "http://www.cross.bg/tzern-evropa-yugoiztochna-1618486.html", "text": "/КРОСС/ Българското правителство и държавите от региона следва да обединят усилията си за по-бързото изграждане на Международен институт за устойчиви технологии в Югоизточна Европа. Тази позиция държавният глава Румен Радев изрази на среща на „Дондуков“ 2 с генералния директор на Европейската организация за ядрени изследвания /ЦЕРН/ проф. Фабиола Джианоти. Проф. Джианоти е в страната по повод тържественото отбелязване на 20-годишнината от приемането на България за пълноправен член на ЦЕРН.Президентът Радев открои значимостта на изграждането на модерни научни центрове в Югоизточна Европа като предпоставка за създаване на перспектива за развитие на младите хора в родните им страни. Румен Радев отново подчерта, че без равномерно разпределение на научна и образователна инфраструктура между Източна и Западна Европа е невъзможно да бъде постигнато реално социално и икономическо сближаване в ЕС, независимо колко средства се усвояват чрез  европейските фондове. „Признателни сме за подкрепата на ЦЕРН и заявената готовност за предоставяне на най-съвременни технологии“, подчерта държавният глава и призова за споделяне на опита на ЦЕРН и по отношение на моделите за финансиране на подобни проекти и за правна подкрепа.Проф. Джианоти потвърди готовността на ЦЕРН за съдействие за изграждането на Институт за устойчиви технологии в Югоизточна Европа, за технологичен обмен, както и за последващо разширяване на научното сътрудничество с България. Тя оцени високо работата на българската научна общност, последователната подкрепа на страната ни за ЦЕРН и открои приноса на младите български учени в проектите на организацията.В срещата на „Дондуков“ 2 участва и проф. Леандър Литов, ръководител на българския екип в ЦЕРН и преподавател във Физическия факултет на Софийския университет „Св. Климент Охридски“.", "date": "2019.11.21", "title": "Румен Радев: Важно е да се изградят модерни научни центрове в Югоизточна Европа "}
{"url": "http://www.cross.bg/bazar-bazarut-razlichni-1618490.html", "text": "/КРОСС/ Коледният дух завладява столицата този петък, 22 ноември. За девети пореден път ще можем да се насладим на традиционния немски коледен базар в Градската градина, в близост до Народния театър. Питателни ястия, неустоими напитки, ръчно-изработени сувенири и забавна музикална програма са само част от радостите, които можем да очакваме тази година. - разказва австрийският певец Армин Ян Хофман, който от 5 години живее в България, а от 3 участва в организацията на коледния базар.Базарът отваря врати за посетители в 18 часа този петък. През седмицата програма ще има само вечер, а почивните дни ще предлагат интересни активности през целия ден.На сцената ще видим любими български музиканти, певци от различни музикални формати, както и чужденци. Базарът ще предложи и благотворителни инициативи. - казва още Армин.Базарът продължава до 21 декември, като за актуалната програма можете да се информирате в интернет.", "date": "2019.11.21", "title": " Немският коледен базар в София стопля душата в студените дни"}
{"url": "http://www.cross.bg/tzatzarov-istina-obektivnata-1618489.html", "text": "/КРОСС/ Ще бъдат положени максимални усилия за изясняване на обективната истина за смъртта на 3-годишното дете. Това обеща главният прокурор Сотир Цацаров по повод случая с починалото дете, което бе прехвърляно от болница в болница миналата седмица.Случаят предизвика широк обществен отзвук и стигна до премиера Бойко Борисов, а директорите и на трите болници, в които родителите на детето са търсили помощ – Педиатрията,  болница „Лозенец” и „Пирогов”, са отстранени от постовете си до приключване на разследването. Днес Сотир Цацаров обясни, че се извършват интензивни действия по разследването на случая. Той посочи, че е иззета цялата документация по случая и добави, че днес ще бъде разпитана и личната лекарка на починалото дете.\"Документация и данни за проведени предни лечения или лечения преди посещението и медицински действия преди посещаването на здравни заведения, днес ще бъде иззета и от личния лекар на детото, която също ще бъде разпитана\", обясни Цацарров.Главният прокурор добави, че са били разпитани родителите, както и други лица.\"От родителите са предадени записи от телефонните им апарати, които ще допринесат за разкриването на обективната истина. Следват разпити на всички медицински специалисти в трите здравни заведения, назначаване на съдебно-медицинска експертиза\", каза Цацаров.\"Нека от този случай не правим обобщение за всички хора, които упражняват лекарската професия, защото те заслужават уважение. Но ще бъдат положени максимални усилия за изясняване на обективната истина\", заключи той.", "date": "2019.11.21", "title": "Цацаров за смъртта на 3-годишното дете: Полагаме максимални усилия за разкриването на обективната истина"}
{"url": "http://www.cross.bg/kandidat-nyamashe-protesti-1618492.html", "text": "/КРОСС/ Аз поздравих колегата Пленкович (премиерът на Хърватия Андрей Пленкович - бел. ред.) за организацията, за начина, по който провеждат конгреса, за възможността всеки един да изкаже своето мнение. Разбира се, приемам упрека, че както ректорът на Софийския университет беше единствен кандидат, пък нямаше протести, Доналд Туск (новият председател на Европейската народна партия - бел. ред.) беше единственият кандидат, пък нямаше протести... можете да ми ги припишете на мен - че аз съм виновен, че не съм издигнал втори кандидат.\"Това отговори министър-председателят на България Бойко Борисов пред журналисти, попитан какви са впечатленията му от хърватската столица Загреб, където присъства на конгреса на Европейската народна партия (ЕНП).Борисов каза още и че ако Северна Македония иска да стане член на ЕС и НАТО, трябва да забрави антибългарската реторика.", "date": "2019.11.21", "title": "И ректорът на СУ беше единствен кандидат, пък нямаше протести"}
{"url": "http://www.cross.bg/potrebitelite-thinq-smart-1618491.html", "text": "/КРОСС/ LG Electronics (LG) представя новото си подобрено приложение ThinQ™, за да даде на потребителите още по-„умно“ изживяване у дома.Следвайки AI стратегията на компанията – „подобри, свържи и отвори“, новият ThinQ сега осигурява по-безпроблемно управление на LG уредите вкъщи и предлага повече услуги за клиенти в повече от 150 страни.LG ThinQ използва технологията на Google Assistant за разпознаване на гласа, за да предостави възможно най-лесния начин на потребителите да се свързват с техните умни уреди.В първоначалната си версия приложението SmartThinQ™ е първото по роса си мобилно приложение за умни домакински уреди, което предлага разпознаване на гласа. Така то даде свобода на потребителите да управляват и следят уредите си чрез гласови команди. Още повече, това подобрено приложение на база Изкуствен интелект дава персонализирана поддръжка под формата на проактивна система, която предупреждава потребителите за възможни проблеми, дори преди да се случат. Тази форма на клиентска услуга помага за още по-добро представяне на уредите, както и по-дълъг живот чрез подробното проследяване и съвети за поддръжка.Чрез приложението, потребителите могат да свързват технните LG уреди към техните Amazon акаунти, което му позволява автоматично да поръчва лиспващите продукти. Често позлвани продукти като препарат за съдове, прах за пране или омекотител могат да бъдат програмирани за поръчване и да пристигат пред вратата на потребителя, когато има нужда от тях.LG ThinQ позволява персонализирани команди чрез функции като Smart Care+ и Smart Pairing. Хладилник със Smart Care+ , управляван от ThinQ анализира потрбителските навици за по-персонализирани услуги, което ще намали разхода на енергия и ще помогне на продуктите да останат свежи за по-дълго като автоматично определя перфектната температура и влиза в режим на пазене на батерията.Със Smart Pairing от друга страна, най-новите сушилни на LG могат да се свържат с пералните на LG безжично и да адаптират програмата си с тази на пералнята за най-добро изсушаване. Благодарение на такива иновации от LG, потребителите нямат причина да се опасяват, че дрехите им ще се съсипят. „LG ThinQ е перфектният пример за нашата визия да доставим по-леснодостъпно Smart-дом изживяване без трудностите на обучителния етап, който тези сложни продукти изискват.” казва Рю Хе-Джун, изпълнителен директор на LG Smart Home Business. “LG винаги е поставял потребителя на първо място, а не технологията и развитието на системата ни за умни домове ясно показва точно тази всеотдайност.”", "date": "2019.11.21", "title": "LG Electronics (LG) представя новото си подобрено приложение ThinQ™"}
{"url": "http://www.cross.bg/tzigari-kytii-moneti-1618493.html", "text": "/КРОСС/ Митничари откриха старинни монети в кутии от цигари при проверка на камион на МП \"Капитан Андреево\", съобщават от Агенция \"Митници\".Камионът влязъл в България от Турция. При проверката не са открити несъответствия между декларираното в документите и наличната стока в товарното помещение.При последвалия личен преглед на шофьора, в двата външни джоба на якето му са открити две кутии цигари LМ, облепени с прозрачно тиксо. В кутиите вместо цигари митничарите откриват 220 старинни монети.Според извършената експертна справка става ясно, че 218 от монетите са редки електронови, златни, сребърни и бронзови от широк хронологичен обхват от 5-4 век преди Христа до 11-12 век от новата ера, а две от монетите представляват оловни византийски печати.", "date": "2019.11.21", "title": "Откриха старинни монети в цигарени кутии на \"Капитан Андреево\""}
{"url": "http://www.cross.bg/lozenetz-dnsk-zlaten-1618522.html", "text": "/КРОСС/ Новият кмет на район \"Лозенец\" Константин Павлов от \"Демократична България\" е отправил писмено искане до началника на Дирекцията за национален строителен контрол (ДНСК) арх. Иван Несторов да издаде заповед за премахване на сградата \"Златен век\".Внесеното в ДНСК становище на кмета Павлов аргументира искането със загубилото правно действие разрешително за строеж на 120-метровия небостъргач. То бе в сила до ноември 2017 г.\"Становището на Павлов идва да запълни шестмесечното мълчание от страна на главния архитект на Столичната община, арх. Здравко Здравков, след като през април 2019 г. началникът на ДНСК го задължи да се произнесе по казуса\", заявяват от \"Демократична България\".Районният кмет на \"Лозенец\" в отделно искане до кмета Йорданка Фандъкова и до главния архитект Здравков настоява за служебно изменение на действащия Подробен устройствен план на кв.272, местност \"Лозенец I част\". С изменението предвижданията в ПУП-а да бъдат приведени в съответствие с Общия устройствен план. Това значи строежът да не е по-висок от 26 м кота корниз, каквото е изискването на ОУП за този район на София.Според първото разрешение за строеж на \"Златен век\", издадено на 26 януари 2007 г., височината му може да е 120 м.", "date": "2019.11.21", "title": "Кметът на \"Лозенец\" към ДНСК: Премахнете строежа \"Златен век\""}
{"url": "http://www.cross.bg/prestuplenieto-raboti-ybita-1618495.html", "text": "/КРОСС/ 69-годишна българка е убита в Мадрид, след като е била намушкана във врата. Според местни медии заподозрян за престъплението е 35-годишният ѝ син, който също е български гражданин. Той е арестуван. Инцидентът е станал снощи в жилището на семейството. Свидетел на престъплението е станала дъщерята на починалата жена. Тя е изпаданала в шок и с нея работи психолог. Полицията работи по изясняване на причините, които са довели до фаталния край.", "date": "2019.11.21", "title": "Българка е убита в Мадрид, заподозрян е 35-годишният ѝ син"}
{"url": "http://www.cross.bg/ykraiina-nato-stoltenberg-1618494.html", "text": "/КРОСС/ Генералният секретар на НАТО Йенс Столтенберг призова страните членки на алианса да осигурят повече ресурси, за да подкрепят Украйна и Грузия, съобщава \"Гласът на Америка\".\"Призовавам съюзниците да осигурят всички необходими ресурси и личен състав, за да можем да им предоставим (на Украйна и Грузия) по-практическа подкрепа\", подчерта Столтенберг.Той също така припомнил значението на двете страни като партньори на НАТО в Черноморския регион.\"Този април догорихме пакет от мероприятия, за да извършим повече обучение и да увеличим обмена на информация\", уточни генералният секретар на западния военен алианс.По време на неотдавнашното си посещение в Одеса Столтенберг обеща подкрепата на алианса за Украйна в организирането на военно командване, логистика и киберсигурност.\"Ще ви помогнем с командването и контрола, киберсигурността и логистиката. Съюзниците подкрепят Военната академия в Одеса за повишаване и подобряване на качеството на военноморското образование\", обеща генералният секретар на НАТО по време на среща с вицепремиера Дмитро Кулеба.Според Столтенберг алианса осъжда агресивните действия на Русия в Черноморския регион.", "date": "2019.11.21", "title": "НАТО пришпорва страните членки да осигурят повече подкрепа на Украйна и Грузия"}
{"url": "http://www.cross.bg/yvrezhdaniya-hora-podkrepa-1618525.html", "text": "/КРОСС/ За първи път на 15 ноември 2019 в историята три правозащитни организации в сферата на уврежданията предизвикват съдебна процедура срещу Европейската комисия поради отказ да бъде спряно инфраструктурно финансиране от ЕС, което България ще използва за изграждане на институциите  за хора с увреждания.Това са Европейката мрежа за независим живот (ЕМНЖ), Фондация \"Валидити\" и Центърът за независим живот (ЦНЖ).Безвъзмездното финансиране по Подкрепа за деинституционализация на услугите за възрастни хора и хора с увреждания\" по Приоритетна ос 5 \"Регионална социална инфраструктура\" на Оперативна програма „Региони в растеж\" възлиза на 18 млн. евро, които ще бъдат използвани за изграждане, обновяване, обзавеждане и оборудване на 6 дневни центъра и 68 групови дома за възрастни хора и хора с увреждания, в това число и такива с психични проблеми, интелектуални затруднения и деменция.Средствата ще бъдат насочени към 29 общини, в които се очаквала бъдат разкрити до девет нови обекта.Една от тези общини е Дряново - сравнително малка община с население от 8.000 човека - където голям социален дом за 1 00 жени с увреждания ще бъде заменен със 7 новопостроени къщички.Вместо да им се предложи подкрепа за живот в общността, жените от големия дом ще продължат да живеят в институция, финансирана от ЕС., това коментира по време на пресконференция Ерик Розентал, изп. директор на Международната организация за защита правата на хората с увреждания (Disability Rights International)..Жалбоподателите пледират за отхвърляне отказа на Европейката комисия да прекрати плащанията, свързани с процедура за безвъзмездно финансиране BG16REOP001 -5.002 \"Подкрепа за деинстптуцпонализация на услугите за възрастни хора и хора с увреждания\" по Приоритетна ос 5 \"Регионална социална инфраструктура на Оперативна програма „Региони в растеж\". Трите организации са подкрепени от адвокатска кантора „Ковинггьи и Бърлинг\". ", "date": "2019.11.21", "title": "НПО внасят иск в Съда на ЕС срещу ЕК за финансиране и инициативи"}
{"url": "http://www.cross.bg/reklama-pravila-politicheskata-1618476.html", "text": "/КРОСС/ \"Гугъл\" обяви нови правила за политическата реклама, съобщи Ройтерс. Рекламодателите ще могат занапред да си подбират аудитория само въз основа на възраст, пол и местожителство според пощенския код.Досега специалистите, занимаващи се с политическа реклама, можеха да насочват продуктите си към хора, използвайки данни от поведението на потребителите в онлайн пространството, това какво търсят, дали са леви, или десни.Новите правила ще влязат в сила в Обединеното кралство следващата седмица преди изборите, до края на годината в останалата част от ЕС и в целия свят от 6-и юни 2020-а г., предаде Франс прес.", "date": "2019.11.21", "title": "Нови правила на \"Гугъл\" за политическата реклама"}
{"url": "http://www.cross.bg/plenkovich-prisuedinyavane-surbiya-1618513.html", "text": "/КРОСС/ \"Сърбия не е изминала и половината път от процеса на присъединяване към ЕС\", заяви хърватският премиер и лидерът на Хърватската демократична общност - Андрей Пленкович, сравнявайки периодите за присъединяване на двамата балкански съседи.„", "date": "2019.11.21", "title": "Пленкович: Сърбия не е стигнала и до средата на пътя към ЕС"}
{"url": "http://www.cross.bg/lechkov-leva-godina-1618511.html", "text": "/КРОСС/ Проблемите на БФС за изразходване на държавни пари продължава. След като стана  ясно, че 1 млн. лв. за похарчени за закупуване на екипировка от африканска фирма по програма за детско-юношески футбол, във втора част от разследването се разкрива, че ММС е отпуснало 2 млн. лева, които са усвоени от футболната централа за лагери и подготовка на таланти в периода 2016 и 2017 година. Поне два от хотелите, където се провежда подготовката на младите футболисти, са свързани с висши ръководители на БФС. През април 2016 година спортното министерство и БФС подписват договор за отпускане на 1 млн. лева за развитието на детско-юношеския футбол. В края на същата година са отпуснати още 1 150 000 лв.Голяма част от средствата (1 630 780 лева) са изразходвани за лагери на юношите. Разследването показва, че част от хотелите, където са настанявани младите футболисти, са свързани с вицепрезидентите на БФС Йордан Лечков и Атанас Фурнаджиев.Лечков притежава, чрез съпругата си, хотел „Спорт Палас“ в Сливен, а Фурнаджиев е собственик на „Белведере Холидей Клуб“ в Банско.Заместник-изпълнителният директор на БФС Антон Попов обясни, че хотелите са избрани от комисия на база постъпили оферти. \"Няма нищо неморално. Морално е, да\", коментира пред бТВ Йордан Лечков. От медията допълват, че са опитвали да получат документите към една година, а след като ММС първоначално е отказало да ги предостави, е заведено дело, и съдът е разпоредил това да се случи.Според отчетите за лагерите те са провеждани на цена от 75 лева на човек при общо 48 отбора, които са изпращани на лагер там. Проверка показва, че лагери могат да се организират на цени между 40 и 45 лева при същите условия в подобни хотели в България.Дългогодишният експерт по спортно и търговско право и бивш адвокат на автентичния ЦСКА Радостин Василев припомня, че базата на БФС в \"Бояна\" е функционирала в периода, в който са се организирали лагерите и са отпускани средства за тяхното провеждане. Тази база може да се използва без пари, но от БФС са предпочели да напълнят хотелите на Лечков и Фурнаджиев, за да могат да отчетат парите.\"Ако имаме явно неизгодни договори, тук вече ще бъде ангажирана наказателна отговорност, на хората, които са ги подписвали\", казва Руди.", "date": "2019.11.21", "title": "БФС е усвоил над 2 млн. лева за лагери в хотели на Лечков и Фурнаджиев"}
{"url": "http://www.cross.bg/problem-poleti-euryeiis-1618477.html", "text": "/КРОСС/ Някои самолетни полети на \"Бритиш Еъруейс\" (British Airways) са забавени в четвъртък поради технически проблем, заявиха от авиокомпанията, предаде Ройтерс.\"Нашите екипи работят усилено, за да разрешат техническият проблем, който засяга някои от нашите полети\", написа британската авиокомпания в Туитър в отговор на пътник, чийто полет се забави с 22 часа.\"Ние пренасочваме клиентите към алтернативни полети и предлагаме настаняване в хотел там, където те не могат да продължат пътуванията си тази вечер“.От 2017 година насам \"Бритиш Еъруейс\"  претърпя три големи компютърни сривове, последният от които наруши сериозно полетите през август тази година.През септември пък авиокомпанията беше засегната и от първата голяма пилотска стачка, която навреди сериозно на нейните печалби, а през юли на компанията беше наложена глоба в размер на 230 млн. долара (178 млн. британски лири) заради голям компютърен пробив, засегнал данните на редица клиенти.", "date": "2019.11.21", "title": "Забавяне на някои от полетите на \"Бритиш Еъруейс\" поради технически проблем"}
{"url": "http://www.cross.bg/evropeiiskiya-chavyshogly-parlament-1618478.html", "text": "/КРОСС/ Външният министър на Турция критикува председателят на Европейския парламент за \"неискрено и двулично\" поведение, защото изкривил това, за което двамата всъщност говорили, пише вестник Сабах.\"На среща с Мевлют Чавушоглу повторих решителното осъждане от страна на ЕС на турската военна намеса в Североизточна Сирия. Тя е неприемливо нарушение на международното право и подкопава стабилността и безопасността в региона\", написа в Туитър Давид Сасоли след срещата с турския външен министър.\"Ето още един пример за неискреността и двуличието на Европейския съюз. Председателят на Европейския парламент говори за теми, които не ми каза в лицето. Ужасен съм, че тази личност, която представлява народите на Европа, изкривява съдържанието на нашата среща\", каза Чавушоглу.", "date": "2019.11.21", "title": "Турция критикува председателя на ЕП за \"неискрено и двулично\" поведение"}
{"url": "http://www.cross.bg/lyka-teatur-banya-1618523.html", "text": "/КРОСС/ \"Кръговрат\" e спектакъл, изграден от миниатюри, които проследяват развитието на човечеството и дават прогноза за евентуалния му край.Чрез нестандартни средства и метафорични знаци се разкриват взаимоотношенията на хората в различните етапи от тяхното развитие. Представлението поставя въпроси за смисъла на живота и дава отговори, които вълнуват всеки.Международният фестивал на студентския театър KESTENBURG е платформа за сътрудничество между училища по изкуства от целия свят, която се организира на всеки две години от Студентския театър в Баня Лука. Всяко издание неизбежно събира студенти и преподаватели от 20 до 30 международни академии, а също самодейни театрални групи и компании от Европа. Фестивалът представя атрактивно разнообразие от студентски театрални практики.", "date": "2019.11.21", "title": "\"Кръговрат\" отнесе всички награди от KESTENBURG - Баня Лука, Босна и Херцеговина"}
{"url": "http://www.cross.bg/godini-pernik-vodata-1618479.html", "text": "/КРОСС/ Шокирани сме от факта, че заместник-министър от трибуната на парламента каза, че е разбрал от медиите, че освен в Перник, и в други градове има режим на водата. Това изречение казва всичко и потвърждава вчерашните ни думи за безхаберието и безсилието ви – министри четат от медиите къде има проблем с водата. Второто ви признание, което казва всичко - областният управител на Перник от ГЕРБ чак вчера, според зам.-министъра, била разбрала, че има правомощия и задължения по отношение на водоснабдяването в Перник. И това казва всичко – какви хора назначавате, знаете ли какво правят там и какви са им правомощията. Сами си го признахте в лицето на зам.-министъра.Трето, прехвърлихте вината на ВиК операторите и директорите, на кметовете. А вчера, г-н Нанков, отварям скоба, си позволихте да обвините кмет на БСП. Щях да ви питам - кметът на Перник чий беше, а на Шумен, а на Ловеч? Поне в тази огромна национална криза да не подхождате по този начин - няма никакво значение какъв е кметът, когато по ваше признание 315 хиляди човека са в криза и на воден режим.Прехвърлихте вината освен на ВиК, на кметове, на времето, дъждовете и снега, но не поехте никаква отговорност за политиката на правителството на национално равнище във водния сектор.Сега ще вземете една-две оставки, за да потушите напрежението сред хората в Перник и другите населени места. Но това не решава проблема. Помните ли, когато преливаха язовири и заливаха Варна, Мизия – какво отговори министър от правителството?Свиквайте, уважаеми българи - в глобални климатични промени, оттук нататък ще е така, язовирите ще преливат и ще ви давят.Сега е обратно – няма вода в язовирите, а причината е същата. Свиквайте, уважаеми българи, че ще носите легени години наред, защото има климатични промени и засушаване. Не можете докрай да се оправдавате с това, защото вие сам казвате една от основните причини – 75% от водата се губи. Изтича, защото няма подменена и рехабилитирана водопреносна мрежа. Чия е отговорността? На правителствата на Бойко Борисов през последните 10 години.Сега казвате, че отсега нататък трябва да подмените водопреносната система, започвате проекти.Къде бяхте 10 години?Да не би това да ви е първи ден на власт, че сега ни казвате какво трябва да стане? Колко пари изтекоха в тази система и къде са парите на хората от увеличението на цената на водата? Къде са парите от оперативните програми?По ваша официална информация 0,5 процента от водопреносната мрежа в страната сте подменили за 10 години. Сега ви е виновен дъждът, снегът, слънцето, засушаването и глобалното затопляне. Не, виновно е безхаберието ви през последните 10 години и безсилието днес да решите проблема и ужасяващите данни, които изнасяте за пръв път. 320- хиляди души вече в режим, вероятно ще станат повече, а отговорът за Перник е, че след 2 години ще се реши проблемът. 2 години ли ще ги държите на режим?Казвате, че от 4 дена проучвате алтернативни източници, а проблемът в Перник е поне от 2 години. Вие чак сега проучвате алтернативни източници. Казвате, че са подавани годишни, месечни, ежедневни прогнози и отчети от ВиК Перник – 10 години като ги четохте, какво направихте? Едва през последните 4 дни се сетихте, че има Владайски канал и оттам може да взима вода.Няма нужда опозицията да говори при това, което изнесоха министърът и зам.-министърът, то е самоубийство. Вие сами си отразяхте главите. Не ви е виновно слънцето, нито водата, нито ВиК дружествата, виновно е безхаберното и некадърно управление през последните 10 години и безсилието на същото управление днес да реши проблема. ", "date": "2019.11.21", "title": "Нинова за кризата с водата: Не е виновно слънцето, а некадърното управление във водния сектор"}
{"url": "http://www.cross.bg/stranata-chyzhbina-trimesechie-1618482.html", "text": "/КРОСС/ През третото тримесечие на 2019 г. 733.9 хил. български граждани са реализирали туристически пътувания.Преобладаващата част от тях - 75.6%, са пътували само в страната, 20.5% - само в чужбина, а 3.9% са пътували както в страната, така и в чужбина.В сравнение със същото тримесечие на 2018 г. общият брой на пътувалите лица на възраст 15 и повече навършени години намалява със 7.9%През третото тримесечие на 2019 г. най-много са пътували българите на възраст 25 - 44 години - 790 хил., или 45.5% от всички пътували лица.Във всички възрастови групи преобладава относителният дял на пътуванията в страната, като най-висок е при лицата на възраст 15 - 24 години - 78.2% от пътувалите в тази възрастова група.При пътуванията в чужбина делът на пътувалите лица на възраст 65 и повече навършени години е най-голям - 23.9% от пътувалите в съответната възрастова група.През третото тримесечие на 2019 г. като самостоятелни са били регистрирани 1 931.6 хил., или 84.2% от общия брой лични пътувания. Относителният дял на самостоятелните пътувания без резервация в страната е 91.7%, а на тези в чужбина - 54.6%.В структурата на разходите по видове с най-голям относителен дял в страната са тези за храна - 44.5%, докато в чужбина са разходите за транспорт - 30.1%.През третото тримесечие на 2019 г. средният разход при пътуване с лична цел на едно лице на възраст 15 и повече навършени години е 368.37 лв. в страната и 655.18 лв. в чужбина.Същевременно разходите на едно лице за професионално пътуване са средно 178.80 лв. в страната и 1 200.63 лв. в чужбина. ", "date": "2019.11.21", "title": "НСИ: Пътуваме по-малко през третото тримесечие на 2019 г. в сравнение с 2018 г."}
{"url": "http://www.cross.bg/pernik-yazovir-puti-1618521.html", "text": "/КРОСС/ В рамките на настоящия програмен период по Оперативна програма „Околна среда“ ще бъдат рехабилитарани ВиК мрежите на Перник и Радомир. Има изготвен проект и е сключен договор за финансиране с Управляващия орган на ОПОС. Инвестицията е над 100 млн.лв., като бенефициент по проекта е ВиК – Перник.Това обясни в парламента днес заместник – министърът на регионалното развитие и благоустройството Николай Нанков. И добави, че в предишния програмен период по Оперативна програма „Околна среда“ 2007 – 2013 община Перник е пропуснала възможността да кандидатства за европейско финансиране за рехабилитация на ВиК мрежата си.Според ВиК инженери при сегашният график на водния режим, при който се спира водата два пъти в денонощието, ще се влоши технико – експлоатационното състояние на мрежата и ще зачестят авариите.В Парламента заместник – регионалният министър още веднъж очерта основните проблеми, довели до кризисната ситуация с водоснабдяването в Перник, а именно – засушаването през годината, в резултат на което е намаляло нивото на водата в яз. „Студена“ 4 пъти спрямо същия период на миналата година и 3 пъти спрямо 2016 г.Другият проблем е старата и амортизирана ВиК мрежа в общината, заради която загубата на вода в града достига 76%, а в някои селища и до 90 на сто. В момента се работи по четири варианта за изход от ситуацията в Перник.Единият е яз. „Студена“ да бъде свързан с язовир „Долна Диканя“. Следващата седмица ще бъдат готови вторите проби на водата от там.За да се реализира тази идея ще са необходими 12 млн.лв. за водопровод и помпена станция.Обследвани са и местните водоизточници, които до сега са били замразени, но дебитът в тях е много нисък, което също не е алтернатива за водоснабдяването на общината.Разглежда се и възможността „Владайският канал“ да се свърже до месец и половина с язовир „Студена“. Дебитът му е 15 литра в секунда, но при пълноводие се увеличава в пъти.Към момента 17 области в страната са с нарушено водоснабдяване, в т.ч. 40 общини, 12 града, сред които Ловеч, Тетевен, Плевен, Добрич, Котел, Омуртаг и други. Засегнати са общо 315 хил души.Вследствие на климатичните промени и динамичните хидроложки процеси, страната ни ще бъде изправена пред все повече предизвикателства, свързани с водоснабдяването, каза Нанков и подчерта, че за целта, за първи път от 30 години насам,  се изграждат нови язовири. Преди месец беше въведен в експлоатация язовир „Пловдивци“ до Рудозем, изгражда се и язовир „Луда Яна“ до Панагюрище.На дневен ред стои изграждането на яз. „Кюстендил“, както и на яз. „Черни Осъм“, захранващ Ловеч и Плевен.Според Николай Нанков заради климатичните промени, които водят до интензивни валежи, последвани от трайни засушавания, много местни водоизточници пресъхват и се налага да се търсят алтернативни. „За справяне със ситуацията в страната са необходими комплексни мерки“, подчерта още заместник – регионалният министър, сред които в максимална степен усвояване на европейските фондове, рехабилитация на ВиК мрежата в страната и търсене на нови водоизточници.", "date": "2019.11.21", "title": "Осигурени са европейски средства за рехабилитацията на ВиК мрежата на Перник и Радомир"}
{"url": "http://www.cross.bg/hurvatiya-pobedi-deiivis-1618480.html", "text": "/КРОСС/ Испания победи Хърватия в мач от груповия етап на Купа Дейвис, който се проведе в Мадрид. В първата среща Роберто Баутиста Агут се наложи над Никола Мектич с 6-1, 6-3. След това Рафаел Надал победи Борна Гойо с 6-4, 6-3.Испания записа втора победа и влезе в четвъртфиналите на Купа Дейвис. За тази фаза се класират шестте победители в групите, плюс два отбора с най-добри допълнителни показатели. В това число влиза Русия, която надигра Хърватия (3-0) но падна от иберийците (1-2).За Рафа това е 25-а поредна победа в турнира. Така левичарят от Майорка изпревари Борис Бекер и постигна трета по продължителност серия в надпреварата. С най-много поредни победи може да се похвали Маркос Багдатис от Кипър – 36. Втори в списъка е Бьорн Борг (33). В Топ 5 е още един действащ тенисист – Анди Мъри с 19 успеха.Критиките към организаторите обаче се увеличиха, след като мачът между САЩ и Италия завърши в 4:04 часа сутринта. Щатите победиха но и двата тима отпаднаха.„Не знам къде съм, камо ли какъв ден и час е. Но трябва да поздравя момчетата“, заяви капитанът Марди Фиш.", "date": "2019.11.21", "title": "Испания надви Хърватия за четвъртфинал на Купа Дейвис"}
{"url": "http://www.cross.bg/trakiya-metra-magistrala-1618481.html", "text": "/КРОСС/ ТИР се обърна на магистрала \"Тракия\" на 76 км в посока Бургас, съобщават от NOVA.Камионът е скъсал мантинелата и е паднал от близо 7 метра височина върху кабината си. За щастие, шофьорът оцелява. Той е откаран в болницата за преглед, а малко по-късно е изписан.Камионът ще бъде изтеглен, а движението на магистралата ще бъде спряно частично.", "date": "2019.11.21", "title": "ТИР падна от 7 метра на магистрала \"Тракия\"  "}
{"url": "http://www.cross.bg/zhokera-film-produlzhenie-1618483.html", "text": "/КРОСС/ Режисьорът Тод Филипс заяви, че неговият филм \"Жокера\" ще се сдобие с продължение.Кинодеецът е имал среща с ръководителя на \"Уорнър брос\" - Тоби Емърик, с когото са обсъдили снимките на втората част на лентата. Филипс е поискал разрешение за създаването на нови истории с персонажите от вселената на Ди Си комикс. Според изданието, на режисьора са му разрешили да заснеме още един проект.Очаква се в новата продукция главната роля на Жокера отново да бъде поверена на Хоакин Финикс. Преди време самият актьор също заговори за евентуално продължение на филма., разказва Хоакин Финикс за \"Лос Анджелис таймс\".Същевременно преди дни бе обявено, че \"Жокера\" е преминал границата от 1 милиард долара в международния бокс-офис. Така той става първият филм, категоризиран като неподходящ за лица под 17 години без придружител, с подобно постижение.Това не е първият рекорд за \"Жокера\". През дебютния си уикенд продукцията реализира 93,5 милиона долара, отбелязвайки рекорд за филм, излязъл на екран през октомври. Само през първите си три седмици по кината лентата събра 737,5 милиона долара.", "date": "2019.11.21", "title": " Потвърдено е! \"Жокера\" ще има продължение"}
{"url": "http://www.cross.bg/ninova-komisiyata-zakon-1618484.html", "text": "/КРОСС/ „Още при създаването на КПКОНПИ от „БСП за България“ бяхме против. Тази комисия беше създадена сгрешено – тогава ние внесохме нашия алтернативен антикорупционен закон и той беше отхвърлен. Времето показа, че докато съществуваше и работеше, нито един политик по високите етажи на властта не беше осъден за корупция“, заяви председателят на БСП Корнелия Нинова в парламента.Тя констатира, че самият председател на комисията се е оказал замесен в корупционни действия. Нинова изтъкна, че не може депутатите и управляващото мнозинство да излъчват председателя на комисията, държавата да му плаща заплата и да се очаква, че той ще разследва депутатите обективно.„Човек, който е зависим от решението на мнозинството, ако тръгне да разследва обективно – утре същото мнозинство може да се събере и да го уволни. По този начин създаденакомисията, няма да пребори корупцията. Сега ни предлагат повече от същото. Досега имахме корупция, ако комисията и председателят й продължат да работят по този закон, ще имаме повече от същото – повече корупция“, категорична бе Нинова.Тя каза още, че от „БСП за България“ са внесли отново антикорупционен закон, в който се настоява председателят на комисията да се назначава от президента.„Предлагаме го не защото президентът Радев е подкрепен от БСП. Утре може да е друг, но това е институцията, която е избрана пряко от народа и не разпределя обществени поръчки и еврофондове. Ще настояваме Сотир Цацаров, или който и да е друг, да не се избира от НС, а от президента“, заяви Нинова.Тя подчерта, че не може да твърдиш, че не искаш депутати да излъчват този, който трябва да ги проверява, и в същото време да внесеш собствена кандидатура – по думите й това би било лицемерие от страна на левицата. На въпрос за гласуването на парламентарната група, тя обърна внимание, че ПГ ще присъства на изслушването на кандидатите и ще вземе своето решение. По повод личния си вот, Нинова заяви, че ще гласува „против“ кандидатурите на Цацаров и Найденов - не заради техните качества, а заради сгрешения модел.", "date": "2019.11.21", "title": "Корнелия Нинова: Внесохме закон - председателят на КПКОНПИ да се избира от президента"}
{"url": "http://www.cross.bg/simeonov-nego-protest-1618485.html", "text": "/КРОСС/ Изборът на лидера на НФСБ Валери Симеонов за зам.-шеф на парламента разгневи майките на деца с увеждания.Именно заради тях той се прости с вицепремиерския си пост в средата на ноември 2018 г. И седна отново на депутатската банка.Тази сутрин недоволните майки, обединени в инициативата \"Системата ни убива\", се събраха на протест пред парламента с искане да си хвърли оставката. Така за втори път той е атакуван от тях.\"Абсурдно е лицето на омразата, олицетворението на циничната политическа арогантност и самозабравяне да представлява българския парламент. Недопустимо е управлението, съдбата и имиджът на страната отново да зависят от нестабилните настроения и интереси на този коалиционен партньор с нищожна електорална подкрепа\", се казва в позицията на майките.Миналата година в разгара на протестите на майките на деца с увреждания Валери Симеонов ги нарече \"група кресливи жени\", които спекулират с \"уж болни деца\". Последваха протести с искания за оставката му, като премиерът Бойко Борисов се извини от името на заместника си, но самият Симеонов заяви, че не се отказва от думите си.Четири седмици след началото на протестите срещу него Валери Симеонов подаде оставка като вицепремиер.Сега, след като отново е на мушката на гневните майки, той коментира лаконично, че всеки има право на протест и никой не може да държи сметка на хората, излезли на улицата.Според него обаче протестите срещу него са политически.\"Това, което видяхме вчера, беше набързо организиран протест, това беше агитка, хората не знаеха за какво протестират, дори не ми знаеха името“, отсече Симеонов в коментар на протеста в сряда, зад който според него е стояла \"Атака“, въпреки че от партията на Волен Сидеров да твърдят, че е бил на привърженици на ГЕРБ.А на гнева на майките той отговори: \"Това приключи преди една година, моето поведение беше достойно, за да не нося някакви негативи на правителството, аз си подадох оставката и случаят е приключил\".Според него обаче доста бързо е било забравено, че именно той изигра важна роля при подготовката и приемането на закони за хората с увреждания като ресорен вицепремиер.  ", "date": "2019.11.21", "title": "Недоволни майки на протест пред НС заради Валери Симеонов"}
{"url": "http://www.cross.bg/gymi-snyag-taka-1618467.html", "text": "/КРОСС/ Всяка есен няколко милиона шофьори в България се изправят пред една и съща дилема: да инвестират ли в зимни гуми., че така наречените всесезонни гуми са точно това - универсално решение, което върши работа през всички сезони. Това е абсолютно вярно, ако карате само в града, не ходите по планини и сте склонни да се откажете от колата, когато вали сняг или улиците са заледени. Но във всякакви други условия разликата между всесезонната и зимната гума е поне 20% повече сцепление - а 20 процента е разликата между това да завиете или спрете навреме, или да се бухнете в крайпътната пряспа. Защо производителите, въоръжени с всички средства на модерната наука, все така не могат да направят гума, която да работи еднакво добре по всяко време? защото ние искаме от гумите си взаимоизключващи се неща. Искаме да са достатъчно твърди, за да понасят високи скорости и да се износват бавно. Но искаме и да са достатъчно меки, за да имат максимално добро сцепление с асфалта. Искаме да имат максимално голяма контактна повърхност на сухо, но и достатъчно големи канали да отвеждат водата и кишата, когато вали. Това е същото като да поискате обувка, която да става за плажа, за планината и за маратонско бягане. Съвременната технология може да ви предложи разумен компромис между тези неща. Но все пак той си остава компромис. за страни като съседна Гърция. Но за България с нейните континентални зими ползването им в сняг и лед е рисковано.Нека обаче първо видим какви са основните разлики. всесезонната има малко по-проста структура на протектора и по-дълбоки канали за отвеждане на вода.Зимната има несравнимо повече ламели - и всеки е замислен така, че да дава максимум сцепление при разнопосочни сили. Каналите тук са проектирани така, че да събират снега, и често дъната им са полирани, за да го изхвърлят по-лесно настрани. си има и свои оригинални решения, като например тази система за отвеждане на вода при Continental Winter Contact. Идеята е, че от самото триене между гумите и леда най-горният му слой се стопява и образува воден пласт между гумата и повърхността. Тези канали под протектора са специално замислени да отведат тази влага, преди да ви е подхлъзнала.В същото време гумата дава максимално голяма контактна повърхност, която при летните й аналози е намалена от каналите. съветват да ползвате малко по-широки гуми през зимата, отколкото през лятото. Вярно е, че по-голямата ширина влошава представянето върху пресен, неутъпкан сняг, и прави гумата малко по-податлива на аквапланинг. Но за сметка на това тя има чувствително повече сцепление на сух път, на утъпкан сняг или на лед, и спира по-добре на мокро. \n\t\t\t\t\t", "date": "2019.11.21", "title": "По-широки или по-тесни гуми през зимата? (Видео)"}
{"url": "http://www.cross.bg/detzata-hadzhi-dimitrovo-1618470.html", "text": "/КРОСС/ Днес ще бъдат изписани 22-те деца от ямболското село Хаджи Димитрово, които в понеделник вечерта бяха приети в болница по спешност след хранително натравяне.Пред БНТ директорът на училището в Дражево, където учат децата от Хаджи Димитрово, каза, че във вторник е имало повече отсъстващи деца, но в сряда посещаемостта е била много по-висока. Тя изрази надежда, че обстановката ще се нормализира до края на седмицата.Кметът на Хаджи Димитрово допълни, че досега не е имало подобен случай. Няма и сигнали за постъпили нови оплаквания от децата.Родител на дете сподели, че не е бил притеснен, тъй като работи като образователен медиатор в училището. Някои родители са били по-притеснени, но лекарите с грижата си за децата са успокоили обстановката, коментира той.", "date": "2019.11.21", "title": "Изписват децата, приети в болница с хранително натравяне"}
{"url": "http://www.cross.bg/bolnitza-bolesti-aleksandur-1618473.html", "text": "/КРОСС/ „Четири часа след приемането на 3-годишния Александър в болница състоянието му се е влошило.“  Това заявиха пред БТВ доц. Атанас Мангъров, специалист по инфекциозни болести, и проф. Иван Литвиненко от детската болница.На Александър е направена пълна кръвна картина и рентгенография, които показват 98% насищане с кислорород – това показва, че няма тежка пневмония.Според доц. Мангъров момченцето е трябвало да бъде заведено в инфекциозната болница. Окончателните резултати от назначената проверка зависят от резултатите от патоанатомичните препарати.Детето почина преди дни, след като бе водено от родителите в три столични болници.В сряда премиерът Бойко Борисов поиска здравния министър Кирил Ананиев временно да отстрани директорите на трите болници – Правителствена, детската и Пирогов, до изясняване на случая.", "date": "2019.11.21", "title": "3-годишният Александър се влошил 4 часа след като е приет в болницата"}
{"url": "http://www.cross.bg/tekstut-vlak-avtorski-1618472.html", "text": "/КРОСС/ Разходката сред природата през почивните дни винаги е приятна, а някои любопитни туристически дестинации са лесно достъпни с влак за всеки решил да грабне раницата и да избяга за кратко от шумотевицата на големия град.БДЖ се стреми да привлече именно тези хора в своята кампания за популяризиране на еднодневните разходки сред природните забележителности на България, като обявява конкурс за пътепис на тема „Разходка с влак”.Най-добрите авторски пътеписи, които са способни да впечатлят читателите дотолкова, че да нямат търпение да се втурнат в описания от автора маршрут, ще бъдат публикувани в специална рубрика на официалната страница на БДЖ, както и във фейсбук.Отличените участници ще получат по два билета за предстоящо организирано от БДЖ атракционно пътуване с парен локомотив или два билета за пътуване с влак на територията на страната по произволно избран маршрут до края на 2020 г.За участниците в конкурса е необходимо да спазят следните условия: Текстът да бъде авторски и написан от придобити лични впечатления. Текстът да бъде придружен с авторски снимков материал от пътуването с влака и посетените обекти. В пътеписа е желателно да бъдат посочени конкретните влакове, с които авторът е пътувал като маршрут от/до и часове на тръгване и пристигане. Текстът да бъде свързан с разходка в рамките на един или два дни.  Текстът да бъде с дължина между 2 и 5 страници. Желаещите да участват в конкурса могат да изпращат своите пътеписи на официалната електронна поща на БДЖ () до 01.03.2020 г. ", "date": "2019.11.21", "title": "БДЖ обявява конкурс за пътепис на тема „Разходка с влак”"}
{"url": "http://www.cross.bg/voda-meshtitza-sela-1618471.html", "text": "/КРОСС/ Веднъж на 48 часа от 18.00 ч. до 05.00 ч. ще получават вода жителите на пернишките села Мещица и Витановци. Мярката се налага заради намаленото количество вода в резервоар „Радина чешма“ и влиза в сила от днес, съобщиха от пернишката В и К. Ще се проследи цялостната система на водоснабдяване, уверяват още от дружеството.Променя се и режимът на водоподаване за част от пернишкия квартал „Църква“, където чешмите ще текат всеки ден от 15.00ч. до 08.00ч.Междувременно кметът на Перник Станислав Владимиров заяви, че ще изисква ежедневно справка от Районната здравна инспекция за качеството на водата.", "date": "2019.11.21", "title": "Жители на пернишки села ще имат вода веднъж на 48 часа"}
{"url": "http://www.cross.bg/nato-dobavi-kosmosa-1618465.html", "text": "/КРОСС/ НАТО прие днес решение да добави космоса в списъка на своите оперативни полета, заедно с въздушното, водното, сухопътното и електронното пространство.Горд съм от това историческо решение, заяви генералният секретар на пакта Йенс Столтенберг. Космосът присъства в нашето всекидневие и е съществена част от силите на НАТО за възпиране и отбрана, отбеляза той. Столтенберг добави, че в космоса са разположени средства, свързани с насочването, разузнаването, засичането на изстрелване на ракети.Космосът може да бъде използван с мирни цели, но и за агресивни действия - заглушаване на далекосъобщителни сигнали, прекъсване на услуги - включително самолетни полети, банкова дейност, осигуряването на прогнози за времето, добави генералният секретар. Той допълни, че в околоземна орбита днес има около 2000 изкуствени спътника и близо половината от тях са собственост на държави от НАТО.Столтенберг уточни, че алиансът няма да въоръжава космоса. Той поясни, че целта е осигуряването на защита за техническите средства, изведени в орбита.На днешното министерско заседание и на срещата на върха на НАТО на 3-и и 4 декември в Лондон ще се обсъждат теми като контрола върху въоръженията, увеличаването на разходите за отбрана на европейските партньори, както и нарастващата роля на Китай на световната сцена.Столтенберг междувременно приветства предложението на Германия за по-тясна политическа координация сред 29-те членки на алианса, предаде ДПА.По думите му това е \"послание, че НАТО е платформата, събрала Северна Америка и Европа, и тя е жизнено важна за нашата сигурност\".На път за срещата външният министър на Германия Хайко Маас каза, че е необходимо \"да бъде подсилено политическото крило на НАТО, за да има по-тясна политическа координация между партньорите\".В интервю за сп. \"Икономист\", публикувано по-рано този месец, френският президент Еманюел Макрон обвини Истанбул и Вашингтон, че не са се консултирали със съюзниците си, когато Турция навлезе в Северна Сирия след изтеглянето на САЩ оттам. По думите на Макрон случилото се е доказателство, че алиансът е в състояние на \"мозъчна смърт\". Думите на френския държавен глава смутиха много от членовете на НАТО и предизвикаха дебати за това как организацията да бъде използвана като платформа за политически дискусии.Форумът на НАТО в началото на декември ще се проведе по случай 70-годишнината на съюза.", "date": "2019.11.21", "title": "НАТО добави космоса в списъка на своите оперативни полета"}
{"url": "http://www.cross.bg/rozmarin-nastroenieto-zahar-1618468.html", "text": "/КРОСС/ Розмаринът намира широка употреба в кулинарията, но тя намира приложение в аюрведична медицината медицина и лечението с билки. Ако харесвате растението като подправка, то чаят от него със сигурност ще ви допадне. А какво по хубаво от приятен есенен следобед с топла напитка в ръка? За да се запази за по-дълго време и бъде достатъчно ароматен, след като се изсуши, той трябва да се съхранява вна тъмно, студено и сухо място. За предпочитане е да ползвате кутии, които се затварят херметически. Отварата от растението е пълна с антимикробни и противовъзпалителни съединения. Чаят е богат на антиоксиданти, които помагат да защититетялото си от възпаление и някои хронични заболявания. Това действие имат и полифенолните съединения като розмаринова и карнозна киселина. Съединенията в  чая от розмарин имат антимикробни свойства, които се борят с инфекциите през този сезон. Ако не се лекува, инсулиновата резистентност може да доведе до ежедневно повишаване на кръвната захар и диабет, а също така увреждане на сърцето, бъбреците и нервната система. Проучвания показват, че съединенията в чая могат да понижат кръвната захар, което го прави предпочитан от диабетици. Стресът, който имат голяма част от нас в ежедневието си, влияе негативно на тялото. Проучване от 2019 г., цитирано от Healthline, показа, че пиенето на чай и вдишването на аромата на розмарин, могат да повлияят благоприятно на настроението и концентрацията на мозъка. Ежедневната консумация на топлата напитка понижава тревожността и подобрява качеството на съня. Чаят от розмарин повишава настроението, защото съединенията в него поддържат баланса на чревните бактерии и намалява възпалението в хипокампуса (част от мозъка, отговарящ за емоциите, концентрацията и спомените). Определени съединения в чая са полезни и за очите. Едно проучване показва, че приемането на чай от розмарин заедно с други антиоксидантни храни и напитки, може да намали риска от поява на макулна дегенерация. От друга страна ромариновата киселина забавя появата накатаракта, която води до слепота. ", "date": "2019.11.21", "title": "4 ползи от пиенето на чай от розмарин"}
{"url": "http://www.cross.bg/labr-stena-nepal-1618469.html", "text": "/КРОСС/ Макс Бонио и Пиер Лабр са загинали на скалната игла Aiguille du Plan в масива на Монблан. Във вторник те са предприели изкачване на върха по маршрута на Бонингтън и цял ден не е имало новини от тях. Вчера сутринта хеликоптер е забелязал телата им в подножието.31-годишният Макс Бонио е член на елитния Военен високопланински корпус на Франция (Groupe militaire de haute montagne), а 38-годишният Пиер Лабр е планински водач в Шамони. Двамата имат изкачвания от Алпите до Непал и от Перу до Патагония.Бонио изкачва през 2016 г. девственaта източна стена на Сиула Гранде (6344 м) в Перу. Година по-късно прави премиера на Пангбук Север (6589 м) в Непал. През 2018 г. осъществява рядко зимно изкачване на северозападната стена на Чивета, Доломитите.По-рано тази година Бонио и Лабр, заедно с Лео Бийон изкачиха в Патагония Фиц Рой и Серо Торе.", "date": "2019.11.21", "title": "Опитни алпинисти загинаха докато изкачват Монблан"}
{"url": "http://www.cross.bg/ykraiina-sondland-razsledvane-1618475.html", "text": "/КРОСС/ Съществуването на паралелен дипломатически канал с Украйна бе в центъра на около шестчасовото даване на показания от американският представител в ЕС Гордън Сондланд. Той заяви, че е работил с адвоката на президента Доналд Тръмп - Руди Джулиани, по стратегия за Украйна.Сондланд допълни, че двамата са били под ръководството на президента и “че всеки е бил в течение\" на опитите за оказване на натиск на Украйна за разследване на политически опонент на Тръмп. Председателят на комисията, която провежда публичните изслушвания - Адам Шиф, нарече тези показания “решаващ момент в разследването” за започване на процедура по импийчмънт. Девин Нюнес - топ републиканецът в комисията, заяви, че Сондланд не е представил доказателства за твърденията си. В същото време говорител на Държавният департамент определи като невярно изказването, че Сондланд е споделил с държавния секретар Майк Помпейо, че според него президентът е обвързал отпускането на военна помощ за Украйна с разследване на политически опонент. Защитниците на президента не виждат проблем, тъй като помощта е била отпусната и двамата лидери са се срещнали без да се стига до разследване на демократа Джо Байдън. За Сондланд условие за заветната визита в Белия дом за украинския президент е било Киев публично да обяви започване на разследване срещу Байдън.Самият Тръмп настоява, че не поставял условия на Украйна и коментира, че изслушванията по процедурата по импийчмънт трябва да бъдат прекратени.  Втората сесия от изслушванията за днес текат в момента като показания дават Дейвид Хейл - третият по ранг служител в Държавния департамент, и заместник помощничката на министъра на отбраната Лора Купър.В предишно свое показание Купър е заявила, че е изразила пред официални лица опасения за законността на задържането на помощ за Украйна, а Хейл е обещал да говори за отзоваването на посланик Мари Йованович от Киев.", "date": "2019.11.21", "title": "Нови разкрития в САЩ за аферата с Украйна"}
{"url": "http://www.cross.bg/obslyzhvane-bankite-operatzii-1618474.html", "text": "/КРОСС/ Таксите по основни банкови операции ще поскъпнат отново - предупреждение за това може да се види на интернет страниците на част от банките, а новите по-високи цени идват в навечерието на влизането в сила на европейска директива, според която трансграничните преводите в евро поевтиняват от 15 декември.В коментар по темата за предаването „Преди всички“ по „Хоризонт“ Десислава Николова от портала „Моите пари“ обясни, че новият регламент предвижда таксите, начислявани от доставчика на платежни услуги за презгранични преводи, да бъдат равни на таксите, начислявани от този доставчик при национални плащания:„Това означава, че таксата за презграничен превод в страна членка от Европейския съюз, след влизането в сила на тази директива, не трябва да надвишава 3-5 лв. Всъщност, защото това е размерът на таксата в момента за местен превод, нареден през системата на БИСЕРА“, допълни Николова.Тя отбеляза, че още в оценката на въздействие, изготвена за новия европейски регламент, е посочено, че съществува риск банките да направят опит да компенсират част от загубите си, като увеличат размера на таксите за национални операции или такси за обслужване на сметки.Според финансовия анализатор повишаването на таксите е очакван процес и не бива да става повод за истерия, като част от тях може да бъдат избегнати от клиентите чрез използването на интернет банкиране.„Всъщност се увеличава размерът на таксата за обслужване на разплащателна сметка - месечната такса за обслужване на разплащателна сметка, както и касовите операции в клоновата мрежа на банките. От една страна това са най-масовите операции, които се извършват в банките. Таксата за поддръжка на сметка не може да избегнем - нейният размер си го заплащаме за това, че ползваме сметката“, каза анализаторът, но добави:„Докато част от касовите операции - примерно за теглене, внасяне на суми, могат да бъдат избегнати с интернет банкиране за междубанкови, вътрешнобанкови преводи. Така че, от гледна точка на това има алтернатива“.Увеличенията на банковите такси е един от инструментите за стимулиране алтернативните канали за банкиране, каквото е интернет банкирането, припомни Десислава Николова.Алтернативите на банковото обслужване вече представляват доста сериозна конкуренция и клиентите, които ползват тези платформи постоянно се увеличават, което „в някаква степен спира банките да увеличават още повече таксите“.„В интерес на истината, аз очаквах увеличението, което те предприемат да бъде доста по-сериозно“, отбеляза Десислава Николова. Тя пресметна, че средно с 12 лева годишно ще се повиши таксата за обслужване на разплащателна сметка.", "date": "2019.11.21", "title": "Задава се нова вълна на повишение на банковите такси"}
{"url": "http://www.cross.bg/hydozhestvena-gimnastika-arena-1618460.html", "text": "/КРОСС/ Шоу с участието на състезателките от националния отбор по художествена гимнастика очаква зрителите в София. Събитието ще се проведе днес в 19 ч. в зала \"Арена Армеец\".Съчетания и нови композиции ще представят Невяна Владинова, Катрин Тасева и Боряна Калейн, както и състезателките от ансамбъла - Симона Дянкова, Лаура Траатс, Мадлен Радуканова, Стефани Кирякова и Ерика Зафирова.Билети за събитието, което се организира от Българската федерация по художествена гимнастика, се продават . Пропуските са на цени от 15 до 40 лева, като ВИП билетът в близост до терена струва 60 лева.За последно българките играха на в София в средата на април по време на домакинството на Световната купа.\"Любовта между нас и нашите фенове ражда вяра, вдъхновява и зарежда със сили. Нека чувстваме този обмен на любов по-често! Нека не само се състезаваме, но и да се забавляваме. Искаме да подарим на хората нещо красиво, за да дойдат с децата и приятелите си\", каза председателят на федерацията по художествена гимнастика Илияна Раева, която обеща догодина да има голямо национално турне след олимпийските игри в Токио.Свои изпълнения ще покажат още представителки от 14 клуба по художествена гимнастика от София.Участие в събитието ще вземат музикалните групи СКАНДАУ и Deep Zone Project.Шоуто в \"Арена Армеец\" е част от минитурнето на гимнастичките в страната. Досега се проведоха спектакли в Пловдив и Русе, като предстои събитие в Панагюрище на 10 декември.", "date": "2019.11.21", "title": "Гимнастичките представят днес своя спектакъл в \"Арена Армеец\""}
{"url": "http://www.cross.bg/aktivni-tyutyunopyshene-vsyaka-1618457.html", "text": "/КРОСС/ Днес отбелязваме Международния ден без тютюнопушене.Според данни на Европейската комисия и е с почти 7-процентни пункта над средното за Общността, съобщи БНТ.6 милиона са жертвите на тютюнопушенето годишно. Всяка година цигарите убиват 5 милиона активни и 1 милион пасивни пушачи. Изследване показва, че у нас над 20 на сто от 15-годишните момчета са активни пушачи.Всяко трето момиче на тази възраст в България употребява тютюневи изделия, а това ни нарежда на първо място в негативната статистика за Европа. Всяка година в страната ни се диагностицират над 4200 нови случая на рак на белия дроб.", "date": "2019.11.21", "title": "Международен ден без тютюнопушене"}
{"url": "http://www.cross.bg/stoiinev-sotir-komisiya-1618456.html", "text": "/КРОСС/ \"Безспорно това е силна кандидатура. Сотир Цацаров е доказал, че може да бъде независим и да не се вслушва в управляващите\", заяви пред bTV депутатът Драгомир Стойнев във връзка с предложението на ГЕРБ и \"Обединени патриоти\" да излъчат Сотир Цацаров за шеф на Антикорупционната комисия.По думите му обаче левицата е на мнение, че председателят на тази институция трябва да се назначава от президента.\"Изключително е опасно да се сложи човек, който е контролируем от управляващите\", подчерта Стойнев.Той поясни, че от БСП не се предложили своя кандидатура, тъй като със 79 депутатите предложението нямало да бъде прието, а не искали да влизат в съглашателство с ГЕРБ.По отношение на предложението им партийната субсидия да стане 8 лв., Стойнев заяви, че това е сумата, която отговаря на нормалното функциониране на една политическа партия.Социалистът е категоричен, че партийната субсидия от 1 лв. е неприемлива и ГЕРБ са го направили, за да омаломощят БСП преди местните избори.Драгомир Стойнев коментира и Бюджет 2020 като изтъкна, че ще настъпи още една криза, тъй като с този бюджет получаваме още от същото.\"Ние предлагаме бюджет за младите хора и за младите семейства\", допълни депутатът.Припомняме, че днес Сотир Цацаров ще бъде изслушан от депутатите от НФСБ. Вчера изтече срока за номиниране на кандидати за председател на Антикорупционната комисия. Номинираните за поста са двама ГЕРБ и \"Обединени патриоти\" излъчиха Сотир Цацаров за шеф на Антикорупционната комисия, а от \"Воля\" предложиха депутатът от парламентарната им група Симеон Найденов.Новият председател трябва да приключи мандата на Пламен Георгиев, който подаде оставка в края на месец юли, заради скандала с недекларираната тераса на жилището му.", "date": "2019.11.21", "title": "Драгомир Стойнев: Сотир Цацаров е доказал, че може да бъде независим и да не се вслушва в управляващите"}
{"url": "http://www.cross.bg/pernik-ministerstvoto-stanislav-1618461.html", "text": "/КРОСС/ \"Необходими са ефективни действия на отговорните институции за възобновяване на водоснабдяването на Перник и гарантиране на здравето на гражданите\", заяви президентът Румен Радев на среща на „Дондуков“ 2 с кмета на града Станислав Владимиров.", "date": "2019.11.21", "title": "Президентът поиска бързо решаване на проблема с водата в Перник"}
{"url": "http://www.cross.bg/tysk-donald-zayavi-1618458.html", "text": "/КРОСС/ Полякът Доналд Туск беше избран почти с пълно единодушие за председател на Европейската народна партия по време на Конгреса на европейската десница в Загреб.Той успя да събере гласовете на 93% от делегатите на конгреса на ЕНП, като за негова гласуваха 491 и само 37 бяха \"против\".За пръв път източно-европеец ще ръководи голямото семейство на десницата в ЕС, в която членуват партии като Християн-демократическия съюз от Германия и \"Републиканците\" от Франция.  Част от нея са и ГЕРБ и СДС.Огромното множество в залата изпрати на крака и ръкопляскания  неговият предшественик Жозеф Дол.\"Като президент на Европейския съвет, Доналд Туск успя да обедини лидерите от различните политически семейства за постигане на консенсус. Сигурен съм, че сега той ще води ЕНП през предизвикателствата, с решения, дълбоко вкоренени в нашите ценности\", заяви г-н Дол.Доналд Туск благодари на всички за дадената му подкрепа. Той заяви, че партията се нуждае от приемственост и за него е чест да поеме поста от Жозеф Дол. Туск също така заяви, че е \"готов за борба\" срещу популизма, но и за християно-демократичните европейски ценности. Първият източноевропеец, заел лидерското място на най-голямата политическа партия в ЕС, каза, че дълбоко вярва, че \"само тези, които искат и са в състояние да дадат на хората усещане за сигурност и безопасност, запазвайки същевременно техните свободи и права, имат мандат да се кандидатират за властта\".", "date": "2019.11.21", "title": "Доналд Туск бе избран почти единодушно за председател на ЕНП"}
{"url": "http://www.cross.bg/donbas-pytin-vladimir-1618455.html", "text": "/КРОСС/ \"Президентът на Украйна Володимир Зеленски искрено иска да подобри ситуацията в Донбас\", заяви руският президент Владимир Путин, като същевременно изрази опасенията си, че определени неправилни действия от страна на Киев могат да доведат до задънена улица.По време на пленарното заседание на инвестиционния форум „Русия зове“ в Москва Владимир Путин определи като неприемливи и контрапродуктивни призивите за преразглеждане на минските споразумения и на закона за особения статут на Донбас:„Все по-често звучат тези, че минските споразумения трябва да бъдат преразгледани. Това е първото. Второ, че приетият от парламента на страната закон за особения статут на Донбас трябва да бъде заменен от някакъв друг закон. Президентът Зеленски каза, че това навярно може да се направи, но не знае как. Как трябва да оценяваме такива заявления?“Владимир Путин подчерта, че приетият от Върховната Рада закон за особения статут на Донбас е бил съгласуван с Донецката и Луганската народна република и добави:„Никакви други закони, които не са съгласувани с Донецката и Луганската народна република, няма да работят. Те само ще доведат ситуацията до задънена улица“.В понеделник от Кремъл официално потвърдиха предстоящата на 9 декември в Париж среща между лидерите на Русия, Украйна, Германия и Франция. Същия ден Русия върна на Украйна задържаните миналия ноември в близост до Керченския проток три военни кораба. Преди това украинската армия и опълченците се изтеглиха с военната си техника от линията на съприкосновение в района на селищата Станица Луганская, Золотое и Петровское.", "date": "2019.11.21", "title": "Путин: Зеленски искрено иска да подобри ситуацията в Донбас"}
{"url": "http://www.cross.bg/pesni-albym-noviya-1618464.html", "text": "/КРОСС/ Всяка поява на Лили Иванова се превръща в безспорно събитие. След по-малко от месец тя ще ощастливи публиката си с три последователни концерта на 8-и, 9-и и 10 декември в НДК.Известна с перфекционизма и творческата си безкомпромисност, Примата на българската естрада разказва за новите песни, които ще представи, и за музикантите, с които работи по новия си проект – двоен албум и грамофонна плоча. Те ще излязат в деня на първия концерт.В албума има нови песни, както и утвърдени хитове с нови аранжименти. Част от текстовете в новия албум са на Мартин Карбовски, а сред авторите на музиката са Ангел Дюлгеров, Огнян Енев и Веселин Веселинов-Еко. ", "date": "2019.11.21", "title": "Лили Иванова ще ощастливи публиката си с три последователни концерта през декември"}
{"url": "http://www.cross.bg/po-skupa-zastrahovkata-zastrahovka-1618462.html", "text": "/КРОСС/ Нарушителите на пътя ще плащат с до 400% по-скъпа застраховка \"Гражданска отговорност\", докато изрядните шофьори ще ползват отстъпка в полицата до 25% или до 23%. Това предвижда новият, втори вариант на Комисията за финансов надзор (КФН) за въвеждане на системата \"бонус-малус\" у нас, след като предишният опит през 2018 г. се провали. Предлага се системата да тръгне от 1 януари 2021 г., а идващата 2020 г. да е нулева, за да се натрупа информация. Запазва се рамката на системата, според която най-изрядните шофьори ще плащат с 25% (или 23%) по-евтина застраховка от стандартната, а най-големите нарушители - 400% по-скъпа.Този път обаче КФН предлага избор между две скали - едната с 15, а другата с 20 класове, съобразно стъпките за намалението или повишението в цената на застраховката.Първата скала предвижда пет бонус класа, при които с всяка изминала година без нарушения шофьорът ще получава отстъпка от застраховката.Ако предходната година не е извършил нарушение, ще му се намалява сумата с 12%, ако са две \"безгрешни\" години отстъпката е 15%, след това 18%, 20% и 23%, ако направи пет години без провинение на пътя. В същото време има 9 малус класа, при които всяка наказателна точка увеличава премията с от 25% до 300%. Втората скала е подобна, но с по-плавен преход между нивата.Не всяко нарушение на пътя ще води до наказателни точки, но по-скъпа застраховка ще плащат шофьорите, хванати да превишават скоростта.При превишение на скоростта с между 21-30 км/ч извън населено място шофьорът ще плаща с 25%, или с 10% по-скъпа полица в зависимост от предпочетената скала, която КФН ще избере след месец на обществени консултации.Ако скоростта е още повече над допустимата, увеличението на сумата съответно нараства. За отнемане на предимство или опасни маневри ще се отива директно на увеличение на цената със 140% или 150%. Същото важи и за управление на автомобил с алкохол в кръвта между 0,8 и 1,2 промила.Най-сериозно увеличение на цената се предвижда при причиняване на тежки ПТП, причинили смърт или телесни повреди. Тогава водачът попада директно в класа, предвиждащ 4 пъти по-скъпа застраховка през първата година. За да се върне на нормалната цена на застраховката, ще му трябват между 9 и 13 години, във всяка от които ще му се намалява оскъпяването, ако не прави други нарушения.За разлика от стария вариант бонус или малус класовете ще се определят само за лицата, които са собственици или водачи на автомобилите, но не и на самите возила. За целта в застраховката собственикът задължително ще вписва имената на хората, които могат да шофират автомобила му. При продажба на автомобила новият собственик няма да търпи вреди заради предишните нарушения, извършени със съответното МПС, но има предпазни клаузи, за да се избегнат злоупотреби.Всеки ще може електронно да проверява на сайта на Гаранционния фонд с ЕГН и електронен код своя бонус или малус клас, като той ще може да се оспорва.", "date": "2019.11.21", "title": "До 4 пъти по-скъпа \"Гражданска отговорност\" за нарушителите"}
{"url": "http://www.cross.bg/predmet-organi-granitzata-1618463.html", "text": "/КРОСС/ Български граждани, които имат публични задължения, няма да могат да напускат границите на Европейския съюз с повече от 30 хил. лева в себе си. Това предвиждат промени във Валутния закон, които министрите одобриха, съобщи правителственият пресцентър. Ограниченията, които сега се записват в закона, са залегнали и в европейското законодателство.Според разпоредбата, с която митническите органи трябва да осъществяват ефективен валутен контрол, пренасяните парични средства не трябва да превишават 30 хил. лева или тяхната равностойност в друга валута през границата на страната за трета страна, когато митническите органи по служебен път са получили информация за наличието на публични задължения на лицето.Митническите органи по границата на страната ще контролират и пренасянето през границата на благородни метали и скъпоценни камъни и изделия от тях.При нарушение ще съставят актове.Въвежда се дефиниция за \"укрит\" предмет и законови промени за отнемане в полза на държавата на цялата недекларирана сума.Ако благородни метали или скъпоценни камъни не бъдат декларирани, то глобата ще бъде в размер на една пета от стойността на недекларираните предмети. Когато недекларираният предмет е укрит по специален начин, наказанието е глоба в размер на една четвърт от стойността на укрития предмет.", "date": "2019.11.21", "title": "Длъжници няма да могат да напускат България с над 30 хил. лв."}
{"url": "http://www.cross.bg/bivsh-ministur-predsedatel-1618448.html", "text": "/КРОСС/ , началник на Националната генетична лаборатория в \"Майчин дом\";, министър на вътрешните работи;, бизнесмен, бивш председател на СОС;, сценарист, режисьор и продуцент;, бивш заместник главен прокурор;, член на ИБ на БСП, зам.-председател на ПГ на \"БСП за България\";, председател на Асоциацията на дружествата за здравно застраховане, бивш министър на здравеопазването;, лекар, бивш министър на здравеопазването;, журналистка;, музикант и певец;, юрист, бивш депутат; ", "date": "2019.11.21", "title": "Родени на 21 ноември "}
{"url": "http://www.cross.bg/tema-reshen-zashto-1618446.html", "text": "/КРОСС/  След хранителното натравяне - върнаха ли се децата на училище? На живо от Хаджидимитрово; След оставката на директора на пернишкото ВиК - как ще бъде решен проблемът с водоснабдяването в града?; Започват проверки за безопасността на продуктите за Коледа. За какво да внимаваме?; Отстраниха директорите на три болници в София - чия е вината за смъртта на 3-годишното дете?; В края на годината - ще ни изненадат ли банките с нови такси. Коментар на финансиста Левон Хампарцумян;Отвлечен ли е възрастен мъж за просия в чужбина? Дъщеря му го издирва от месеци без резултат; Нов скандален случай - дете на косъм от смъртта, след като е разкарвано от болница в болница; И още- лекарите от педиатрията с подписка в подкрепа на отстранения директор; Ще бъде ли отменено абсурдното решение на ТЕЛК-а в Пазарджик, което обяви момиче с тежка форма на аутизъм за напълно здраво. Румен Бахов на живо; Защо мъж опита да взриви къщата на майката на детето му в бургаско село?;С колко може да скочи цената на застраховката „Гражданската отговорност\" след новите промени в системата „Бонус-малус\"?; Рекордна опашка от тирове на граничния пукнт „Капитан Андреево\". Кога ще бъде решен проблемът?; Деца в плен по време на езиков лагер. Защо вместо на курс по английски - останаха затворени по стаите си? И кой контролира екскурзиите с деца? Проверка - в „На твоя страна\"; ", "date": "2019.11.21", "title": "Теми и гости в сутрешните блокове на телевизиите на 21 ноември"}
{"url": "http://www.cross.bg/oblachno-vyatur-duzhd-1618451.html", "text": "/КРОСС/ Днес ще е предимно облачно с максимални температури между 11 и 16 градуса. Такава е прогнозата за времето на Националния институт по метеорология и хидрология.Над  ще е облачно с превалявания от дъжд, на повече места и по значителни в следобедните часове. Ще духа умерен и временно силен източен вятър. Дневните температури малко ще се понижат и максималните ще са между 14° и 17°. Температурата на морската вода е 17°. Вълнението на морето сутрнита ще е 3, през деня ще се усили до 4 бала.Над  ще е облачно с валежи от дъжд, по-значителни в Родопите и Източна Стара планина. Над около 2000 метра дъждът ще преминава в сняг. Ще духа умерен, в планините на изток и временно силен юг-югоизточен вятър. Максимална температура на 1200 метра – около 8°, на 2000 метра – около 2°Атмосферното налягане е малко по-ниско от средното за месеца и няма да се промени съществено.В петък от изток-североизток, с умерен вятър, ще нахлува сравнително хладен въздух и температурите ще са почти без дневен ход. Ще остане предимно облачно, в много райони ще вали дъжд, над около 1800 м – сняг. По-съществени ще са валежите в Рило-Родопската област.", "date": "2019.11.21", "title": "Чака ни хладен четвъртък с много облаци"}
{"url": "http://www.cross.bg/izkystvoto-izkystvo-ekspat-1618450.html", "text": "/КРОСС/Картини на български художници за близо 1 милион лева събраха 130 инвеститори и ценители на изкуството на гала-вечеря във Военния клуб. Първият аукцион, организиран от Инвестиционния фонд Експат Глобално Изкуство, предизвика огромен интерес сред акционери и колекционери само месеци след старирането на фонда.Изложба над 100 платна на утвърдени, съвременни и всепризнатни творци елегантно показа какво седи зад акциите на Фонда, а гостите имаха възможност да наддават на таен и на явен търг за част от тях. Димитър Казаков – Нерон, Бенчо Обрешков, Светлин Русев, Иван Кюранов, Свилен Стефанов са само част от авторите на творбите, които бяха изложени на гала-вечерята.20 картини на обща стойност над 170 000 лева бяха купени от ценители на изкуството след тайния и явния търг. Най-висока цена след наддаването беше дадена за картината „Три фикуса“ на Свилев Стефанов. Впечатляващо внимание в наддаването имаше и за творбите „Самолет“ и „Бъкингам“ на Иван Кюранов, който е познат сред арт-ценителите и с новаторските си фотографски техники.Картините на едно от младите открития на Фонда – Петра Димитрова – се оказаха сред найатрактивните за гостите. Платното „Казаните“, с което перспективната художничка от Варна спечели националния конкурс на фонда за млади таланти, вдигна цената си 5 пъти по време на наддаването и беше продадено за 10 000 лева. Картината „Нездравословна конкуренция“ на същата художничка също има нов собственик след наддаване за нея.„Това е точният пример как Експат Глобално Изкуство може да печели в полза на своите акционери. Непрекъснато търсим активно добри сделки – стойностни творби с добър потенциал за реализация на пазара, така че да осигурим на акционерите си печалби от покачването в цените на произведенията в средносрочен и дългосрочен план. Това дава възможност на хора, които не са задълбочени познавачи, да спечелят от инвестициите си във Фонда. И в същото време, гласувайки доверие на таланти като Петра Димитрова, да подкрепяме тяхното развитие“, казва Никола Янков, управляващ партньор на „Експат Капитал“.Специален гост на събитието беше международният експерт по инвестиции в изкуството Джоу Ла Плака. Собственикът на престижна галерия в Лондон говори пред родните инвеститори и колекционери за особеностите на пазара и възвръщаемостта на вложеното в произведения на изкуството, както и за смисъла перспективни творци да бъдат подкрепяни.„Важно е да дадете бъдеще на вашите млади„Важно е да дадете бъдеще на вашите млади творци, с подходящата реклама можете да им осигурите път и по света“, каза в лекцията си пред гостите Джоу Ла Плака.„Заслужава си публиката да обърне внимание на изкуството като отделен клас активи. Досега се гледаше на изкуството като декорация, която пълни окото, но вече може да пълни и джобовете“, обясни още експертът.Очакванията след продажбите на 20 от общо 100 картини по време на търговете са цената на една акция на Фонда да се вдигне с около 4%. Амбицията на Експат Глобално Изкуство е да постига годишна доходност от поне 20%. ", "date": "2019.11.21", "title": "Аукцион с картини за 1 млн. лв. събра инвеститори и колекционери"}
{"url": "http://www.cross.bg/chasa-zala-provede-1618447.html", "text": "/КРОСС/От 09.00 часа ще се проведе заседание на Народното събрание.От 09:00 часа във Френския институт ще се състои форум, ще представи добри европейски практики за децентрализирано производство на електроенергия от възобновяеми енергийни източници. В дискусията ще се включат доц. д-р Атанас Георгиев - декан на Стопанския факултет на СУ „Св. Климент Охридски\",Калоян Стайков от Институт за пазарна икономика, Игнасио Наваро - енергиен експерт в „Грийнпийс\" - Гърция и др.От 09:30 часа в Аулата на СУ ще се проведе Международна конференция на тема: „Япония и Европейския Югоизток - над сто години политически, икономически, културни и академични взаимоотношения\".От 10.00 часа в зала „Мусала 1\" хотел „Хилтън\", ще бъде представен анализ на предизвикателствата пред интегрирането на маргинализираните етнокултурни общности в българското общество чрез спорта с фокус върху ромите и мигрантите, както и разработения механизъм за ефективно приобщаване на тези общности чрез спортни инициативи.От 10.00 часа в Административен съд - София на ул. „Вашингтон\" № 17 ще се гледа делото на Мая Манолова за касиране на изборите за кмет на столицата.От 10:30 часа в хотел InterContinental (Бална зала), организацията на евреите в България „Шалом\", Американският еврейски комитет и Световният еврейски конгрес организират уъркшоп на тема: „Няма място за реч на омраза\".От 10.30 часа в зала 3 на НДК ще се открие първата интердисциплинарна международна среща дискусия „RELOGIA Триалози 2019 - Наука-Изкуство-Технологии\" с участието на министъра на образованието Красимир Вълчев, вицепремиера Томислав Дончев, заместник-министъра на културата Амелия Гешева и генералния директор на ЦЕРН д-р Фабиола Джаноти. От 11.30 часа в София Тех Парк министър Вълчев и д-р Джаноти ще открият изложба, посветена на 20 г. от приемането на Република България за пълноправен член на ЦЕРН.От 11:00 часа в зала 6, етаж 5, в сградата на Министерството на транспорта, информационнитетехнологии и съобщенията, ИА „Автомобилна администрация\" ще представи проект за надграждане на електронни регистри и системата за контрол.От 11.00 часа в Първа зала на Столична община на ул. „Московска\" № 33 заместник-кметът Йоана Христова ще представи проекта на план-сметка за дейностите по сметоизвозването.От 11:00 часа в хотел „Анел\" (бул. „Тодор Александров\" № 14) ще се проведе пресконференция по повод официалното представяне на резултатите от задълбочен анализ за негативните последствия от деинституционализацията на деца в България.От 12:00 часа в пространството до НДК Фондация \"ДОСТОЙНИ БЪЛГАРИ\" открива паметник на бележития българин Симеон Радев.От 15.00 часа в зала 6 на НДК министър Десислава Танева ще връчи приза Агробизнесмен на България за 2019 г.От 16.00 часа на „Дондуков\" 2 държавният глава ще бъде домакин на церемонията по връчването на четиринадесетите годишни награди „Най-голям корпоративен дарител\".От 17.00 часа в зала 1 на НДК вицепрезидентът Илияна Йотова ще присъства на концертспектакъла „Празника на доброто\".От 17.30 часа в зала \"Георги Баев\" на КЦ \"Морско казино\" ще се проведе информационна среща по проекта за подмяна на „дървените печки\" с екологично отопление.От 10:30 часа в офиса си на пл. „Бдинци\"-2 екипът на Областен информационен център-Видин ще проведе информационна среща по процедури „Споделена визия за екологичната мрежа Натура 2000 в България\" и „Изготвяне/актуализиране на планове за действие за видове\", финансирани от Оперативна програма „Околна среда\" 2014-2020 г.От 9.30 часа в голяма зала на Община Велико Търново продължава Трета национална среща на експертите по социални дейности и здравеопазване от общините - дискусионен форум през целия ден.От 11.00 часа в читалище „Надежда 1869\" ще бъде отбелязан Деня на Християнското семейство концерт.От 12.00 часа пред сградата на Общината ще се проведе кампания „Аз не пуша\" по повод Международния ден без тютюнопушене.От 16.00 часа в Ритуална зала на Общината ще бъде отбелязан Деня на Християнското семейство.От 17.00 часа в Изложбени зали „Рафаел Михайлов\" ще се проведе откриване на IV Национално биенале на рисунката - Велико Търново 2019.От 15.00 часа ще се проведе тържествено заседание на Общински съвет - Златоград, посветено на освобождението на Златоград.От 16.00 часа ще бъдат поднесени венци и цветя пред паметниците и паметните плочи в града.От 17.00 часа на централния площад ще има тържествен ритуал и проверка-заря, с участие на 101 Алпийски полк и представителния духов оркестър на Военновъздушните сили град Пловдив.От 17.00 часа в ритуалната зала на кметство Момчиловци ще бъде отбелязан празникът Въведение Богородично, като четири двойки, празнуващи златни сватби, ще подновят обетите си.От 9.30 часа в зала \"Панорама\", ще се проведе заседание на Общинския съвет.От 13.00 часа ще даде пресконференция ПП АБВ - националният лидер на партията Румен Петков и областният лидер Цветан Антов.В 11.30 часа пред храм „Свето Преображение Господне\" ще бъдат раздадени около 300 порции риба по повод Деня на християнското семейство.В 15.30 часа в Комплекса за социални услуги за деца и семейства ще се проведе заключително събитие от Информационна кампания по приемна грижа „Приеми ме с обич\".В 18.00 часа в изложбената зала „2019\" Областният координатор на ГЕРБ и кмет на Пловдив в периода 2011 - 2019 г. инж. Иван Тотев ще направи отчет на своята дейност.От 09.00 часа в село Полковник, Серафимово архиерейският наместник на Смолянска духовна околия Негово Високопреподобие архимандрит Висарион ще отслужи светата божествена Литургия по повод храмовия празник на църквата „Въведение Богородично\".От 12.30 часа в офиса на местния обществен посредник Надежда Чакърова - Николова, омбудсманът Диана Ковачева ще проведе изнесена приемна в града.От 10.30 часа в хотел „Балкан\", курорт „Чифлика\" заместник-министър Вергиния Кръстева ще открие 5-то издание на ежегодния форум-семинар на производителите на малини и ягодоплодни.  ", "date": "2019.11.21", "title": "Предстоящи събития в страната за 21 ноември"}
{"url": "http://www.cross.bg/-chasa-telegraf-monitor-1618449.html", "text": "/КРОСС/  - Гърция ще превъзпитава 1/3 от пушачите с по € 500 в ресторант; - 36 нарушения ще оскъпяват полицата за автомобила;- Борисов иска възмездие за смъртта на 3-годишния Александър; - След 55 г. планове България може да има магистрален пръстен;- Продаваме колата само с оценка от застраховател; - Длъжници на хазната с по-малко от 30 бона зад граница; - Държавата оцени щетите от скандалните горски заменки на едва 80 млн. лева; - Задава се нова вълна на повишение на банкови такси; - Пръскаме 37 млн. лв. в курортите; - Под земя печатат новите паспорти;- Мнозинство! Проф. Герджиков избран за ректор на Софийския университет за още 4 години; - Хора със запори ще атакуват Кацаров начело на антикорупцията; - Ректори на нож срещу промените в Закона за висшето образование; - София ще вози със златни минибусчета пътници дo метрото; - Нов лимит на болничните; - Перник щурмува сградата на ВиК; - Малкият Шенген не е нова Югославия; - Нов археологически парк израсна край Благоевград; - Лиляна Павлова, вицепрезидент на Европейската инвестиционна банка: ЕИБ вече има 85 проекта в България за €5,36 милиарда; - Димитър Маргаритов, председател на Комисията за защита на потребителите: 10% от търговците са с нарушения покрай Черния петък; - Пенсионните фондове не са пирамида; - Главният изпълнителен директор на „ПОД Алианц България\"; За да решим проблема с ниските пенсии,трябва да развиваме втория стълб; - Владимир Тодоров, шеф на Асоциацията на пострадали в катастрофи: Бонус-малус ще свали нарушенията на пътя; - За да се срещне с Тръмп, Борисов ще прекоси минно поле; - 4 версии къде изчезна водата на Перник;- Фокус-мокус бонус-малус; - Министри на каишка; - България - съюзник на който Америка може да разчита; ", "date": "2019.11.21", "title": "Преглед на печата за 21 ноември"}
{"url": "http://www.cross.bg/vsichki-hrama-bila-1618453.html", "text": "/КРОСС/ На 21 ноември Светата Православната църква чества празника Въведение Богородично – Деня на християнското семейство и младеж.Богородица била обречена от родителите си на Бога още преди рождението си. Когато навършила три години, те я завели в Йерусалимския храм.Със запалени свещи всички близки я съпроводили през града до храма.Светата Дева била поставена на първото стъпало и за почуда на всички, неподдържана от никого, тя се изкачила свободно по 15-те стъпала и се спряла на най-горното.Първосвещеник Захария – баща на св. Йоан Кръстител – я посрещнал, благославяйки я. Когато достигнала възрастта, на която младите възпитанички на храма трябвало да се върнат в света и да се омъжат, тя била „дадена“ на престарелия си родственик Йосиф, който оттук нататък трябвало да бди над нея.Семейното ходене на църква в този ден символизира влизането на тригодишната Мария в храма и напомня на родителите за духовните им задължения към децата. Защото семейството е най-доброто училище, което може да даде първите познания за Бога и Православието, за християнските добродетели, на които векове се е крепял българският род.Така се чества здравата връзка помежду всички, а масата не се вдига, за да дойде Богородица през нощта, да хапне и благослови дома.Ако е топло и слънчево, зимата ще е люта, а лятото-сухо, ако вали дъжд или сняг, зимата ще е снежна, лятото-дъждовно, а реколтата богата.Много строго се спазва забраната да не се крои и шие дреха за мъж на този ден, защото ако го срещне вълк в гората, ще го нападне и изяде. Според народното поверие нощите от 14 (или от 11 ноември) до 21 ноември, наричани „Мратински нощи“, са много по-лоши дори и от „Мръсните дни“, защото през тях най-лесно човек може да се разболее.", "date": "2019.11.21", "title": "Днес е Денят на християнското семейство"}
{"url": "http://www.cross.bg/oblasti-neno-dimov-1618454.html", "text": "/КРОСС/ В пленарната зала депутатите ще изслушат представители на Министерството на регионалното развитие и благоустройството и министъра на околната среда и водите Нено Димов заради въведения воден режим в три области - Перник, Ловеч и Плевен.Изслушването ще се проведе по настояване на парламентарната група на БСП.В декларация лидерът на социалистите Корнелия Нинова отчете, че загубите за доставяне на питейни води у нас нарастват до 60 процента, нараства и цената на водата. Министерствата ще трябва да отговорят за инвестициите в сектора и дали ще сме свидетели на водна криза.", "date": "2019.11.21", "title": "Нено Димов отговаря на депутати за водния режим в три области на страната"}
{"url": "http://www.cross.bg/kostin-german-deloto-1618452.html", "text": "/КРОСС/ На 21 ноември в Специализирания наказателен съд ще се проведе заседание по делото срещу Герман Костин, обвинен в убийството на 5-годишния Никита Плотников.На 9 август 2019 г. съдия Александра Йорданова бе избрана за докладчик по делото срещу Костин. Разпределението стана във връзка с решение на САС, с което се отмени присъдата по делото срещу Герман Костин и делото се върна на първата инстанция за ново разглеждане от друг състав.По-рано прокуратурата поиска доживотен затвор за Герман Костин заради убийството на 5-годишното дете, чието тяло бе намерено в куфар край село Пасарел през 2015 г.По кърпа, с която било увито детето, разследващите установиха ДНК-материал, който е изследван и експертиза заключи, че е повече от 100% сигурно, че този материал е оставен от Костин.Другите доказателства, които са събрани, са записи от камерите на АПИ, които са го заснели как шофира към мястото на извършване на престъплението.Засичане на мобилния му телефон показа, че той се е намирал в района по същото време. Смъртта на детето е настъпила вследствие на задушаване.Самият Костин тогава не даваше обяснения пред разследващите и не призна вината си. Майката на загиналото дете е била съдружник с Герман Костин във фирма за недвижими имоти.", "date": "2019.11.21", "title": "В спецсъда започва делото за намерения в куфар убит 5-годишен Никита"}
{"url": "http://www.cross.bg/za-da-povyarvash-v-dobroto-1618436.html", "text": "/КРОСС/ \"За да повярваш в доброто, трябва да започнеш да го правиш.\"", "date": "2019.11.21", "title": "За да повярваш в доброто"}
{"url": "http://www.cross.bg/zagivat-dyshi-istoriyata-1618439.html", "text": "/КРОСС/  - Свети Вилиброрд е ръкоположен за пръв епископ на фризийците. - Започва строежа на днешната Катедрала Свети Вит, когато епископът на Прага е издигнат в архиепископ. - Войската на бъдещия полски крал Ян III Собиески разгромява армията на Хюсеин паша при украинската крепост Хотин. - Във Филаделфия е открит първият театър в Северна Америка. - Жан Пилатр и маркиз Франсоа д'Арлан извършват първия свободен полет над Париж с балон.- Северна Каролина става 12-я щат на САЩ. - Наполеон Бонапарт издава указ за икономическа блокада на Англия, в отговор на организираната от Англия морска блокада на Франция.- След попадане на мина в Егейско море, потъва корабът-близнак на Титаник - лайнерът Британик; от 1300 души екипаж и пасажери загиват 30. - ИРА извършва екзекуция на 14 тайни агенти от британските тайни служби, известно в историята като Кървавата неделя. - Фирмата AT&T започва производството на първия телекс. - При два атентата на групировката ИРА в Бирмингам загиват 19 души и са ранени 180. - При най-големия в историята на Невада (САЩ) пожар на хотел в Лас Вегас загиват 87 души и 650 са ранени. - Подписано е Дейтънското споразумение, което слага край на продължилата три години и половина война в Босна и Херцеговина. Споразумението е тържествено ратифицирано в Париж на 14 декември същата година.- За първи път действащ президент на САЩ (Бил Клинтън) прави официално посещение в България. - НАТО отправя покана към България, Естония, Латвия, Литва, Румъния, Словакия и Словения за присъединяване към пакта.- При манипулиране на изборите за президент на Украйна Виктор Янукович е обявен за победител, което дава начало на масовите протести, известни като Оранжевата революция. - Страните от Парижкия клуб опрощават 80% (около $100 милиарда) от външния дълг на Ирак. - В резултат на взрив в полската каменовъглена мина Халемба на 1030 м дълбочина загиват 23 миньори. ", "date": "2019.11.21", "title": "21 ноември в историята"}
{"url": "http://www.cross.bg/deva-hrama-prechistata-1618438.html", "text": "/КРОСС/ Когато пречистата Дева навършила три години, праведните й родители изпълнили обещанието, което дали пред Бога, преди още тя да се роди. Затова те тържествено въвели своята дъщеря в Йерусалимския храм и я посветили на Бога.Древните отци на Църквата, като възпяват Въведение Богородично със свещени песни, разказват как Йоаким и Ана събрали своите роднини и приятели; млади девойки със свещи в ръце вървели пред светата Отроковица, а след тях родителите водели пречистата Дева и я довели до Йерусалимския храм. Първосвещениците и служителите в храма ги посрещнали с пеене на свещени химни. Св. Герман, патриарх Цариградски, в една свещена песен влага такива думи в устата на св. Ана:\"Принасям на Господа моя обет, произнесен в скръб чрез моите уста. Затова събрах свещеници и сродници и им казвам: \"Радвайте се с мене! Сега аз се явявам пред вас майка, довеждам дъщеря си и я предавам не на земен цар, а на Бога, Небесния Цар\".Св. Дева била поставена на първото стъпало пред храмовия вход и, за почуда на всички присъстващи, неподдържана от никого, тя се изкачила свободно по 15-те стъпала и се спряла на най-горното.Първосвещеник Захария въвел пречистата Отроковица в Светая Святих, където влизал веднаж в годината само първосвещеникът.Праведните родители принесли дарове и жертви на Бога и след това, като поличили благословение от свещениците, се върнали с роднините си в Назарет.Св. Дева Мария живеела при храма. Там в отделни помещения живеели млади девойки, посветени Богу, също така и вдовици, които служели в храма, подобно на пророчица Ана (Лука 2:36-38). Тук живеели също странници и пришълци. Към тях се присъединила и св. Ана, майка на св. Богородица, която овдовяла скоро след въвеждане на пречистата Дева в храма. Но тя живяла кратко време със своята пресвета Дъщеря. Скоро след мъжа си и тя починала.Св. Дева се възпитавала под надзора на по-възрастните благочестиви девойки, опитни в Св. Писание и в ръкоделията. Тя усърдно се трудела, непрестанно се молела, обичала да чете Св. Писание. По такъв начин тя се готвела за своето високо назначение. Църквата я нарича прекрасна зора, от която изгряло Слънцето на правдата. \"Дух Светий\" - говори свещената песен - осветил тази, която пребъдвала вътре в храма и била хранена с небесна храна\".Когато пречистата Дева стигнала до възраст, на която девиците, които се възпитавали при храма, обикновено се връщали в света и се омъжвали, свещениците поискали тя да постъпи по същия начин. Но пресв. Дева им открила своето желание - да посвети себе си Богу и да не встъпва в брак. Тогава те, по внушение от Св. Дух, я сгодили за престарелия Йосиф, роднина на нейните родители. Той станал покровител на пречистата Дева и уважавал обета, който тя дала пред Бога.Иконата \"Въведение на Божията майка\" представя тригодишната св. Отроковица, възкачваща се по стъпалата и влизаща в храма. Изобразеното на тая икона събитие трябва да ни внушава желанието да водим децата си в храма Божи, от млади години да ги учим на молитва и слушане Св. Писание, за да могат и те да растат в благочестие и все по-високо да се издигат по стъпалата на добрите дела и благочестивите помисли.", "date": "2019.11.21", "title": "Въведение Богородично"}
{"url": "http://www.cross.bg/bagazh-raiiuner-ruchniya-1618459.html", "text": "/КРОСС/ Испански съд днес постанови, че политиката на нискотарифна авиокомпания \"Райънер\" (Ryanair) да таксува допълнителния ръчен багаж е неправомерна и не може да се прилага в Испания, предаде агенция \"Ройтерс\".Авиокомпанията миналата година реши, че повечето хора плащат допълнителна такса за внасянето на повече от един багаж в салона на самолета. Според новите правила пътниците имат право да носят безплатно само \"малка чанта за лични нужди\", която да се поставя под предната седалка.Пътничка, пътувала от Мадрид за Барселона, се обърнала към съда, след като персоналът на авиокомпанията я принудил да плати 20 евро за 10-килограмов багаж, който тя взела в салона.Съдът разпореди на \"Райънер\" да й върне 20 евро плюс лихвите, но отхвърли искането й за компенсация от 10 евро заради причинените й неудобства.Съдията реши, че ръчният багаж би могъл да се носи лесно в салона, като се позова на испанска разпоредба, която разрешава на пътниците да взимат ръчния си багаж в самолета без допълнителни такси. Освен това определи таксата като неправомерна и я обяви за невалидна в Испания.Искането за компенсация е отхвърлено, тъй като безспорно пътничката е засегната от гняв и безсилие, затова че е трябвало да плати допълнителни непредвидени разходи, но дискомфортът й не е достигнал равнище, което да оправдае компенсацията, се посочва в мотивите за решението на съда.\"Това решение няма да засегне багажната политика на \"Райънер\", коментираха от компанията пред агенция \"Ройтерс\".Според авиокомпанията решението е \"изолиран случай, в който погрешно се тълкува търговската ѝ свобода да определя размера на кабинния багаж\".Миналата година Италия също забрани на \"Райънер\" и \"Уизеър\" таксуването на ръчния багаж.Според италианския регулатор тази допълнителна такса трябва да бъде включена в стандартната тарифа, защото налагането й след това е фалшиво представяне на действителната цена на билета и не позволява да се направи реално сравнение с тарифите на останалите компании, поради което клиентите биват лъгани.", "date": "2019.11.21", "title": "Испания забрани на \"Райънер\" да таксува пътниците за ръчния им багаж"}
