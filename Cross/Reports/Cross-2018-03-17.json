{"url": "http://www.cross.bg/vyatur-valezhi-silen-1570343.html", "text": "/КРОСС/ Оранжев код за силен вятър е в сила за цялата страна, в някои области ще вали обилен дъжд, в други ще се образуват поледици, сочи справка на сайта на НИМХ.В 24 области на страната е в сила оранжев код за силен вятър и обилни валежи:От Видин, Монтана, Враца, Плевен, Ловеч, Габрово: Ще духа умерен до силен вятър от северната четвърт и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече.Велико Търново, Търговище и Шумен:Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Вятърът ще се ориентира от североизток и ще е със средна скорост 10 - 15 м/с и пориви до 20 м/с. Тмпературите бързо ще се понижат.Варна:Ще духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който вечерта в северните райони от областта ще премиват в сняг. Възможни са поледици. Има условия за значителни валежи и гръмотевици. Очаквани количества между 10 и 20 л/кв.м.Бургас, Ямбол, Сливен, Стара Загора, Хасково:Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м.Кърджали:Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м.Пловдив, Смолян, Пазарджик, Благоевград, Кюстендил, Перник, София-град, София-област:Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с.В 4 области е в сила оранжев код за силен вятър и поледици:Русе, Разград, Силистра:Ще духа силен до бурен североизточен вятър и него температурите значително ще се понижат. Ще ума валежи от дъжд, които с понижението на температурите ще преминат в сняг. Ще има условия за образуване на поледици. Сумарни количества между 20 и 35 л/кв.м, в отделни райони и повече.Добрич:Ще духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който след обяд в северните райони от областта ще премиват в сняг. Възможни са поледици. Има условия за значителни валежи и гръмотевици. Очаквани количества между 15 и 20 л/кв.м.По Черноморието е обявен жълт код. Очаква порив на югозападен вятър до 20 м/сек.", "date": "2018.03.17", "title": " Оранжев код за силен вятър, обилен дъжд и поледици е в сила за различни области в страната на 18 март"}
{"url": "http://www.cross.bg/pylev-nepobeden-pobedi-1570328.html", "text": "/КРОСС/ Тервел Пулев ще атакува десетата си поредна победа в полутежка категория при професионалистите срещу непобеден до момента унгарец.Българинът ще излезе на ринга срещу Ласло Пензеш в 8-рундов мач на гала вечер в австрийската столица Виена на 7 април.Пулев има баланс от 9 победи в 9 мача, 8 от които с нокаут.39-годишният унгарецът Пензеш, който също е непобеден до момента, като има 7 победи, 6 от които с нокаут, след дебюта си при професионалистите в средата на октомври миналата година.В галата ще участват и осем от националите на България при аматьорите, които ще мерят сили срещу съперници от държавния тим на Австрия. ", "date": "2018.03.17", "title": "Тервел Пулев срещу непобеден унгарец във Виена"}
{"url": "http://www.cross.bg/luchi-kosmicheskite-aktivnost-1570330.html", "text": "/КРОСС/ Ефектът от радиацията върху астронавтите, извършващи междупланетно пътешествие, ще е по-голям, отколкото се смяташе досегаТова установиха учени от университета на Ню Хемпшър в САЩ, съобщи Лента.Причината за това се крие в намаляването на слънчевата активност. В резултат слънчевият вятър отразява по-неефикасно космическите лъчи.Били изследвани данни, събрани от уреда CRaTER, който се намира на борда на космическия апарат \"Лунар рикънисънс орбитър\" и има за цел да прецени въздействието на космическите лъчи и слънчевата радиация. Оказало се, че излъчването, чиито източници са обекти извън Слънчевата система, става по-интензивно. Причината за това е анормално дългият период на понижена слънчева активност.По мнението на учените, дозата на възможното облъчване, което ще получат отправилите се към Марс астронавти, ще се увеличи с 30 процента.Опасност идва също от Слънцето. През септември 2017 г. астрономи регистрираха изхвърляне на коронарна маса, довело до разпространение на високоенергийни частици. ", "date": "2018.03.17", "title": "Нова опасност, свързана с пътуванията до Марс"}
{"url": "http://www.cross.bg/microsoft-gamarue-botneta-1570307.html", "text": "/КРОСС/ Доклад на Microsoft разкрива кои са водещите заплахи, които ни дебнат в интернет.Ботнетите продължават да засягат милиони компютри по света, фишингът е най-използван от киберпрестъпниците, а рансъмуерът остава силен фактор - това са основите изводи в новото издание на доклада Microsoft Security Intelligence Report (MSIR), който анализира тенденциите в заплахите за сигурността от февруари 2017 г. насам, предава CNET.През ноември м.г., като част от публично-частно глобално партньорство, Microsoft прекъсна инфраструктурата за управление и контрол на една от най-големите малуер операции в света - ботнета Gamarue. Компанията анализира над 44 000 проби за злонамерен софтуер, които разкриха широко разпространената инфраструктура на ботнета и откриха, че Gamarue разпространява над 80 различни производни малуер програми.Първите три класа злонамерени програми, разпространявани от ботнета Gamarue, са рансъмуер, троянски коне и бекдорс. Обезвреждането им доведе до 30% спад на заразените устройства за период от само три месеца, подчертава докладът на Microsoft.Тъй като доставчиците на софтуер въвеждат по-силни мерки за сигурност в своите продукти, става все по-скъпо за хакерите да проникнат успешно в софтуера. За разлика от това, е по-лесно и по-евтино да се подведе потребителя да кликне върху злонамерена връзка или да отвори фишинг имейл.През 2017 г. са приложени успешно фишинг модели, които карат потребителите да прехвърлят лични данни и друга чувствителна информация. Всъщност, през втората половина на годината фишингът е сред най-сериозните имейл заплахи за Office 365.Други популярни начини сред киберпрестъпниците са използването на лошо защитени облачни приложения. В доклада MSIR се установява, че 79% от SaaS приложенията за съхранение и 86% от SaaS приложенията за сътрудничество не криптират данните както в покой, така и в транзит.Рансъмуерът също остава фактор в сферата на сигурността. Парите са най-силният мотив за киберпрестъпления, така че най-често използваната стратегия е изнудване за криптовалути и други плащания, като потенциалните жертви се заплашват със загуба на техните данни.През 2017 г. бяха отчетени 3 глобални рансъмуер атаки - WannaCrypt, Petya/ NotPetya и BadRabbit, които засегнаха корпоративни мрежи и болници, системи за транспорт и управление на трафика. Екипът на Microsoft установява, че най-засегнатият от рансъмуера регионът е Азия.Атаките на рансъмуер, наблюдавани през изминалата година, са много разрушителни и се движат с невероятно бързи темпове. Поради автоматизираните им техники за размножаване, те заразяват компютрите по-бързо, отколкото един човек би могъл да реагира, и оставят повечето си жертви без достъп до файловете им за неопределено време.Основно заключение в доклада е, че тези заплахи са взаимосвързани. Например, рансъмуерът е един от най-известните видове зловреден софтуер, разпространяван от ботнета Gamarue. Друг пример е, че киберпрестъпниците се възползват от легитимните възможности на дадена платформа, за да прикрепят документ „за атака\" (например документ на Microsoft Office, съдържащ рансъмуер във фишинг имейл). ", "date": "2018.03.17", "title": "Microsoft: Ето кои са водещите онлайн заплахи"}
{"url": "http://www.cross.bg/taksite-medii-obshtestvenite-1570332.html", "text": "/КРОСС/ \"За\" или \"против\" таксите за радио и телевизия? Този спор не е патент само на Швейцария, която наскоро проведе референдум по темата. Обществената медия в Австрия ORF се финансира от една страна с такси, събирани от всички граждани на страната (които в отделните провинции варират и са в размер на около 300 евро годишно), а от друга - от рекламни приходи. През последните седмици набира скорост дискусията дали таксите да бъдат отменени.Темата отдавна е водеща за вече бившата опозиционна Партия на свободата. Днес тя е част от управляващата коалиция и естествено бе подхваната отново. Председателят на партията, Хайнц-Кристиян Щрахе, който е и вицеканцлер в кабинета, наскоро поднови кампанията си за отмяна на таксите, очертава контекста на споровете австрийският професор по медийни комуникации в университета във Виена Роланд Буркарт в интервю за предаването \"Събота 150\".Хайнц-Кристиян Щрахе от крайнодясната Партия на свободата настоява финансирането на обществената ORF да се случва през бюджета. \"Ние сме „за\" обществените медии. Искаме обществените медии да са добре финансирани. Но искаме също така, обществените медии да спазват принципа на обективността и независимата журналистика и да не допускат тенденциозност в отразяването на политическия живот\", подчертава Щрахе.\"Имаме категоричното изявление на правителството, че целта не е пълната отмяна на таксите. И въпреки това - министрите в кабинета от партията на канцлера, Народната партия, са предимно млади хора и не си дават сметка какво би означавала отмяната на таксите за радио и телевизия\", допълва проф. Буркарт, който е оптимист, таксите ще бъдат запазени, но при всички положения предстои сериозна дискусия по въпроса. По думите му, част от тази дискусия е например дали огромният архив на обществената медия още от годините преди появата на частните медии, трябва да им бъде предоставен за ползване като национално богатство.Без таксите обществените медии биха били значително отслабени, категоричен е проф. Роланд Буркарт:\"Таксите представляват почти половината от финансирането им. Приходите от реклама не са константа, напротив, те спадат с всяка изминала година. Всеки трус в рекламния бизнес неминуемо се отразява и на финансирането на обществените медии.\"\"Като цяло не бих казал, че в Австрия има някакъв особен интерес към медийния живот. Дискусията, за която говорим с вас, за много хора просто не е интересна и те не я следят. Но от друга страна, най-общо казано, австрийците не са доволни от ORF. Причината е много прозаична - според тях обществената медия не предлага достатъчно забавления\", изтъква още австрийският професор:\"Нивото на обществената медия е прекалено високо, за някои дори елитарно. За това в момента ми е много трудно да предвидя какъв резултат би имал евентуален референдум за това дали да се отменят таксите за радио и телевизия.\"Неотдавна проведено изследване на Европейския съюз за радио и телевизия EBU показlа, че доверието в обществените медии се завръща. Запитан дали това важи и за Австрия, проф. Буркарт коментира, че данните са релевантни за Австрия и прави впечатление, че в критични ситуации броят на радиослушателите и на зрителите на ORF значително се увеличава. ", "date": "2018.03.17", "title": "Австрийците очакват от обществените медии повече забавление"}
{"url": "http://www.cross.bg/zhekova-neshtata-ramoto-1570313.html", "text": "/КРОСС/ Александра Жекова падна лошо на трасето във Вейзонас. Най-добрата българска сноубордистка ожули лицето си и извади рамото си.Сани сама показа в социалните мрежи как изглежда след тренировката за последния кръг от Световната купа по сноуборд в Швейцария.Сериозно е нараняването на рамото й, заради което може да пропусне за по-дълго време снежните писти, пише \"Манитор\".Текстът към снимката й е показателен за характера й: \"Никога не оставяй нещата, които искаш, да те карат да забравиш за нещата, които имаш!\" ", "date": "2018.03.17", "title": "Сани Жекова с ожулено лице и извадено рамо"}
{"url": "http://www.cross.bg/telford-razsledvane-velikobritaniya-1570311.html", "text": "/КРОСС/Независимо разследване започна във Великобритания след разкритието на педофилски скандал в английския град Телфорд, който потресе обществеността.Според разследване на британския в. \"Сънди мирър\" до 1000 деца, сред които най-малките на 11 години, са били жертви на агресия и изнасилване, понякога колективно, от 80-те години насам в Телфорд - град с население от 170 000 души в Централна Англия, предаде BBC.Полицията не е успяла да разбие педофилската мрежа в града, допълва изданието.В сряда пред британските депутати британският премиер Тереза Мей каза, че е шокирана от разкритията и нарече случилото се \"ужасяващо\". Тя подчерта, че е необходимо възможно най-бързо провеждането на разследване за установяването на истината.Разследването се води от независим орган, който проверява дали институциите са извършили всичко необходимо, за да защитят децата.Пред \"Сънди мирър\" 14-годишно момиче от Телфорд разказа, че е било принудено да има сексуални отношения с няколко мъже в ресторанти или мизерни къщи. След това то отивало в местна клиника два пъти седмично, за да вземе хапчета срещу забременяване, но никой не му задал въпроса защо се нуждае от тях. Нейните нападатели я заплашвали със саморазправа, ако проговори.Депутатката от Телфорд от Консервативната партия Луси Алън каза, че жертвите на педофилската мрежа в града са били често пъти бели момичета от работнически семейства, които са имали различни проблеми и точно затова нападателите ги взимали на прицел. ", "date": "2018.03.17", "title": "Педофилски скандал гръмна във Великобритания"}
{"url": "http://www.cross.bg/infrastryktyra-putishta-ochakva-1570336.html", "text": "/КРОСС/ През нощта и утре се очаква съществена промяна във времето. По високопланинските проходи е възможно дъждът да премине в сняг.По разпореждане на председателя на Управителния съвет на Агенция \"Пътна инфраструктура\" инж. Дончо Атанасов всички областни пътни управления и снегопочистващите фирми са в готовност за поддържане на републиканските пътища при зимни условия.Агенция „Пътна инфраструктура\" апелира шофьорите да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на „Пътна полиция\".", "date": "2018.03.17", "title": "АПИ: През нощта се очаква влошаване на времето. Снегопочистващите  фирми са в готовност за зимно поддържане на  републиканските пътища"}
{"url": "http://www.cross.bg/imigranti-ispaniya-predimno-1570334.html", "text": "/КРОСС/ Хиляди протестираха и в Мадрид. Имигранти, предимно от Африка, искат по-добро отношение от полицията и разследване на смъртта на мъж от Сенегал.Ден по-рано в испанската столица имаше сблъсъци, но този път протестът беше мирен и значително по-многоброен.Според медиите 35-годишният сенегалец, който си изкарвал прехраната като продавач на сувенири, починал от сърдечен удар, след като полицаи го гонили с мотор по улиците. Мъжът бил нелегално в Испания, но от 12 години се самоиздържал.В Испания има хиляди продавачи на евтини стоки, които нямат разрешително и продават предимно край туристическите обекти. ", "date": "2018.03.17", "title": "Имигранти протестираха в Мадрид "}
{"url": "http://www.cross.bg/knigi-spasyat-godina-1570306.html", "text": "/КРОСС/ Деца от столично училище събраха 1700 лева, за да спасят няколко ценни книги на Софроний Врачански и проф. Иван Шишманов. Инициативата им е част от дарителската кампания на Националната библиотека „Осинови книга\".Уникалният Първи Видински сборник на Софроний Врачански от 1802 година и два екземпляра от първото печатно издание на „Царственик или История българска\" от 1844-та се нуждаят от спешна реставрация. Напукани кожени корици, разкъсвания, окисляване и ронлива хартия са само част от проблемите.„Като разтворим книгата, личат скъсвания, замърсявания от употреба, липса на ъгълчета, страници, които са отделени, петна от намокряне\", обяснява Нона Петкова, от отдел„Ръкописи и старопечатни книги\" в библиотеката.С каузата да спасят безценните литературни съкровища от 19 век, се заемат осмокласници. Събират мигновено необходимата сума за реставрацията.„Не се събират трудно, защото родителите на децата от цялото училище, тъй като всички се включиха, искаха ние децата да сме тази промяна, която да запази историята на България\", заявява Вероника Кръстева.„Сякаш има влечение да се забравяме сами. Идеята беше да направим така, че да не се забравяме\", заявява Георги Педаков.Ограниченият бюджет налага библиотеката да прибегне до кампанията „Осинови книга\". По програмата от 2009 година насам са спасени над 16 документа, сред тях е и житието на Свети Йоан Рилски от 1671-ва година.Но дори и спасени, книгите продължават да са заплашени от унищожение заради постоянните течове в сградата на 65 години.И докато деца даряват пари, за да спасят книги, държавата не е дала нито един лев до момента, за да спаси рушащата се сграда на Националната библиотека. ", "date": "2018.03.17", "title": "Деца събраха 1700 лева, за да спасят ценни книги"}
{"url": "http://www.cross.bg/rysiya-sili-svoite-1570346.html", "text": "/КРОСС/ Ако внимателно се следят новините в западните медии, може да се получи впечатлението, че Третата световна война може да започне всеки момент. Психозата и истерията се изкарват почти ежедневно. Сериозно се обмислят различни варианти за развитието на събитията и използването на оръжия за масово поразяване, коментира Фонд „Руский Мир\".Не дотолкова отдавна като на практика решено се представяше възможното настъпление на Русия към страните от Балтийско море и се анализираха вариантите за водене на бойни действия. При това се признаваше, че Европа не я очаква нищо хубаво. САЩ, които също се намират в обсега на руските ракети, не се споменаваха.Може би, заради вкоренени традиции, изчисленията се градят на факта, че Америка, какъвто е случаят с предишните две световни войни, ще бъде в състояние да си седне там, зад океана, да понесе само номинална загуба на своите сили, разположени извън нейните граници. Наистина, при това никой не споменава, че прогресът е отишъл далеч напред и президентът на Русия Владимир Путин по време на речта си пред Федералното събрание разказа за истинските възможности на съвременното руско оръжие.Вашингтон обаче се страхува от далеч по-слабата от Русия Северна Корея, която има много по-скромен ядрен потенциал. Перспективата за раздяла с няколко от своите градове и няколко милиона от своите жители (Пхенян проведе тестови изстрелвания на своите междуконтинентални ракети, и в зоната на обхвата им се намират и Ню Йорк, и Вашингтон), някак си, при цялата войнствена риторика за възможността Северна Корея напълно да бъде унищожена, никак не „вдъхновява Белия дом\".Лондон, обикновено действа като инициатор на някои антируски инициативи, както сега във връзка със случая на двойния агент и бивш служител на руското ГРУ полковник Сергей Скрипал и сега твърди, че той е отровен по заповед на руските специални служби (самата Великобритания не се притеснява, че няма доказателства, тъй като целта на съвсем друга... ). Твърденията са в неприличен тон, който никак не се съчетава с станалия като фирмен стил на невъзмутимото британско поведения.Така прозвуча речта на министъра на отбраната на Великобритания Гевин Уилямсън. Той дословно посъветва Москва „да се дръпне настрани и да млъкне\".Реакцията на руското министерство на отбраната се забави. „Що се отнася до грубите изрази на британския министър на отбраната към Русия, то при липса на реални резултати в служебната дейност, видимо те са единственото останало в арсенала на въоръжените сили на Нейно Величество\", така коментира прессекретарят му генерал-майор Игор Конашенков.Въпросът не е в думите. Не е и в това, че Москва, в навечерието на президентските избори и Световното първенство по футбол, няма нужда да \"трови\" предателя по такъв екзотичен начин. Това според експертите в областта на разузнаването е по-полезно за американските и британските разузнавателни агенции, опитващи се по този начин да се възползват от своя бивш и сега напълно безполезен агент.Нека съпоставим фактите.САЩ почти ежедневно свикват извънредни заседания на Съвета за сигурност на ООН, чиято цел е да се обвини ръководството на Сирия и Русия в организацията на някои \"химически атаки срещу цивилното население в покрайнините на Дамаск\", а именно в Източна Гута, от които терористите продължават да заплашват жилищните райони на сирийската столица, в т.ч. и руските дипломатически мисии.Доказателствата за такива атаки също не се появяват. И сега този „подарък\" от страна на Лондон.Следва да се припомни, че в отговор на предполагаемата „химическа атака\" САЩ вече изстреляха през април 2017 59 крилати ракети „Томахоук\" от своите кораби в Средиземно море по сирийската въздушна база „Шайрат\" в провинция Хомс. Както се съобщава, в базата присъстваха руски военни съветници. Тогава като причина стана „химическата атака\", провеждането на която от страна на сирийското правителство никой не доказа.Началникът на Генералния щаб на въоръжените сили на Русия В. В. Герасимов обсъди положението в Източен Гута с председателя на Комитета на началниците на американските въоръжени сили Джоузеф Дънфорд. Телефонният разговор се проведе по инициатива на руската страна. Министерството на отбраната на Русия заяви, че във всички военни обекти в Сирия, Дамаск, както и в предградията му , има руски военни съветници и военна полиция.В случай на заплаха срещу тях, въоръжените сили на Руската федерация ще използват мерки за бойно въздействие по средствата за въздушно нападение, както и срещу техните носители. С други думи, ще сваляме американски самолети и ще потапяме кораби. Това е сериозно и трябва да бъде отрезвяващо за потенциалния агресор, който се опитва с пълна сила да запази терористичните организации под свой контрол в Сирия.Разбира се, никой няма да отприщи ядрена война. Но Третата световна война вече е в ход. Тя не започна дори и след добре известните събития в Либия, когато анализаторите предупредиха, че следващата в този списък ще бъде Сирия. Тяхната прогноза, за съжаление, беше напълно оправдана. Все по-голям брой страни се вливат в орбитата на регионалните войни. И само с общи усилия на този процес няма да се даде да се разпространи.", "date": "2018.03.17", "title": "Фонд „Руский Мир“ : Третата световна война започна?"}
{"url": "http://www.cross.bg/siriya-krilati-raketi-1570354.html", "text": "/КРОСС/ Генералният щаб на руската армия вижда признаци за нанасяне на удар срещу правителствените войски в Сирия с крилати ракети.Това заяви в Москва генерал Сергей Рудской. Според него, опозиционни отряди готвят провокация с отровни вещества, което трябва да послужи като повод за нанасяне на удара по военни обекти на територията на Сирия.„Виждаме подготовка за такъв удар. В Средиземно море, в Персийския залив и в Червено море са създадени ударни групировки от кораби, които имат на борда си крилати ракети\", казва генералът пред телевизия „Росия 24\". ", "date": "2018.03.17", "title": "Руски генерал: САЩ ще ударят Сирия с крилати ракети"}
{"url": "http://www.cross.bg/rysnatzite-ryski-sssr-1570349.html", "text": "/КРОСС/ На 17 март 2018 г. се навършват 70 години от сключването на Брюкселския пакт - началното споразумение, с което започна образуването на НАТО, а после и на ЕС. Франция, Белгия, Холандия, Люксембург и Великобритания подписват договор за съюз за 50 години за отпор при въоръжено нападение в Европа и за икономическо, социално и военно сътрудничество. Западна Европа, привързана към американците се обединяват в единен геополитически център, коментира руското издание Взгляд.Изгода получиха мнозина, но най-много се засилиха САЩ.Без съмнение постепенното оформяне на западния блок става реакция на разширяването от страна на Съветския съюз, както под формата на пряко прибавяне на земи, така и на политическо господство в Източна Европа.Тази експанзия стана, от една страна, естественият резултат от победното участие на СССР във Втората световна война, а от друга страна на прякото осъществяване на плановете на Сталин.Сега, 70 години по-късно, можем обективно да оценим степента, в която геополитическите стратегии на „лидера на народите\" наистина са успешни.Нека да започнем с териториалните придобивания на СССР. Те могат да бъдат разделени на две групи: след сключването на Пакта Молотов-Рибентроп и след края на Втората световна война.Без съмнение сключването на договора с Германия относно разделянето на сферите на влияние е безпрецедентен успех.Но, ако се изключи завръщането в Русия, макар и Съветска, на милиони западни руснаци - белоруси загубени през 1921 г., по вина на съветската власти в резултат на съвършено „пагубния\" мирен от Рига, всички други териториални придобивки се превръщат в източник на неизчерпаеми проблеми.Да разгледаме по точки:1. Балтийските държави, окупирани от съветските войски през 1939 г., бързо дават изобилие от прогермански въоръжени формации и по-късно на силни сепаратистки движения.Руснаците по време на присъединяването са малцинство от населението. През 1930 г. в Естония руснаците са 8%, в Латвия 10,6%, в Литва само 2,4%.Съветската власт от придобиването на Прибалтика интензивно я заселват с руски работници и високо квалифицирани специалисти, строи заводи и фабрики, докато не става дума за русификация на републикитеВ резултат на това Балтийците станаха по-силни и „благодариха\" на руснаците, превръщайки ги в лишени от свобода неграждани.2. Западна Украйна със Закарпанието. Всеки знае за ОУН-УПА, за това, че тези територии никога не са били част от руската държава преди, надявам се.Последствията от развитието на украинския национализъм на базата на идентичността на Галиция са обсъждат и до сега и ще се обсъждат и в бъдеще.3. Бесарабия. През 1930 г. руснаците в нея са 12% - непосредствено след Първата световна война има масово изтичане на славянското население. По-голямата част от населението са молдовци, които гравитират към Румъния, като говорят румънци на един език, но използват кирилицата, а не латинската азбука.Заплахата от война през 1940 г. принуждава Румъния да изостави Бесарабия, но само за известно време. Година по-късно румънският диктатор Антонеску нареди на войските да прекосят Днестър.Отново, след войната, съветското правителство колонизира Молдова с руски специалисти, толкова много, така че те стават достатъчни за цялото Приднестровие- руски анклав между Молдова и Украйна, която днес може по всяко време да може да се окаже в състояние на тотална блокада.Както можем да видим, на получените от СССР територии след подписването на пакта Молотов-Рибентроп и съответните военни маневри и въоръжени конфликти, живее основно (около 80-90%) неруско население, по отношение на което няма провеждана русификация и което има особено отношение към руснаците като към „окупанти\"Презнакът на частното (съветската власт), следователно, се прехвърля върху общото (руския народ). Огромни благодарности на Сталин за социалистическата индукция - чувства се и до ден днешен.Териториалните придобивания на СССР след Втората световна война са по-скромни. Кьонигсберг става Калининград - така че Русия да има свои „Хаваи\", плискани от полско и литовско „море\".Преобладаващото население на Източна Прусия е немско, но на немците трябва да се каже благодаря най-вече за това, че организират извозването на стотици хиляди свои граждани в Западна и Източна Германия. Днес Калининград е руски анклав, разположен в рамките на Руската федерация - в противен случай местните хора щяха да доказват правото си на самоопределение по въоръжен начин, както бе Приднестровието и както това се случва в Донбас.В допълнение към директните териториални придобивания в Европа, Полша, Чехословакия, Унгария, Румъния и България навлизат в орбитата на съветското влияние.В резултат забраната за опитите за излизане от „Желязната завеса\" и твърдият отговор на несанкционираните действия стана ръстът на русофобията. Най-характерният пример - чехите, по-рано не изпитващи неприязън към Русия, след потушаването на въстанието то 1968 г. станаха да идентифицират комунизма с руския народ.Когато днес руснаците казват, че разширяването на НАТО и ЕС се е разпространило в нашите граници благодарение на измамата на западните елити, това е само половината от истината. Това не би станало без сталинските териториални придобивки и господството на Съветския съюз, наложено върху източноевропейските народи.Затова струва ли си, гледайки от днешния ден, да говорим за някакъв специален геополитически гений на Сталин? Създадените от него структури не само отиват в миналото, но и оставят зад себе си негативен шлейф. А неговите противници бележат в Брюксел поредния юбилей.", "date": "2018.03.17", "title": "Взгляд: Доколко са успешни геополитическите стратегии на Сталин?"}
{"url": "http://www.cross.bg/nito-novichok-rysiya-1570353.html", "text": "/КРОСС/ Говорителят на руското външно министерство Мария Захарова заяви в събота, че нито Русия, нито СССР са провеждали изследвания или разработване на химическо вещество, познато като „Новичок\", съобщава ТАСС.В рамките на свое интервю за местна телевизия, Захарова подчерта, че „никога на територията на СССР, нито по времето на Съветския съюз, нито по времето на Руската федерация или на нейна територия, не е имало изследвания, които да са имали пряко или косвено кодово име „Новичок\".Говорителят допълни, че „никога в Съветския съюз, нито в Русия думата „Новичок\" не се е използвала в контекста на разработване на химически вещества\".Захарова заяви, че през 90-те години много съветски учени бягат на запад, като според нея, „те са взели със себе си своите разследвания, които след това са развити в западните страни, основно в САЩ, Великобритания, Словакия и Швеция\".„Именно в този момент се появява удивителното название „Новичок\", така засягащо слуха и съвпадащо с идеята за възприемане за руско всичко, свързано с Русия\", каза още говорителят.", "date": "2018.03.17", "title": "Мария Захарова отрече в Русия да е бил разработван газ „Новичок“"}
{"url": "http://www.cross.bg/stara-zagora-kazanka-1570348.html", "text": "/КРОСС/ При мониторинг на водата, извършен на централен водоизточник в село Казанка, община Стара Загора, е установено отклонение в химичните показатели на водата за питейно-битови цели (съгласно Приложение №1 на Наредба №9 на Министерството на здравеопазването).Направени анализи в лаборатория на Институт за ядрени изследвания и ядрена енергетика към Българска академия на науките - София от два водоизточника показват концентрации 0,055 mg/l за ниска зона и резултат 0,045 mg/l за висока зона, които стойности са над максималната от 0,03 mg/l на естествен уран в питейна вода в село Казанка.Във връзка с това РЗИ - Стара Загора направи предписание (до подобряване качествата на питейната вода) за временно ограничаване на ползването ѝ за питейни нужди и за готвене, което влиза в сила веднага. Издаденото предписание е изпратено днес, 17 март 2018 г., за изпълнение от ВиК - Стара Загора.Водоснабдителното дружество трябва да достави на населението в село Казанка вода за питейно-битови цели, отговаряща на изискването на Наредба №9 на МЗ. ВиК има задължение също и да уведоми хората за временното ограничение.Нови проби от два водоизточника и взети от домакинство ще бъдат изпратени в Национален център по радиобиология и радиационна защита, за да бъде изследвана отново концентрацията на естествен уран.", "date": "2018.03.17", "title": "РЗИ – Стара Загора забранява временно употребата на питейната вода в село Казанка за пиене и за приготвяне на храна "}
{"url": "http://www.cross.bg/most-plovdiv-maritza-1570355.html", "text": "/КРОСС/ Вече 30 години жителите на два района в Пловдив нямат пешеходна връзка и пресичат опасен железопътен мост над река Марица. Но след десетилетия проблеми, вече има решение. Започва строежът на нов мост, който ще ги свързва с останалата част на града, предава Bulgaria ON AIR.Всекидневно жителите на районите \"Западен\" и \"Северен\" в Пловдив рискуват живота си, като преминават пеша през железопътния мост над река Марица. Въпреки че трасето е забранено за пешеходци, това е единствената пряка връзка между двете части на града.Общинският съвет в града даде зелена светлина за изграждане на нов мост над река Марица. Той ще бъде най-дългият в града и през него ще се стига за минути от единия до другия край на Пловдив.След изграждането му ще се премине към втори етап, а именно строеж на още 3-километрова отсечка - от булевард \"България\". Така от магистрала \"Тракия\" ще може да се стига до районите \"Западен\" и \"Южен\", без да се налага преминаване през централната градска част.Освен мост, в района ще се изгради и най-големият парк в Пловдив.По предварителни данни новият мост над река Марица ще струва около 25 милиона лева.  ", "date": "2018.03.17", "title": "Радост за пловдивчани: Изграждат най-дългия мост в Пловдив над Марица"}
{"url": "http://www.cross.bg/rysiya-pytin-izbori-1570345.html", "text": "/КРОСС/ Последните прогнози на социолозите за утрешните президентски избори в Русия сочат безапелационна победа на действащия президент Владимир Путин.Единствено процентите, с които той ще победи се различават, но не много, в различните прогнози. Най-вероятно подадените гласове за действащия президент ще са 69%, съобщи телевизия „България он ер\".Останалите седем кандидати ще си разпределят около 30%. На политическата сцена тази година се качи и дъщерята на бившия кмет на Санкт Петербург - Ксения Собчак, единствената жена, която е кандидат за поста. Въпреки това, в списъка липсва едно име, считано за най-голямата заплаха за настоящия държавен глава Владимир Путин - Алексей Навални.Опозиционерът не беше допуснат до изборите заради влязла в сила присъда срещу него. Самият той призова народа да бойкотира гласуването.Междувременно поток от хранителни продукти се отправи към избирателните секции из цяла Русия. Доставките са част от подготовката за предстоящите президентски избори.  Те ще се продават с драстични намаления в деня на вота, за да привлекат възможно най-много гласоподаватели.Очаква се кампанията да повиши изборната активност с между 2 и 5 процента. Някои смятат, че кампанията се опитва да направи гласуването по-честно. ", "date": "2018.03.17", "title": "Русия пред избори: 69% за Путин"}
{"url": "http://www.cross.bg/tzerera-doyn-promeni-1570305.html", "text": "/КРОСС/ Космическият апарат \"Доун\" на НАСА е открил, че количеството лед на планетата-джудже Церера се увеличава.\"Това е първото пряко установяване на промени на повърхността на Церера\", каза Андреа Рапони, изследовател от Института по астрофизика и планетарна наука в Рим, Италия. Наблюденията на \"Доун\" бяха публикувани в детайли в сп. \"Science Advances\".Преди на няколко места по повърхността на Церера беше откриван лед. В новите данни се вижда, че ледът по северната стена на един от кратерите се увеличава и дори изобилства.\"Комбинацията от приближаването на Церера към Слънцето в орбитата й и сезонните промени предизвикват отделянето на водна пара под повърхността, която после кондензира върху стената на студения кратер\", обясни Рапони.\"Това ще доведе до увеличаване на леда. Затоплянето може също да причини свлачища по стените на кратера, които да разкрият свежи ледени участъци\", добави тя.Космическият апарат \"Доун\" помага на учените да започнат да разбират състава на обвивката на планетата-джудже. Освен замразена вода и соли, изследователите вярват, че горният слой на Церера съдържа и органични вещества.Отново благодарение на \"Доун\" експертите откриха 12 нови места, съдържащи натриеви карбонати.В структурата на карбонатите те откриха вода. Откритието бележи първия път, когато хидриран карбонат е идентифициран другаде освен на Земята. Тъй като той би се дехидратирал, ако е изложен на природните стихии дълго време, това свидетелства, че е създаден след неотдавнашна геоложка активност на Церера, твърдят учените. ", "date": "2018.03.17", "title": "НАСА откри промени на Церера"}
{"url": "http://www.cross.bg/vyatur-silniya-parkiran-1570347.html", "text": "/КРОСС/ Покрив и облицовка на супермаркет в столичния квартал \"Младост\" 4 се откъсна от силния вятър и падна върху паркиран автомобил.Инцидентът е станал близо до блок 426 в квартала.Няма пострадали.От МВР съобщават, че има десетки сигнали за паднали предмети от силния вятър в София.По непотвърдена информация има и паднал билборд.По рано днес bTV,съобщи и за паднало голямо дърво в парка „Заимов\". ", "date": "2018.03.17", "title": "Покрив на супермаркет в столицата се откъсна от силния вятър и падна върху паркиран автомобил"}
{"url": "http://www.cross.bg/kipur-michul-nikoziya-1570356.html", "text": "/КРОСС/ Американският помощник държавен секретар по въпросите за Европа и Евразия Уес Мичъл потвърди подкрепата на САЩ за Кипър, в рамките на свое посещение в Никозия в петък, съобщава гръцкото електронно издание Ekathimerini.Мичъл потвърди, че Кипър има право да разработва ресурсите в своята икономическа морска зона, като подчерта, че Вашингтон подкрепя Никозия в случая. Коментарът му е направен след среща с президента на Република Кипър Никос Анастасиадис. Никозия бе последната дестинация от балканската обиколна на Мичъл, която включваше Атина, Белград, Скопие и Прищина.Изказването на американския дипломат става на фона на обтегнатите отношения между Кипър и Турция, след като от Анкара блокираха проучване за добив на газ край острова, като заявиха, че страната няма да позволи на кипърските гърци да разработват „едностранно\" природните ресурси край острова.", "date": "2018.03.17", "title": "Уес Мичъл потвърди подкрепата на САЩ за Кипър"}
{"url": "http://www.cross.bg/shvartzeneger-chyvstvam-otkolkoto-1570340.html", "text": "/КРОСС/ 70-годишният Арнолд Шварценегер настоява, че се чувства по-млад с поне 2 десетилетия, защото все още работи усърдно и се радва на „страхотен\" живот, предаде The Nation.„(Възрастта ми) фигурира в паспорта и шофьорската ми книжка, но въпреки това не се чувствам по-различно, отколкото преди 20 години. Чувствам се наистина добре. Тренирам. Правя сам филмите си. Животът ми е прекрасен. Чувствам се полезен и продуктивен\", сподели актьорът в интервю за сайта news.com.au.Във връзка с тренировките си звездата от „Терминатор\" разкри пред медията, че до ден днешен тренира всеки Божи ден и се опитва постоянно да надгражда постиженията си.„Вдигам (щанги) през цялото време. Ходя всеки ден във фитнеса. Отделно карам колело, ски, тренирам силово... правя всичко. Ставам в 5 сутринта и с мотора си стигам до залата. Там тренирам в продължение на един час, след което се връщам у дома и си правя закуска. Така изглежда денят ми. Още преди да съм стигнал кабинета си, вече съм си направил една тренировка. Направил съм нещо още от сутринта\", издаде бившият губернатор на Калифорния.Той призна обаче, че не е никак лесно да се остане във форма, но ключовият подход за него е „да не мисли\".И обясни: ''Тренировките не са трудни само в началото. Винаги са такива. Казвам на хората „не го мисли\". Просто стани, качи се на велосипеда си, покарай малко и тогава започни да го мислиш. Защото в момента, в който започнеш да размишляваш, ще си намериш поне 5000 причини да не го направиш.\"Бившият бодибилдър разкри и още една своя тайна страст - играта на шах. Шварценегер твърди, че фокусът, който тя изисква му помага да се дистанцира от стреса в ежедневието си. ", "date": "2018.03.17", "title": "Арнолд Шварценегер се чувства много по-млад, отколкото е"}
{"url": "http://www.cross.bg/hramovete-ychilishte-prostranstvata-1570335.html", "text": "/КРОСС/ Във Варна около 150 доброволци от Военноморското училище решиха да почистят пространствата около храмовете преди Великденските празници. С метли, лопати и чували студенти и курсанти се погрижиха за градинките и детските площадки около 4 църкви в центъра на морската ни столица.Идеята е районите около храмовете да посрещнат достойно Цветница и Великден.„За жалост, младите хора и изобщо нашето общество няма навика да поддържа това, което са съградили и си личи\", коментира Светослав Георгиев. Личи си и по старите дрехи, обувки, опаковки от храна и напитки - в двора на църквата \"Света Петка\".„В навечерието на такъв светъл празник като Великден трябва да направим максимума, така че храмовете и пространствата около тях да изглеждат по достолепен начин\", категоричен е началникът на учебното заведение проф. Боян Медникаров.Акцията предизвика одобрението на минувачите. Организираното от общината пролетно почистване ще е след месец. ", "date": "2018.03.17", "title": "Доброволци от Военноморското училище почистват градинките около варненски църкви"}
{"url": "http://www.cross.bg/siriya-velikobritaniya-frantziya-1570337.html", "text": "/КРОСС/ Според руския външен министър Сергей Лавров на територията на Сирия действат специалните части на САЩ, Великобритания, Франция и на други страни, предава ТАСС.„На място се намират специални части на САЩ, Великобритания, Франция и на редица други страни. Това вече не е „война по заместване\", а пряко въвличане във война\", заяви министърът.Той допълни, че плановете за за разделянето на Сирия трябва да бъдат пресечени незабавно.„Не мисля, че трябва да разсъждаваме за потенциалното разделяне на Сирия и тези планове трябва ад бъдат незабавно пресечени, това е наше задължение\", уточни Лавров.", "date": "2018.03.17", "title": "Сергей Лавров: В Сирия действат специални части на САЩ, Великобритания, Франция и на редица други страни"}
{"url": "http://www.cross.bg/rysiya-suobshti-grizhata-1570331.html", "text": "/КРОСС/ Британското правителство съобщи, че негов приоритет е грижата за дипломатическия му персонал в Русия, след като Москва съобщи, че ще изгони 23 британски дипломати на фона на ескалиращата криза в отношенията между двете държави, предава Reuters.Решението на Русия е взето, след като Великобритания реши да изгони 23 руски дипломати относно нападението с отровен газ срещу бившия служител на ГРУ в Южна Англия.Британското външно министерство съобщи, че Съветът за национална сигурност ще се събере през следващата седмица да реши по-нататъшните действия.„Нашият приоритет днес е грижата за персонала в Русия и помагането на тези, които ще се завърнат във Великобритания\", пише в официално заявление на министерството.", "date": "2018.03.17", "title": "Британското правителство заяви, че за него е приоритет грижата за дипломатическия персонал в Русия"}
{"url": "http://www.cross.bg/makkeiib-trump-demokratziyata-1570333.html", "text": "/КРОСС/ Президентът на САЩ Доналд Тръмп изрази задоволство от уволнението на бившия заместник-директор на ФБР Андрю Маккейб, като го нарече в Туитър \"голям ден за демокрацията.Тръмп написа, че \"лицемерният Джеймс Коми\" е бил шеф на Маккейб, когото обвини, че е \"знаел всичко за \"лъжите и корупцията на най-високо равнище във ФБР\".                                                  Маккейб, честа мишена за гнева на президента Тръмп през последната година, бе уволнен от министъра на правосъдието на САЩ (и главен прокурор) Джеф Сешънс само два дни преди да се пенсионира.Той е отстранен, защото според дисциплинарния орган на бюрото е разрешил изтичане на информация на медиите и не е бил откровен, дори под клетва, когато е говорил по разследването за имейлите на Хилари Клинтън. ", "date": "2018.03.17", "title": "Тръм след уволнението на Маккейб: Голям ден за демокрацията"}
{"url": "http://www.cross.bg/afrin-sili-erdogan-1570338.html", "text": "/КРОСС/ Президентът на Турция Реджеп Тайип Ердоган заяви, че подкрепяните от турската армия сирийски сили са обградили центъра на град Африн в северозападна сирия и са готови всеки момента да влязат в него, предава Anadolu Agency.„Скоро ще навлезем в Африн и ще обявим добрите новини всеки момент\", заяви Ердоган по време на конгрес на своята „Партия на справедливостта и развитието\" в провинцията Мардин.На 20 януари Турция стартира операция „Маслинова клонка\", за да прочисти кюрдските въоръжени сили от региона.", "date": "2018.03.17", "title": "Реджеп Тайип Ердоган: Турските сили ще влязат в Африн всеки момент"}
{"url": "http://www.cross.bg/rahoii-izdanie-kosovskiya-1570344.html", "text": "/КРОСС/ Испанският премиер Мариано Рахой разглежда възможността да откаже да присъства на срещата между лидерите на ЕС и Западните Балкани, която е насрочена за средата на май, пише електронното издание на косовския вестник Gazeta Express, като се позовава на данни от испанското издание El Pais.Според данни на испанския вестник, Рахой се струваха, че неговото присъствие на една и съща среща с косовския президент Хашим Тачи може да бъде използвано като оправдание от сепаратистките лидери в Каталуния в техните намерения за обявяване на независимост от Испания, която е една от петте страни от ЕС, наред със Словакия, Румъния, Гърция и Кипър, които не са признали Косово.В петък председателят на Европейския съвет Доналд Туск посети Мадрид, където се срещна с Рахой с цел обсъждане на въпроса. Една от възможностите, при която премиерът би посетил срещата е премахване на косовския флаг от нея, пише испанското издание.", "date": "2018.03.17", "title": "Мариано Рахой смята да бойкотира срещата за Западните Балкани заради Косово"}
{"url": "http://www.cross.bg/klybovete-deiinostta-obedinenieto-1570341.html", "text": "/КРОСС/Националният съвет на Обединението на жените-социалистки проведе заседание, на което обсъди  дейността на клубовете през изминалата година и целите през 2018 г. „През изминалата година обединението активно, чрез своите клубове в страната, участваше в подготовката и провеждането на предсрочните парламентарни избори, както и в провелите се частични.ОЖС в БСП засили дейността  на клубовете си, като реализира редица мероприятия, които намериха своя отзвук  в обществения живот по региони, в приобщаването на други женски неправителствени организации към нашите инициативи.Жените виждат в нас организация, която защитава техните интереси, а в БСП - виждат партията, която може да промени България\", заяви председателят на ОЖС в БСП Катя Николова по време на заседанието. Тя посочи и главната цел на обединението - да работи за разширяване влиянието му като силна и авторитетна политическа организация, с роля и място в обществено-политическия живот по места и за увеличаване подкрепата за БСП.По време на заседанието бяха споделени добри практики и инициативи от дейността на клубовете, в които освен членовете и симпатизантите на левицата, са привлечени и външни експерти.Съвместната работа  с културни институти, социални заведения, други леви партии  и  неправителствени организации допринася за по-успешни акции и дава решения за общността, споделиха  членове на обединението.Неотменна част от дейността на голяма част от клубовете на движението в страната остава подпомагането на социално уязвимите групи, самотни и възрастни хора в неравностойно положение.Темата  за повече жени в политиката прие и друго измерение - за повече решени проблеми в общините, в населените  места, с грижа за хората и техните потребности. Реалното ни участие в политиката трябва да намери своя отзвук.Предложенията на жените социалистки за законодателни промени, свързани с  бедността и безработицата, както и по други наболели проблеми, поставени и обсъждани в различните женски формати на обединението, да бъдат предадени на жените - народни представители от БСП.Това е начинът ОЖС да изпълнява своята мисия да участва ангажирано и дейно във формиране политиките на БСП и да поставя на вниманието на ръководството проблемите на жените, бе общото заключение на членовете на НС на ОЖС.", "date": "2018.03.17", "title": "Катя Николова, ОЖС-БСП: Жените виждат в нас организацията, която защитава техните интереси"}
{"url": "http://www.cross.bg/repyblika-srubska-dodik-1570342.html", "text": "/КРОСС/ Ако получат право да се изкажат за съдбата на Република Сръбска, босненските сърби биха провели незабавно референдум за обединяване със Сърбия. Това заяви президентът на Република Сръбска Милорад Додик, предава руската информационна агенция TACC.„Босна и Херцеговина е началото на Република Сръбска, тя е необходимост, а Сърбия е желанието. Вкараха ни в Босна и Херцеговина, наложиха ни международен диктат. Още повече, че в Дейтънското мирно споразумение е написано, че Босна и Херцеговина се състои от две държави и три народа, които са източник на суверенитет и решения на съвместно ниво\", обясни Додик.„Не можем да пренебрегнем друг фактор: повечето сърби и днес, ако имаха възможност да се изкажат за Република Сръбска, незабавно биха провели референдум за присъединяване към Сърбия. Защо не можем да говорим за това? Казват ни, че е политически некоректно, но коректно ли е вече 20 г. да нарушават нашите права, автономия и свобода?\", продължава президентът на Република Сръбска.Според него Република Сръбска има всички признаци на държава и е единствената нормално функционираща част на Босна и Херцеговина, в която нивото на общото управление е унищожено и няма взаимно разбиране. „Сръбският народ в Република Сръбска преживява 20 г. мъчение и международна намеса, но не се отказва от своята държава\", категоричен бе Додик.", "date": "2018.03.17", "title": "Босненските сърби мечтаят да се обединят със Сърбия, твърди Милорад Додик"}
{"url": "http://www.cross.bg/detza-pedofilite-kolev-1570339.html", "text": "/КРОСС/ Трябва да бъдат направени законодателни промени, така че да бъде създаден регистър на педофилите, защото в момента излежават конкретна присъда лишаване от свобода и след като я излежат - органите на реда не знаят къде работят и какво правят.Това заяви началника на „Компютърни престъпления\" към ГДБОП Явор Колев на форум днес, предаде БНР.По думите му в другите държави това се следи и е изрично вписано къде работят, за да не може да продължават да експлоатират сексуално деца.Според Колев преди е имало около 200 сайта за запознанства, където педофилите са „върлували\", докато сега техните основни канали са Facebook, Youtube, Snapchat, Viber, jivotnoto.com и пр.Как службите ще използват „Фейсбук\" за издирване на отвлечени деца?„Педофилът е един от нас, хора като вас, имат добро образование, добър начин на живот и обикновено се стремят да работят професия, която е свързана с деца\", съобщи началникът на отдел „Кибер престъпления\". Но според него, вече педофилите не са само т. нар. „просто гледащи\", а и производители на порнографско съдържание с деца, онлайн груминг и сексторшън, затова и родителите трябва да вземат активна роля в процеса на дигитално ограмотяване.Само  тази седмица ГДБОП са заловили двама души от Дупница за педофилия.Деца без житейски опит и родители без интересДецата между 8 и 14 години са най-застрашената група потребители в Интернет пространството поради крехката си възраст и липса на житейски опит, обясни той.Най-често виртуалното блудство, сексуалното изнудване, разпространението на материали със сексуална експлоатация, а дори и кибер тормоз, са свързани с деца, живеещи в проблемна семейна среда, с един родител или пък в семейство, в което има липса на контрол и заинтересованост.„Фактът, че родителят е в съседната стая, а детето е на компютъра, не означава, че то е защитено\", заяви Колев.Оказва се, че едва 52% от родителите знаят, че техните деца са получавали съобщения от хора, които са искали да ги експлоатират сексуално.Момчетата по-рядко споделят на родителите си, както и на органите за реда, че са станали жертва на подобен вид посегателство в социалните мрежи. Докато момичетата, от своя страна, често се „влюбват\" в насилника си. ", "date": "2018.03.17", "title": "Шефът на „Компютърни престъпления” поиска регистър на педофилите"}
{"url": "http://www.cross.bg/nyama-prezident-ezik-1570323.html", "text": "/КРОСС/ „Без албанци, няма Македония, уважаеми президент Иванаов\", това написа в профила си във „Фейсбук\" албанският премиер Еди Рама, коментирайки становището на македонския президент Георги Иванов, който отказва да подпише указ за обнародване и прилагане на Закона за употреба на езиците.„Албанският език не е език на неприятел, а е език на конституционно определящ народ в Албания. Без албанците няма Македония!\", пише Еди Рама.", "date": "2018.03.17", "title": "Еди Рама: Без албанци няма Македония, уважаеми президент Иванов"}
{"url": "http://www.cross.bg/potrebitelite-arabadzhiev-konstantin-1570320.html", "text": "/КРОСС/ От декември тази година ще отпадне т.нар. геоблокиране, което означава, че вече няма да може сайтове, които не желаят да изпращат стока до България, да си го позволяват.Ние ще можем спокойно да пазаруваме онлайн от всяка страна от ЕС. Това каза Константин Арабаджиев, член на Комисията за защита на потребителите на откриването на нов информационен магазин по повод Световния ден на потребителите на 15 март, предаде Агенция „Фокус\".„Организираме събитието днес, за да може все повече потребители да получат информация, да ги стимулираме да научат повече за правата си при използването на дигиталните услуги и всякакъв друг тип услуги, предлагани им от търговците\", обясни той. „Готови сме да отговаряме на въпроси и да консултираме потребителите. Бихме могли да получим сигнал или жалба в днешния ден.Тук сме, за да бъдем в помощ на потребителите\", заяви Константин Арабаджиев. „Ние сме единственият контролен орган, който отговаря за защита на потребителите. Логично е на Световния ден на потребителите ние да сме сред потребителите. Основният акцент е дигиталният пазар да бъде по-справедлив за потребителите\", изтъкна той.", "date": "2018.03.17", "title": "Константин Арабаджиев: От декември пазаруваме онлайн от всяка страна от ЕС, отпада т.нар. геоблокиране"}
{"url": "http://www.cross.bg/mirchev-durzhavata-stoyan-1570324.html", "text": "/КРОСС/ „От България изчезват инвеститори и обвиняват правителството. Шефът на ЧЕЗ обвинява директно правителството, че напуска страната, като и други компании напускат  по същата причина.\" Това заяви народният представител от „БСП за България\" Стоян Мирчев по Дарик радио.Той допълни, че има сектори, в които държавата трябва да бъде водеща. Даде за пример Чехия с нейната ЧЕЗ, която е държавна. „Проблемът на държавата ни е, че тя не е лош стопанин, а стопанинът на държавата е лош\", каза депутатът. „БСП предлага държавата да закупи активите на компанията и да стане единствен собственик, както е в други държави\", обясни Мирчев предложението на левицата. По думите му самата сделка дори можела да пропадне. „Безумие е държавата да влезе в съдружие с Гинка. Да не забравяме, че ЧЕЗ съди България за милиони, а в същото време щели да вкарат държавата в тази сделката във вида й, в който е в момента\", недоумява Стоян Мирчев. Той допълни, че заради всичко случващото се около тази сделка, БСП е инициирала подписка за развалянето й.„Помним ли, че Бойко Борисов си беше сложил близък човек от силовите групировки в ЧЕЗ, който бе изгонен през 2013 г. и тогава въпросният човек бе разследван от прокуратурата за 800 млн. лв., източени от компанията, а в момента жената на този човек се свързва с Гинка Върбакова\", обясни Мирчев. „Ние държим мораториумът за АЕЦ „Белене\" да падне. Тази наша позиция е една и съща, откакто той е наложен и винаги сме били за строителството на централата. Но управляващите говорят популистки по темата- защо казват, че ще строят Белене, а мораториумът още си стои\", каза Мирчев в отговор на въпрос каква е позицията на социалистите за централата. Откакто Бойко Борисов е премиер, сме свидетели на една и съща ситуация - всяка пролет язовирите преливат„Откакто Бойко Борисов е премиер сме свидетели на една и съща ситуация - всяка пролет язовирите преливат. Когато бяха орязани 10 милиона от Напоителни системи, ние предупреждавахме, че ще се стигне до криза\", каза също Стоян Мирчев. По думите му основният проблем е, че се прехвърлят отговорности на общините, а те нямат средства за това. „Властта в България се децентрализира, но в същия момент не им се осигурява ресурс. Ние предлагахме единен орган, който да се грижи за язовирите, да ги следи, което беше отхвърлено, а сега управляващите мислят за някакъв подобен\", каза социалистът.  Според Мирчев управляващите пак действат с кризисен ПР.Кметовете ще си създадат частни армии и ще ги използват по време на избори„Ние си плащаме данъците, като една част от тях отива за нашата сигурност. А управляващите ще започнат да продават услуги, като охраната от частни фирми. Това означава, че в малките населени места кметовете ще си създадат частни армии и ще ги използват по време на избори\", каза Стоян Мирчев по повод предложението на управляващите за частните охранители.„Аз разбирам, че Борисов е започнал кариерата си в този бранш и вероятно му е по-лесно чрез частните охранители да управлява държавата и да ги контролира, защото той този бизнес го разбира. Явно ръководенето на държавата, обаче, не го разбира.А те по време на избори обещаваха във всяко село полицай, но явно не си изпълняват обещанията\", констатира депутатът.", "date": "2018.03.17", "title": "Стоян Мирчев: Шефът на ЧЕЗ обвинява директно правителството, че напуска България"}
{"url": "http://www.cross.bg/ermenkov-sdelkata-tasko-1570321.html", "text": "/КРОСС/ Държавата трябва да изкупи целия дял, който продава ЧЕЗ. Това каза в интервю за седмичното обзорно предаване „Метроном\" по Радио „Фокус\" Таско Ерменков, народен представител от БСП.Той добави, че от БСП са наясно, че организираната подписка, която събра стотици граждани в различни градове на страната, няма юридическата стойност да прекрати сделката, но има моралната стойност да покаже на хората и правителството, какво е отношението на българина към сделката.Народният представил изрази очакване, че работата на новосформираната парламентарна комисия за сделката с ЧЕЗ ще бъде целенасочена. „Ние от БСП ще направим всичко възможно да систематизираме работата, така че основното да бъде наистина днешният ден, днешните проблеми свързани с продажбата на ЧЕЗ и паралелно с това, до колкото е възможно да обърнем внимание на приватизационните процеси, които са били 2003 - 2004 г. В тази част искаме да бъдем особено внимателни, защото има изготвени арбитражни дела срещу България и всяко изявление, което се прави публично може да окаже влияние в една или друга посока\", заяви Таско Ерменков.Той каза още, че темата за електроенергийна сигурност е изключително важна и тя включва решаване на въпроси като използване на базови мощности за генериране на енергия, в това число изграждането на АЕЦ \"Белене\". Ерменков каза още, че ако искаме България да върви напред и да се развива устойчиво, трябва да имаме устойчива енергия.", "date": "2018.03.17", "title": "Таско Ерменков: Държавата трябва да изкупи целия дял, който продава ЧЕЗ"}
{"url": "http://www.cross.bg/migranti-gurtziya-kraii-1570319.html", "text": "/КРОСС/  Най-малко 14 души са загинали, включително четири деца, след като кораб превозващ около 20 мигранти се е преобърнал в Егейско море, предава Ройтерс.Корабът е превозвал мигранти от Турция за Гърция. Полицията е открила осем тела край остров Агатониси.", "date": "2018.03.17", "title": "Повече от 14 мигранти са загинали при преобръщане на корабче край Гърция"}
{"url": "http://www.cross.bg/london-vreme-snyag-1570322.html", "text": "/КРОСС/ Авиокомпаниите са отменили десетки полети в Лондон заради снеговалежите и силния вятър, връхлетели британската столица, предава РИА Новости.На летище „Хийтроу\" са отменени полетите към континентална Европа и към Единбург. Полетите в далечно направление се осъществяват по разписание.След относително топлото време тази седмица във Великобритания в събота се отбелязва рязко захлаждане. В много части на страната вали сняг и вятърът се е усилил.В момента в Лондон пада сняг а температурата е паднала до нула градуса. Очаква се снежна покривка от 5-10 см.", "date": "2018.03.17", "title": "Заради лошо време отмениха десетки полети от Лондон"}
{"url": "http://www.cross.bg/avstraliya-poleti-durveta-1570325.html", "text": "/КРОСС/ Мощен циклон в Австралия изкорени дървета и доведе до отмяната на полети.Циклонът „Марк\" от втора категория удари Северната територия на Австралия със скорост на вятъра 130 километра в час.Любителско видео показа как изкоренените дървета буквално се носят по улиците.Отменени бяха редица международни полети, включително към Сингапур и Бали.  ", "date": "2018.03.17", "title": "Циклон блокира хиляди в Австралия"}
{"url": "http://www.cross.bg/detzata-konventziya-budeshta-1570326.html", "text": "/КРОСС/ Около 200 души се събраха на протест пред Народното събрание, обявен като насочен срещу джендър идеологията. Недоволството на протестиращите е провокирано от възможността да бъде ратифицирана т. нар. Истанбулска конвенция.\"Основно право на човекът е да живее непокварен\", \"Не на Содом и Гомор в училищата\", пише на част от множеството плакати, които носят протестиращите. Някои от тях заявиха пред \"Хоризонт\":\"Човек сам може да определя своя пол и да променя своя пол в противоречие с определения му при раждането му въз основа на неговите биологични характеристики.Тоест игнорират се тези характеристики и полът се определя според вътрешното усещане на човека, какъвто той се усеща, което мислим, че не почива, първо, на обективната наука, и второ - това е разрушително за идентичността на личността.\"Вярвам, че има само два пола - мъж и жена. Като бъдеща майка не искам децата ми да израстват в такова поколение. Като бъдеща учителка също не искам да преподавам това на децата и съм против налагането на третия пол\".\"Аз съм против насилствения начин тази конвенция да налага определени идеи за брака, за семейството, за възпитанието на децата\".Протестиращите ще внесат в понеделник в Народното събрание и Министерския съвет декларация срещу повторното внасяне на Истанбулската конвенция за ратифициране в парламента и налагането на джендър-идеологията в българското общество.Подобен протест се провежда и във Варна.", "date": "2018.03.17", "title": "Протест срещу джендър идеологията събра стотици пред НС"}
{"url": "http://www.cross.bg/gospozha-detza-patzienti-1570327.html", "text": "/КРОСС/ Учителки от София и Пловдив помагат на тежко болни деца да наваксат с учебния материал, докато малките пациенти са в болницата. Престоят на учениците в лечебните заведения  често е дълъг, особено когато става въпрос за онкозаболявания, съобщава bTV.Жените преподават на децата, без да вземат и стотинка за работата си. Прекарват дните си в детските онкологии в Пловдив и в София. Сблъскват се с най-страшните диагнози.Те не са лекарки, но могат да извадят детска усмивка на лицата на децата.В пловдивската онкология малките пациенти могат да разчитат на госпожа Злати - Златина Стайкова.На госпожа Злати помагат и госпожа Ради - Радослава Станчева, и госпожа Дани - Йорданка ВакриловаУчителките са категорични, че децата са тези, които дават най-големия урок заради факта, че с усмивка посрещат всеки един ден независимо от това, което им се случва.Децата в онкохематологията в София също си имат учител - Теди - Теодора АрменковаТеодора преподава на болни деца, откакто се помни. Обикаля стаите в болницата и преподава на малките пациенти.Теди, Златина, Ради и Дани ще продължават да дават на болните деца каквото могат. Докато могат. Доброволно и безвъзмездно. ", "date": "2018.03.17", "title": "Каузата на няколко жени: Училище в болницата"}
{"url": "http://www.cross.bg/bulgariya-kymbarogly-gyurkan-1570329.html", "text": "/КРОСС/ Газовият проект \"Турски поток\" може да мине през България, заяви президентът на Турската асоциация за енергийна икономика Гюркан Кумбароглу по БНР.За да се стигне до това обаче, трябва да има решение на високо ниво, допълни експертът\"Разбира се, че е възможно. Първата тръба е предназначена за доставки на газ, които да задоволят нуждите на Турция. Другата тръба ще бъде за доставки на газ за Югоизточна Европа.В момента България прави всичко възможно да се превърне в газов център на Балканите и да получава синьо гориво през различни тръбопроводиq минаващи през Турция.Ето защо виждам възможността за промяна на трасето като напълно реална, но все пак трябва да има много сериозна икономическа обосновка\", каза Гюркан Кумбароглу. ", "date": "2018.03.17", "title": "Експерт: Турски поток може да мине през България"}
{"url": "http://www.cross.bg/rysiya-diplomati-velikobritaniya-1570310.html", "text": "/КРОСС/ Русия обяви за персона нон грата 23-ма британски дипломати, които в срок от една седмица трябва да напуснат страната, закрива генералното консулство на Великобритания в Санкт Петербург и прекратява дейността на Британския съвет в Русия, предаде RT.Това се съобщава в изявление на министерството на външните работи на Русия, разпространено след привикването на посланика на Великобритания в Русия Лори Бристоу в руското външно министерство.Русия си запазва правото да вземе и други ответни мерки срещу Лондон, се казва още в съобщението на министерството.Изгонването на британските дипломати е в отговор на решението на британския премиер Тереза Мей да експулсира от Обединеното кралство 23 руски дипломати във връзка с отравянето в Англия на бивш руски шпионин и дъщеря му. Лондон обвини Москва, че стои зад покушението срещу Сергей Скрипал и Юлия Скрипал, извършено с бойно отровно вещество, създадено в бившия Съветски съюз. Москва категорично отрече да има нещо общо. ", "date": "2018.03.17", "title": "Русия гони 23 британски дипломати"}
{"url": "http://www.cross.bg/aparata-hemodializa-obshtinskata-1570315.html", "text": "/КРОСС/ Два  апарата за хемодиализа получи като дарение общинската болница в Гоце Делчев. Отделението, в което се лекуват 40 пациенти от 5  общини, вече разполага с 13  апарата  за хемодиализа.За съжаление, статистиката  през последните години отчита увеличаване на броя на заболелите от бъбречна недостатъчност в региона и хемодиализата е единственият начин на поддържане живота на тези пациенти, чакащи с години за бъбречна трансплантация, коментират лекарите от общинската болница.", "date": "2018.03.17", "title": "Болницата в Гоце Делчев се сдоби с още два апарата за хемодиализа"}
{"url": "http://www.cross.bg/detzata-iiordaniya-supryga-1570312.html", "text": "/КРОСС/ От две години майка живее разделена от двете си дъщери, отнети против волята й от баща им. Д-р Недка Кънева-Абделбаки - уважаван лекар във Варна, твърди, че децата й са жертви на родителско отвличане.Близначките Алия и Амира са разделени с майка си по решение на баща им - д-р Камал Абделбаки, който е български и йордански гражданин.Недка съдебна и законодателна битка, за да си върне децата, но без успех. Институциите на практика са с вързани ръце, защото Йордания не е подписала Хагската конвенция относно международните отвличания на деца. А Алия и Амира са отведени именно в Йорадания.Решение на случая все още няма, разказа тя в ефира на Нова тв.Случаят доби популярност, след като бе огласеното писмо на сестрата на Недка, Ива Кънева.\"Оженихме се в България със съпруга ми Камал, тъй като и двамата сме български граждани. Нашите деца Алиа и Амира бяха родени във Варна и ние всички живеехме заедно в България като щастливо семейство. През февруари 2016 г. семейството на съпруга ми ни покани в Йордания на гости, за да присъстваме на сватбата на негова братовчедка, бащата на която е от Палестина, но живее в Йордания. Трябваше да останем десет дни. Щом пристигнахме, разбрах, че такава сватба няма.Вместо това моите дъщери бяха отнети от мен насилствено и съпругът ми анулира брака ни без моето съгласие. Бях заключена без документи и телефони, докато в крайна сметка успях да се върна без децата си в България.Скоро след това през май 2016 г. отидох в Йордания, за да се боря за децата си с пълно зачитане на местните закони и институции. През последните 9 месеца поисках правата на децата си и правата ми да бъдат уважавани. Поддържам писмено решение на Шарийски съд, който на 11 август 2016 г. разпореди децата ми да бъдат поставени в непосредствено задържане.Въпреки това не ми е позволено да ги виждам или да ги взема с мен. Властите не предлагат никаква помощ при изпълнението на решението. Семейството на съпруга ми е премахнало присъдите на Шарийски съд два пъти вече с помощта на клевета, без да е подкрепена от някакви доказателства.За съжаление съдът продължава да толерира това беззаконие и аз съм безсилна, въпреки че българското и шарийското законодателство са на моя страна\", разказва историята си Недка в социалните мрежи.Трагедията на измамената съпруга придобива и широк обществен отзвук, като мнозина я сравняват с известния филм \"Не без дъщеря ми\".  ", "date": "2018.03.17", "title": "Борбата на една майка: Да си върне близначките от Йордания"}
{"url": "http://www.cross.bg/makartni-artur-po-kusno-1570308.html", "text": "/КРОСС/ 18-годишната дъщеря на Рийз Уидъспуун и Райън Филип бе щракната от папараци на романтична среща.Младежът с нея първоначално бе описан в медиите като \"мистериозен мъж\", но по-късно бе разпознат.Всъщност това е внукът на Пол Макартни Артър Доналд, също на 18. Момчето е син на голямата дъщеря на рок легендата - Мери Макартни.Двамата младежи бяха забелязани да си приказват, разхождайки се из улиците на Лондон, а по-късно влязоха в бар.Вечерта Пол Макартни се появи на червения килим с Артър и майка му на прожекцията на документалния филм „My Generation\".Не е ясно как Артър и Ава са се запознали, но вероятно са били представени един на друг от лелята на момчето - Стела Макартни. Ава и майка й Рийз Уидърспуун са в близки отношения с дизайнерката. Те често носят нейни тоалети и гостуват на ревютата й. ", "date": "2018.03.17", "title": "Внукът на Макартни хареса момичето на Уидърспуун"}
{"url": "http://www.cross.bg/kepler-kosmosa-ekzoplaneti-1570304.html", "text": "/КРОСС/ Космическият телескоп \"Кеплер\" (Kepler) ще приключи своята мисия само след няколко месеца, поради изчерпване на горивото, съобщиха от НАСА.\"Кеплер\", за разлика от \"Хъбъл\" (Hubble Space Telescope), е по-тясно специализиран телескоп. Той представлява огромен фотометър, състоящ се от 42 CCD матрици с обща резолюция 95 мегапиксела и предназначен за търсене на екзопланети.В своята десетгодишна история \"Кеплер\" е открил над 1000 екзопланети и още около 4000 кандидати за такива, очакващи потвърждение. Телескопът се върти около Слънцето, а не около Земята, както \"Хъбъл\". Освен това \"Кеплер\" постоянно наблюдава един и същи участък от космоса, заради спецификата в търсенето на екзопланети, предава technews.bg.През 2013 година \"Кеплер\" претърпя авария, която наложи телескопът да бъде пренасочван към нов участък от космоса на всеки три месеца. Постоянното коригиране на положението на апарата е свързано с разход на гориво, което вече е на привършване.Астрономите обаче нямат повод за униние. Само след месец в космоса ще бъде изпратен наследникът на \"Кеплер\" - телескопът TESS (Transiting Exoplanet Survey Satellite). ", "date": "2018.03.17", "title": "Идва краят на орбиталния телескоп ”Кеплер”"}
{"url": "http://www.cross.bg/dyshi-putnitzi-maluk-1570309.html", "text": "/КРОСС/ Малък самолет е се е разбил в къща, разположено северно от столицата на Филипините, убивайки най-малко седем души, предава Reuters.„Двумоторен „Пайпър-23 Апаш\", собственост на авиокомпания „Лайте ейр експрес\" тъкмо е излитал от наблизо разположено летище\", съобщава Ерик Аполонио, говорител на местните авиационни власти. Летателният апарат е превозвал шестима пътници и е трябвало да достигне до град Лаоаг.Седем души, включително шестимата пътници са загинали. В момента тече разследване за причините за катастрофата.", "date": "2018.03.17", "title": "Малък самолет е катастрофирал край столицата на Филипините, убивайки седем души"}
{"url": "http://www.cross.bg/chasa-purvi-zriteli-1570318.html", "text": "/КРОСС/ В Плевен за първи път проектът „Театър в събота\"  се реализира в продължение на 14 часа.  Драматично- кукленият театър „Иван Радоев\"  отваря  врати за малките зрители и родителите им с постановки от 10 до 22 часа. Идеята е драматично-кукленият театър \"Иван Радоев\" да предложи театрален съботен празник за малките зрители и техните родители, обясни директорът Васил Василев: \"За първи път ще зарадваме зрителите в Плевен с четири спектакъла. Сутринта от 10.00 часа започваме за най-малките наши зрители \"Бременските музиканти\" с режисьор Александър Качов, и в 11.00 часа \"Феята разказва\" на режисьора Милена Мавродинова - един интерактивен спектакъл.Зрителите могат да очакват още за представленията от 19.00 часа и от 22.00 часа  нашият спектакъл \"Вишнева градина\", който ни донесе и две номинации за \"Икар\" - дебют на Антъни Пенев и номинация за поддържаща женска роля на Надя Дердерян.За първи път спектакъл от 22.00 часа - \"Пощенска кутия за приказки\". Предстои ни една много вълнуваща театрална събота\".", "date": "2018.03.17", "title": "Драматично- кукленият театър в Плевен представя 4 спектакъла в продължение на 14 часа"}
{"url": "http://www.cross.bg/orbita-sputnik-zemyata-1570316.html", "text": "/КРОСС/ Китай успешно изведе в орбита свой спътник за дистанционно сондиране на Земята, предаде ТАСС.Стартът е бил даден в 09:15 часа българско време от космодрума Цзюцюан в северозападната провинция Гансу. Космическият апарат е бил изведен в орбита с помощта на ракетата-носител \"Чанчжън-2D\". Той ще бъде използван за осъществяване на изследвания на наземни ресурси.Състоялото се изстрелване е 268-мо поред с ракета-носител от серията \"Чанчжън\" (Великият поход). ", "date": "2018.03.17", "title": "Китай изведе в орбита спътник за дистанционно сондиране на Земята"}
{"url": "http://www.cross.bg/chasti-planinite-tyrizum-1570314.html", "text": "/КРОСС/ Не са подходящи условията за туризъм във високите части на планините, заради вятъра. Това съобщиха за Агенция „Фокус\" от пресцентъра на ПСС. Вятърът преминава от умерен до силен и бурен.Съоръженията не работят на Витоша, при Банско на връх Тодорока.В ниските части на планините времето е подходящо за туризъм. Снежната покривка се топи, но на места има заледени участъци и туристите трябва да внимават.Очаква се през следващите дни времето да се развали. От ПСС съветват туристите да се запознават предварително с метеорологичната обстановка. Няма регистрирани инциденти пред изминалото денонощие.", "date": "2018.03.17", "title": "Не са подходящи условията за туризъм във високите части на планините"}
{"url": "http://www.cross.bg/mart-zatvorite-slyzhitelite-1570317.html", "text": "/КРОСС/ Подписка на служители с искане държавните институции да не остават безучастни свидетели на социалното напрежение в затворите и за предприемане на незабавни действия, с които да се гарантира възстановяването на социалната справедливост в Сектор „Сигурност\" върви от вчера.Само за ден са събрани над 1300 подписа на работници и служители в подразделенията на ГД „Изпълнение на наказанията\" и ГД „Охрана\". Подписката ще бъде отворена до 21 март, след което ще бъде изпратена до Министерски съвет, Министерството на правосъдието, Народното събрание и до Вера Йоурова, комисар на ЕС по въпросите на правосъдието, потребителите и равенството между половете.Петицията, която е инициирана от Синдикат на служителите в затворите в България иска изравняване на възнагражденията на служителите в двете дирекции с останалите служби в сектора за сигурност, увеличаване на броя на служителите и подобряване на условията на труд.Вчера надзирателите от затвора в Белене, изпратиха подписка до Цецка Цачева, с която настояват министъра на правосъдието в едномесечен срок да предприеме действия по изплащане на парично обезщетение за нарушени трудови права и интереси за 3 години назад, като визират, че не им се отчита и заплаща положения труд в съответствие със закона.За същия проблем касаещ сериозни нарушения на нормативната уредба Синдикат на служителите в затворите в България е сезиран и от други затвори, което според организацията ще доведе до нов бум на заведени дела срещу правосъдното ведомство, което наскоро предостави информация, че в периода 2010 - 2017 г. е осъдено по 863 дела на служители на ГД „Изпълнение на наказанията\" по които е заплатило над 2 911 000 лв.В същото време вчера, 16 март 2018 г., в национална телевизия, Министър Цачева обясни, че диалогът в Министерството на правосъдието продължава и в ефир поиска предложение за „алгоритъм\" как в рамките на бюджета на министерството исканията да бъдат изпълнени.Синдикат на служителите в затворите в България не само посреща с недоумение това изявление, но и смята, че подобни твърдения на фона на пренебрежителното отношение и мълчаливия отказ на предложенията за пълен анализ на ситуацията, за среща и започване на цивилизовани преговори по смисъла на закона за МВР с Министъра на правосъдието са неприемливи и недопустими.Синдикат на служителите в затворите в България продължава да настоява за становището на Министър - председателя Бойко Борисов, с оглед на задълженията на Министерския съвет по конституция и на намеренията ни да сезираме компетентните български и европейски  институции, предвид това, че в нито една цивилизована държава, където има установен ред не са синдикатите тези, който трябва да канят министри на различни министерства на преговори.Социалното недоволство в затворите продължава. Локални протести по места са насрочени за :   19-ти март 09.00ч. Бобов дол, 12.00ч. Варна;20-ти март 08.15ч. Белене;21-ви март 09.00ч. Ловеч и Враца;22-ри март 09.00ч. Пазарджик;...23-ти март 09.00 ч. Стара Загора. Синдиката на служителите в затворите в България оповести програма, с която продължава кампанията „Европа и за нас\". Плана предвижда трети пореден протест в София, пред правосъдните министри на страните от ЕС на 26 март. ", "date": "2018.03.17", "title": "Служителите на затворите: Във  всички затвори, арести и съдилища върви подписка „Европа и за нас“"}
{"url": "http://www.cross.bg/liniya-dvizhi-tramvaiina-1570296.html", "text": "/КРОСС/ На 17 и 18.03.2018 г. (събота и неделя) се въвежда следната временна организация на движение:От 04.30 до 16.00 часа на 17.03.2018 г. (събота):- трамвайна линия № 11 ще се движи от кв. „Княжево\" до Хюндай България.- трамвайна линия № 12 ще се движи от площад „Журналист\" до Хюндай България.От 04.30 до 16.00 часа на 18.03.2018 г. (неделя):трамвайна линия № 11 ще се движи от кв. „Княжево\" до надлез \"Надежда\" (трамвайно депо Банишора).трамвайна линия № 12 ще се движи от площад „Журналист\" до надлез \"Надежда\" (трамвайно депо Банишора).Столичен автотранспорт ЕАД, поделение АТ Малашевци, ще разкрие временна автобусна линия № 12-ТМ с маршрут: автостанция Илиянци, ул. \"Джерман\", бул. \"Рожен\", ул. \"Илиянско шосе\", бул. \"Рожен\", надлез Надежда, бул. \"Княгиня Мария Луиза\", надясно по бул. \"Христо Ботев\", надясно по бул. \"Сливница\", надясно по ул. \"Опълченска\" и наляво по бул. \"Княгиня Мария Луиза\" по маршрута двупосочно.От 04.30 до 12.00 часа на 18.03.2018 г. (неделя) трамвайна линия № 6 ще се движи от ж.к. „Иван Вазов\" до метростанция \"Хан Кубрат\". ", "date": "2018.03.17", "title": "Заради ремонт се въвежда промяна в разписанието на някои трамвайни линии"}
{"url": "http://www.cross.bg/levski-chasa-vasil-1570295.html", "text": "/КРОСС/ Въвежда се организация на движението за провеждане на футболна среща от Първенство на първа професионална лига на Национален стадион „Васил Левски\". Това съобщиха от пресцентъра на Столична община. Забранява се престоят и паркирането на пътни превозни средства, с изключение на автомобилите на участниците в мероприятието, както следва: - от 08.00 часа днес до 08.00 часа на 18 март 2018 г. при сектор „Г\" на Националния стадион „Васил Левски\" от вход №20 до вход №26;- от 09.00 до 16.00 часа днес на моста пред Национален стадион „Васил Левски\". От 12.00 часа днес до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по:- ул. „Ген. Гурко\" между бул. „Васил Левски\" и бул. „Евлоги и Христо Георгиеви\"; - бул. „Евлоги и Христо Георгиеви\" между пл. „Орлов мост\" и бул. „Черни връх\"; - бул. „Драган Цанков\" между бул. „Евлоги и Христо Георгиеви\" и бул. „Пейо К. Яворов\".Във връзка с провеждане на футболна среща на 18 март 2018 г. на Националния стадион „Васил Левски\" се забранява престоят и паркирането на пътни превозни средства, с изключение на автобусите превозващи привържениците на Левски на югоизточното пътно платно на бул. „Евлоги и Христо Георгиеви\" между ул. „Граф Игнатиев\" и ул. „Ген Гурко\", от страната на Перловска река. Забраната е в сила за периода от 00.00 часа тази нощ (17 март) до приключване на футболната среща на 18 март 2018 г.Столична дирекция на вътрешните работи осигурява охрана и постове за контрол и регулиране на движението. ", "date": "2018.03.17", "title": "Ограничават движението в София заради дербито Левски-ЦСКА"}
{"url": "http://www.cross.bg/godina-ionomia-ppez-1570299.html", "text": "/КРОСС/ Cвeтoвнaтa иĸoнoмиĸa мoжe би pacтe твъpдe бъpзo. Финaнcoви миниcтpи и цeнтpaлни бaнĸepи oт Г20 ce cъбиpaт пpeз cлeдвaщaтa ceдмицa в Apжeнтинa пo вpeмe нa нaй-шиpoĸия и cилeн иĸoнoмичecĸи pacтeж oт 2011 гoдинa и дни, cлeд ĸaтo Opгaнизaциятa зa иĸoнoмичecĸo cътpyдничecтвo и paзвитиe пoвиши пpoгнoзaтa cи зa cвeтoвния pacтeж дo 3,9 пpoцeнтa пpeз тaзи гoдинa.Зa цeнтpaлнитe бaнĸepи и инвecтитopитe ocнoвнитe въпpocи вĸлючвaт ĸoлĸo бъpзo бъpзo мoжe дa pacтe cвeтът - и дaли въoбщe иcĸaт тoвa, aĸo възмoжнo пpeгpявaнe oзнaчaвa бyм нa инфлaциятa, пocлeдвaн oт нoвa ĸpизa, пишe Вlооmbеrg.Глoбaлнaтa иĸoнoмиĸa e pacтялa c 3,9 пpoцeнтa или пoвeчe oceм пъти oт 1990 гoдинa нacaм, a НЅВС Ноldіng Рlс пocoчвa, чe вceĸи път, ĸoгaтo (пoчти) вcичĸи иĸoнoмиĸи pacтaт зaeднo нaгope, тoвa e пocлeдвaнo oт шoĸ. Πиĸът oт 5,6% пpeз 2007 гoдинa бe пocлeдвaн oт финaнcoвa ĸpизa гoдинa пo-ĸъcнo.\"Koгaтo мнoгo cтpaни pacтaт cилнo, тoгaвa глoбaлнaтa иĸoнoмиĸa e нaй-yязвимa зapaди пoвишeнитe лиxви и финaнcoвитe pиcĸoвe\", ĸaзвa Cтивън Kинг, cтapши иĸoнoмичecĸи cъвeтниĸ в НЅВС.B изcлeдвaнe нa 50 иĸoнoмиĸи, пyблиĸyвaнo минaлия мeceц, Kинг нaблюдaвa, чe дългoвaтa ĸpизa yдapи CAЩ пpeз 1990 cлeд пepиoд нa cилнo cвeтoвнo тъpceнe. A пaзapитe нa oблигaции ce cpинaxa пpeз 1994 гoдинa cлeд дpyг пepиoд нa cилeн pacтeж.Cлeдвaщият бyм дoйдe пpeз 1997 гoдинa - тoчнo пpeди ĸpизaтa в Aзия. Cвeтoвнaтa иĸoнoмиĸa pacтeшe cилнo мeждy 2004 и 2007, a тoчнo cлeд тoвa ни yдapи финaнcoвaтa ĸpизa.Beчe имa знaчи, чe мoжe би дocтигaмe пиĸa нa тoзи циĸъл. Фeдepaлният peзepв и peдицa дpyги цeнтpaлни бaнĸи зaтягaт пapичнaтa пoлитиĸa, Kитaй нaмaлявa тeглeнeтo нa зaeми, a Tpъмп въвeжa митa. Cпopeд Сіtіgrоuр Іnс. ocнoвнитe иĸoнoмиĸи вeчe изпycĸaт пpoгнoзитe и pacтaт c пo-бaвeн тeмп\"Bъпpeĸи чe cлънцeтo вce oщe гpee нaд cвeтoвнaтa иĸoнoмиĸa, вeчe имa пoвeчe oблaци нa xopизoнтa\", ĸaзвa Kpиcтин Лaгapд, диpeĸтop нa Meждyнapoдния вaлyтeн фoнд. \"Cпoмнeтe cи зa pacтящитe пpитecнeния oт нaпpeжeниe пpи тъpгoвиятa, cĸopoшният cĸoĸ нa вoлaтилнocттa във финaнcoвитe пaзapи и пo-гoлямaтa нecигypнocт в гeoпoлитиĸaтa\".Cтpaxът oт тъpгoвcĸa вoйнa щe бъдe виcoĸo в днeвния peд в Бyeнoc Aйpec. Вlооmbеrg Есоnоmісѕ изчиcлявa, чe пoдoбнo cъбитиe мoжe дa изтpиe 470 милиapдa дoлapa oт cвeтoвнaтa иĸoнoмиĸa дo 2020.Инвecтитopитe зaceгa изглeждa ce ycпoĸoиxa. Cвeтoвнитe aĸции ce cpинaxa пpeз янyapи зapaди пpитecнeния oт pъcт нa инфлaциятa в CAЩ, нo пocлeдвaщи дaнни ги oпpoвepгaxa.Иĸoнoмиcтът Aндpю Keйтc oт Nоmurа Ноldіngѕ Іnс. ycпoĸoявa ĸлиeнтитe cи, ĸaтo пocoчвa, чe имa ceгaшният циĸъл e дaлeч oт yзpявaнe, тъй ĸaтo ниcĸитe нивa нa бeзpaбoтицa и пo-cилнoтo тъpceнe щe нaĸapa ĸoмпaниитe дa инвecтиpaт, дa пoдoбpявaт пpoдyĸтивнocттa cи, ĸoeтo щe пoзвoли нa иĸoнoмиĸaтa нa cвeтa дa пpoдължи дa ce paзшиpявa.B CAЩ дaнъчнaтa peфopмa и пpaвитeлcтвeнитe xapчoвe пoвишaвaт тъpceнeтo, нo тoвa в ĸpaйнa cмeтĸa мoжe дa нaĸapa Фeд дa пoвиши лиxвитe пo-aгpecивнo, ĸoeтo мoжe дa пpeдизвиĸa нoв cpив нa финaнcoвитe пaзapи.Ho pиcĸoвeтe нe ca caмo зa CAЩ. Πoлитичecĸaтa нecтaбилнocт в Eвpoпa нaĸapa ЈРМоrgаn Сhаѕе & Со. дa нaмaли пpoгнoзaтa cи зa pacтeж в eвpoзoнaтa зa тoвa тpимeceчиe дo 2,5 пpoцeнтa oт 3,5% пo-paнo.\"Pиcĸoвeтe пpeд pacтeжa изглeждaт бaлaнcиpaни в ĸpaтĸocpoчeн плaн\", ĸaзвa Πoл Mopтимъp-Лий, глaвeн пaзapeн иĸoнoмиcт в ВNР Раrіbаѕ ЅА, въпpocът \"нe e дaли тaзи гoдинa щe e дoбpa - зaщoтo тя нaй-вepoятнo щe бъдe мнoгo дoбpa, a ĸoгa cвeтoвнaтa иĸoнoмиĸa щe ce зaбaви и пpи ĸaĸви ycлoвия\". ", "date": "2018.03.17", "title": "Запътва ли се световната икономика към прегряване?"}
{"url": "http://www.cross.bg/minite-detza-rabotyat-1570300.html", "text": "/КРОСС/ Обичате ли своя смартфон? Благодарни ли сте на създателите на електромобилите, които щадят околната среда? А знаете ли, че тези полезни технологии достигат до нас благодарение на робския труд на 4-годишни деца?Всичко започва в убийствените мини на ДР Конго. Страната е най-големият източник на кобалт на планетата. 60% от световния добив на метала се извършва в африканската република. А той е ключов компонент от литиево-йонните батерии от смартфоните, електромобилите и лаптопите... произвеждани от най-големите технологични гиганти.„Амнести Интернешънъл\" оповести, че 150 хиляди служители работят при изключително тежки условия в мините, като сред тях има деца и жени. Докладът нанесе тежък удар на редица световни корпорации, които според международната организация не са реагирали, за да спрат неетичните практики. Компаниите твърдят, че не са знаели какво се случва в кобалтовите мини. А част от тях опитаха да избегнат лошата реклама, като подеха кампании в подкрепа на „кобалтовите деца\".По данни на УНИЦЕФ от 2012-а 40 хиляди деца работят в мини в южната част на Конго. В част от тях се добива и кобалт.Децата работници слизат под земята и работят при ужасяващи условия - сутрин и вечер, в жега и в проливен дъжд. Надницата им е 8 пенса, което прави 1,70 лева на ден.Сред тях е и Дорсен, на 8 годинки. Няма обувки и понякога по цели дни няма пари за храна, въпреки че дава 12-часови „работни смени\". Той и приятелите му изпитват силни болки от тежкия физически труд. Те имат и по-малки „колеги\", чиято задача е да събират и почистват камъните. Редом с тях работят и бременни жени, които носят кърмачетата си в чанти на гръб. Те вдишват отровния въздух без маски.Макумба Матеба има голям тумор в гърлото и е убеден, че той се е образувал заради водата, която е отровена от местната кобалтова мина.Беча Гибу, лекар от селото Кимпеса, разказва, че голяма част от родените бебета страдат от мистериозни заболявания. Те се раждат с обриви и петна по цялото тяло.Но най-застрашени са работниците на място, които нямат защитно облекло. Тунелите са прокопани на ръка, нямат подпори и лесно се срутват, особено когато вали. Само за 2015-а година десетки хиляди миньори са загинали, смазани в мините. Но тяхната памет почитат само колегите им. Sky news разказва за тъжен момент в бившата провинция Катанга. Когато телевизионният екип пристига, работниците тъкмо са свалили инструментите си в знак на почит към свой събрат, починал в мината.А добитият кобалт се продава на китайски търговци. Те не задават много въпроси и препродават стоката на Congo Dongfang International - дъщерна фирма на Zhejiang Huayou Cobalt, която снабдява едни от най-големите производители на литиево-йонни батерии в света. Amnesty International установи, че никоя държава няма законодателство, което да задължава фирмите да посочват веригата, по която са се сдобили с кобалта.От Apple предупредиха преди време доставчика си Huayou Cobalt да преустанови търговските си отношения с мините, в които има нерегламентирани условия на труд. Отговорът обаче бил, че това ще навреди на „общините, които разчитат на мините, за да преживяват\". ", "date": "2018.03.17", "title": "КОБАЛТОВИ ДЕЦА: 4-годишните, които стоят зад смартфона ви"}
{"url": "http://www.cross.bg/dzinpin-pytin-predsedatel-1570297.html", "text": "/КРОСС/ Президентът на Русия Владимир Путин поздрави председателя на Китай Си Дзинпин с преизбирането му на поста, предава ТАСС.По-рано депутатите от Всекитайското събрание на народните представители единодушно преизбра Си Дзинпин за председател на Китай за още пет години.„Искрено ви поздравявам с преизбирането на длъжността председател на КНР. Този избор на Всекитайското събрание на народните представители още веднъж потвърди вашия висок авторитет, това също така е признание за вашия принос в социално-икономическото развитие на страната и в нейната роля на международната арена\", заяви Путин.Той е отбелязал, че благодарение в голяма степен на усилията на Си Дзинпин руско-китайските отношения са достигнали до безпрецедентно равнище, ставайки образец за взаимноизгодно и равноправно сътрудничество.„Уверен съм, че благодарение на общите усилия, ние задължително ще успеем още повече да укрепим руско-китайските отношения на всестранно стратегическо взаимодействие и сътрудничество, попълвайки го с ново съдържание\", добави Путин.", "date": "2018.03.17", "title": "Владимир Путин поздрави Си Дзинпин с преизбирането му на поста председател на КНР"}
{"url": "http://www.cross.bg/komentira-hasurdzhiev-prokyratyrata-1570294.html", "text": "/КРОСС/ „Здравната система е остаряла по начина, по който е структурирана\". Това заяви д-р Станимир Хасърджиев от Националната пациентска организация. Той коментира проверките на прокуратурата в 7 болници, които бяха обявени в петък.„Здравната ни система е много зле, отчитат го българите ежедневно - скъпа, необърната към пациента, липсва информация, не знаеш дали се прилагат съвременните стандарти. Система, която не е обърната към гражданите и пациентите. Система, в която нито хората имат доверие, нито лекарите са доволни\", коментира д-р Хасърджиев.„Системата е остаряла по начина, по който е структурирана и се управлява. В държава, в която лечебните заведения са търговски дружества, не може за очакваме, че нещата ще вървят добре. Държавните болници имат модел на управление - при всяка смяна на властта се правят политически назначения и новите директори започват разчистване на сметки със старите\", коментира д-р Хасърджиев. „Държавата отдавна е доказала, че не е добър стопанин. Държавните болници боравят с обществен ресурс, а няма никакъв обществен контрол \", допълни той.Що се отнася до проверките на прокуратурата, д-р Хасърджиев смята, че те ще покажат на обществото и управляващите, че повече така не може.Освен за „Пирогов\", където прокуратурата казва, че ще работи приоритетно, защото ситуацията е най-тежка, ще бъдат проверявани и болниците в Попово, Бургас, Благоевград, Русе, Велико Търново и  Кърджали. От повечето лечебни заведения предпочетоха да запазят мълчание, поне докато се появят подробности.Директорът на болницата в Русе обаче коментира случващото се. Доктор Иван Стоянов твърди, че лечебното заведение е на печалба.„Проверката е със задна дата\", заяви доктор Стоянов. Неизгодните договори били подписани при предишното ръководство на болницата, а самият д-р Стоянов заявява, че сам е сезирал прокуратурата. ", "date": "2018.03.17", "title": "Експерт: Здравната система е остаряла по начина, по който е структурирана"}
{"url": "http://www.cross.bg/godina-trabantfest-proizveden-1570293.html", "text": "/КРОСС/ Повече от 100 трабанта от страната и чужбина ще дефилират  днес във Велико Търново на деветото издание на „Трабантфест\". С него се поставя началото на форумите на източногерманските автомобили в страната за тази година.Най-интересната част от парада на трабантите е пред общината, обясни организаторът Камен Парашкевов.\"Всеки си отваря трабантчето и започва да се фука кой какъв е, какво е направил. Хората се интересуват, радват се, гледат\".Великотърновецът Ивайло Антов има 78 трабанта и кандидатства за рекордите „Гинес\". На фестивала показва последната си придобивка. Автомобилът е произведен през 1990 година, купен е от Румъния преди месец.   \"След 25 дена чакане трабантът дойде тук без да съм го виждал\".Най-старият автомобил, който идва за „Трабантфест\", е произведен през 1963 година, а най-новите са от 1991 година.", "date": "2018.03.17", "title": "Деветото издание на „Трабантфест“ започва във Велико Търново"}
{"url": "http://www.cross.bg/svetovnoto-bogota-purvenstvo-1570303.html", "text": "/КРОСС/ Световната футболна централа (ФИФА) утвърди използването на системата за видео помощ на съдиите VAR за мачовете от световното първенство по футбол в Русия през лятото. Решението беше взето на среща на централата в Богота, Колумбия.То не идва като изненада, защото още преди няколко дни бе предложено от работна група, но се чакаше официално потвърждение.Системата се използва вече в няколко националния първенства като Серия \"А\" и Бундеслигата. Мондиал 2018 ще стане първият в историята с VAR.Друга важна новина от Богота е въвеждането на четвърта смяна в продълженията на срещите на световното след груповата фаза.\"Надявам се, че с VAR даваме на съдиите инструмент за намаляване на грешките. Това е особено важно за мачове от световното първенство. Смятам, че е абсурдно в днешно време всеки, който гледа мач от дивана, да знае имало ли е грешка, а съдията - не.В началото и аз бях настроен скептично, но ако не опитате, няма да знаете струвало ли си е нещо или не. Всеки съдия допуска важна грешка средно по веднъж на три мача.Анализът ни показа, че благодарение на  VAR това вече става един път на 19 срещи\", коментира президентът на ФИФА Джани Инфантино. ", "date": "2018.03.17", "title": "Световното в Русия - с VAR и четвърта смяна "}
{"url": "http://www.cross.bg/rysiya-velikobritaniya-ryski-1570301.html", "text": "/КРОСС/ Посланикът на Великобритания в Русия Лори Бристоу е повикан днес на разговор в руското министерство на външните работи, съобщи ТАСС.Не се посочва каква ще е темата на разговора, но се очаква той да бъде уведомен какви са ответните мерки на Русия на изгонването от Великобритания на 23 руски дипломати във връзка със скандала с отравянето на бившия руски шпионин Сергей Скрипал и дъщеря му, за което Лондон обвини Москва, отбелязват информационните агенции.", "date": "2018.03.17", "title": "Посланикът на Великобритания в Русия отново е повикан на разговор в руското външно министерство"}
{"url": "http://www.cross.bg/bulgariya-dynav-dynavskata-1570302.html", "text": "/КРОСС/ Министърът на регионалното развитие и благоустройството Николай Нанков разгледа  строителството на български кораб за маркиране на плавателния път в Долното течение на река Дунав. Той е на стойност 5,150 млн. лв., изгражда се във Варна  и е част от мащабния проект „FAIRway Danube.Подкрепен е от Стратегията на ЕС за Дунавския регион, чийто ротационен председател тази година е България.Заедно с министър Нанков на инспекцията беше изпълнителният директор на Изпълнителната агенция „Проучване и поддържане на река Дунав\" към Министерството на транспорта, информационните технологии и съобщенията инж. Павлин Цонев. Той съобщи, че корабът ще бъде готов през август 2018 г., а името му ще бъде избрано с конкурс.„FAIRway Danube\" цели подобряване на корабоплаването и навигацията по р. Дунав и нейните плавателни притоци. Партньори в проекта са Австрия, Словакия, Унгария, Хърватия, България и Румъния. Страната ни участва чрез  Изпълнителна агенция \"Проучване и поддържане на река Дунав\". Средствата са осигурени от Механизма за свързване на Европа.Основната задача на кораба ще е да поставя навигационни знаци за обозначаване на плавателната част на реката. Ще бъдат монтирани и 10 автоматични хидрометрични станции. По същия проект наскоро в Русе беше доставен и нов катер за хидрографски измервания. С него Агенцията ще събира точна информация за промените, настъпващи в критичните участъци. Така ще се оптимизира траекторията на корабоплавателния път и ще се създадат по-добри условия за транспортиране на стоки и пътници.Целият бюджет, предвиден за България в рамките на „FAIRway Danube\" , е 7,8 млн. евро.Във фокуса на Дунавската стратегия са девет проекта на обща стойност 40 млн. евро. Те са в областта на водния транспорт, транспортната инфраструктура, енергетиката, образованието и иновациите. Определени са за стратегически през 2014 г. и в момента са на различен етап на изпълнение, като България е партньор по 8 от тях. Важни за подобряване свързаността и икономиките на дунавските държави са и проектите „Danube STREAM\", „Дунавски пристанищни мрежи - Дафне\", „Данте\".Проектите са възможност за създаване на трайни партньорства между дунавските държави.През 2018 г. България е ротационен председател на Дунавската стратегия, на която МРРБ е национален координатор. Целта на стратегията е страни с различно ниво на социално-икономическо развитие да работят в сътрудничество и партньорство за решаването на общи за региона проблеми. Стратегията обединява 14 държави, разположени по течението на река Дунав, в които живеят над 112 милиона души, или една пета от населението на ЕС. Девет от тях са членки на Европейския съюз - Австрия, Германия, Чехия, Словакия, Словения, Унгария, Хърватия, България и Румъния, а останалите пет - Сърбия, Босна и Херцеговина, Черна гора, Република Молдова и Украйна, се намират в Дунавския басейн.Дунавската стратегията се основава на четири приоритета, наречени стълбове - свързаност, околна среда, изграждане на просперитет и устойчивост на региона. Те от своя страна съдържат 11 области на сътрудничество: „Мобилност и интермодалност\", „Устойчива енергия\", „Култура и туризъм\" в рамките на първия стълб, „Качество на водите\", „Управление на рискове\", „Биоразнообразие, ландшафти\", „Качество на въздуха и почвите\" във втория стълб, „Общество на знанието\", „Хора и умения\" и „Конкурентоспособност\" в третия и „Институционален капацитет и сътрудничество\" и „Сигурност\" в четвъртия. Всяка от областите има по две държави-координатори. България си партнира в приоритетната област 3 „Култура и туризъм\" с Румъния и по приоритетна област 11 „Сигурност\" с Германия.Водещо събитие по време на българското председателство ще е Седмият годишен форум на Дунавската стратегия, който ще се проведе на 18 и 19 октомври в София в сътрудничество с Европейската комисия. Той е посветен на туризма като генератор на икономически растеж. Очаква се широко да се дискутират възможностите за привличане на публични и частни инвестиции, както и използването на финансови инструменти. ", "date": "2018.03.17", "title": "Министър Нанков разгледа във Варна строителството на  кораб за маркиране на Дунав"}
{"url": "http://www.cross.bg/tema-razkazva-zashto-1570285.html", "text": "/КРОСС/ Нова телевизия, „Събуди се\"Тема: \"Идва ли нова война?\". Говорят експерти.Тема: Прокуратурата с обвинение в безстопанственост към 7 болници. Сред тях и най-големият спешен институт \"Пирогов\". Какво предизвика проверката?Тема: „Не без дъщерите ми\": Защо вече две години българка не може да види децата си?Тема: От Милано до Ородовaци. Защо 62-годишната Анжела предпочете монтанското село пред модната столица на Европа? Разказва Галя Щърбева.Тема: Музата на твореца. Съпругата на Вежди Рашидов д-р Снежа Бахарова, в \"Говори с Ива\".Тема: ММА-битки в Перник. Репортаж на Краси Боев.БТВ, „Тази събота и неделя\"Тема: Най-инфарктното пътуване до Антарктида. Какво е да си на косъм от смъртта и да изгубиш приятел в ледените води? Разказва писателката Людмила Филипова.Тема: За борбата на една жена да роди дете ин-витро от починалия си съпруг. История с продължение.Тема: С какво промени живот ана Роксана и Ина участието им в „Смени жената\"?Тема: Вим Вендерс, пред Диана Любенова - всичко, което си казаха.Тема: Диляна Попова и нейните екзотични пътешествия.Тема: Кои са артистите, които стоят зад тазгодишната ни песен за „Евровизия\"? ", "date": "2018.03.17", "title": "В сутрешните блокове днес"}
{"url": "http://www.cross.bg/makkeiib-zayavi-seshuns-1570289.html", "text": "/КРОСС/ Министърът на правосъдието на САЩ Джеф Сешънс уволни вчера заместник-директора на ФБР в оставка Андрю Маккейб два дни преди пенсионирането му, съобщи Ройтерс.Маккейб бе честа мишена за гнева на президента Доналд Тръмп през последната година.Сешънс заяви, че е влез решението, влизащо в сила незабавно, по препоръка на дисциплинарния орган на Бюрото и въз основа на доклад на главния инспектор, според който Маккейб е разрешил изтичането на информация към медиите и не е бил откровен, дори под клетва, пред контролния орган относно разследването за имейлите на Хилари Клинтън.ФБР очаква всеки служител да отговаря на най-високи стандарти за честност и почтеност, заяви Сешънс. Уволнението всъщност е формално - Маккейб, който е служил над 20 години във ФБР, бе в отпуск от януари, когато доброволно подаде оставка след месеци натиск от президента Тръмп и други републиканци. Но то става само два дни преди 50-ия му рожден ден, когато щеше да добие право да излезе в пенсия с пълен размер. Сега това е под въпрос.Аз съм нарочен и третиран по този начин заради ролята, която играех, действията които предприех, и събитията, на които станах свидетел след уволнението на Джеймс Коми (бившият директор на ФБР), заяви Маккейб веднага след съобщението на министъра за уволнението му. ", "date": "2018.03.17", "title": "Уволниха зам.-директор на ФБР два дни преди пенсионирането му"}
{"url": "http://www.cross.bg/chasa-provede-sofiyaot-1570283.html", "text": "/КРОСС/Пампорово.От 09.00 часа министърът на околната среда и водите Нено Димов, ръководителят на отдел „Екологична оценка на въздействието на околната среда и политика на сближаване\" в Генерална дирекция „Околна среда\" на ЕК Джордж Кремлис, президентът на Варненския свободен университет проф. д.ик.н. Анна Недялкова и областният управител на Смолян Недялко Славов ще участват във втория панел от форума „Интегрирано управление на отпадъците\". Събитието ще се проведе в Зала „Евридика\" на хотел „Орфей\".***София.В хотел „Сенс\" в София Българското Сдружение Тиреоидея и Паратиреоидея и Клиничният Център по Ендокринология и Геронтология към Медицински университет София организират научен интердисциплинарен симпозиум на тема „Тиреоиден карцином - новости в диагнозата, лечението и проследяването\".***София.В района на Витошко Лале 2 и Резньовете ще се проведе традиционната надпревара Витоша X lines 2018.***София.От 09.00 часа в Аджибадем Сити Клиник Болница Токуда ще се проведе семинар за лекари и пациенти „Добрият сън е постижима мечта\".***София.От 10.00 часа в Асикс Арена ще се състои най-големият международен карате турнир в България - International Karate Tournament NIKON OPEN 2018.***София.От 11.00 часа в Литературен клуб „Перото\" ще се проведе маратон по четете на книгата \"L`amas ardent\" на Ямен Мане.***София.От 11.00 часа в мол „Парадайс\" Комисията за защита на потребителите и Европейски потребителски център ще представят най-новия информационен магазин. Брифинг ще дадат Димитър Маргаритов, председател на КЗП, Константин Арабаджиев и Константин Райков, членове на КЗП, както и Игнат Арсенов, директор на ЕПЦ.***София.От 12.30 часа в Дома на киното ще се състои Интервю с автограф с Ион Бейкър, специален гост на 22-рия София Филм Фест.***София.От 12.30 часа в Столична библиотека - Детски център ще се състои премиера на книгата „Джоба панталона\" от Васил Настев.***София.От 16.00 часа в кино „Люмиер\" ще се състои прожекцията на тийнейджърския филм „Смартфонът - беглец\".***София.От 16.30 часа в Гранд хотел София ще се състои пресконференция на Ейбъл Ферара, специален гост на 22-рия София Филм Фест.***София.От 17.00 часа в Derida Dance Center - бул. Сливница 245 ще се проведе Съвременен танцов спектакъл от Унгария: \"By the way\" в изпълнение на Сдружение l1.***София.От 19.00 часа в зала „България\" ще бъде представен музикалният пърформанс „Еволюция\" (Evolution) с участието на музикантите от Quarto Quartet към Софийска филхармония, художника Иван Яхнаджиев и Мерлин Арно, носител на престижната награда на Академията за мода - „Златна игла\" 2017 за „Модна иновация\".***София.От 19.00 часа в залата на Синдикалния дом на културата на транспортните работници в България - клон София Танцова формация „Петлите\" представя пред софийска публика най-новия си творчески проект „Циганката\".***Благоевград.От 11.00 часа в местността Бодрост, в ски център „Картала\", Общината организира инициативата „Зимно предизвикателство\".***Бургас.От 12.00 часа пред Община Бургас ще се проведе протест срещу мръсния въздух.***Бургас.От 12.00 часа в Младежки културен център ще се проведе активен Брейк денс турнир.***Варна. От 11.00 часа в началото на вълнолома ще бъде открита скулптурната композиция „Очакване\".***Варна.От 12.00 часа пред Катедралата- Варна ще се проведе митинг срещу Джендър-идеологията и нейното разпространение в учебните процеси в България.***Варна.От 19.00 часа в Grand Mall ще се проведе концерт на Николина Чакърдъкова.***Велико Търново.От 10.00 часа на паркинга зад Военния клуб ще започне деветото издание на Трабант фест.***Велико Търново.От 11.00 часа в читалище „Искра\" във Велико Търново предстои юбилеен спектакъл - „Честит Рожден ден! 20 години ТЕАТЪР ВЕСЕЛ...\".***Велико Търново.От 17.00 часа в Голяма зала на Община Велико Търново Туристическо дружество „Трапезица - 1902\" ще отбележи 116 години от създаването си с голям концерт.***Видин.От 9.30 часа в митрополитския храм „Свети Николай Мирликийски\" във Видин ще започне заупокойна света Литургия, която ще бъде водена от Негово Високопреосвещенство Видинския митрополит Даниил по повод 6 месеца от блажената кончина на приснопаметния Видински митрополит Дометиан.***Враца.От 10.30 часа в куклена зала на ДКТ ще бъде представена постановката „Червената шапчица\".*** Горна Оряховица. От 11.00 часа в НЧ „Напредък 1869\" Държавна опера - Бургас, представя „Пинокио\" - опера за деца от Александър Йосифов с диригент Цанислав Петков.***Добрич.От 10.00 часа в Младежки център, Зала 3, ще се проведе „Поход на вдъхновителите\" - мотивиращ семинар за ученици на Сдружение „Аз мога - тук и сега\".***Кюстендил.От 19.00 часа на пл. „Велбъжд\" ще се проведе 52-ият конкурс за избор на „Девойка Кюстендилска пролет 2018\".***Монтана.От 11.30 часа в спортна зала „Младост\" - Монтана ще бъде даден стартът на XIII турнир по спортни танци Montana OPEN 2018.***Пазарджик.От 9.00 часа в зала „Движение\" в СУ „Георги Брегов\" в Пазарджик ще се проведе VIII-ят Конкурс в раздел „Музика\" и „Изобразително изкуство\".***Пазарджик/с. Елшица. От 10.00 часа в Народно читалище „Васил Левски-1925\" в село Елшица ще се проведе Фолклорен празник на виното и песента.***Пловдив.От 9.30 часа в ПУ „Паисий Хилендарски (6. аудитория, етаж 1.) ще се проведе Третото издание на \"Ден на професиите\".***Русе.От 8.30 часа в Хотел „Европа\" ще се проведе Турнир по ускорен шахмат.***Русе.От 11.00 часа в зала Европа ще се проведе вторият ден от фестивалната програма на Мартенски музикални дни.***Русе.От 13.00 часа в Доходно здание, ще се проведе пресконференция във връзка с МФ „Мартенски музикални дни\".***Сливен.От 8.30 часа в спортна зала „Васил Левски\" ще започне Областното ученическо първенство.***Смолян./с. Барутин.От 10.30 часа в центъра на Барутин ще се проведе възпоменателен митинг, с който ще бъде отбелязана 46-годишнината от възродителния процес и насилствената смяна на имената в доспатското село.***Стара Загора.От 8.30 часа в офиса на Сдружение \"Самаряни\" се организира Кръводарителската кампания „Да бъдеш герой е в твоята кръв!\".***Стара Загора.От 9.30 часа в Регионална библиотека „Захарий Княжески\" ще се проведе безплатна Мини академия на родители.***Стара Загора.От 16.00 часа в Оперен театър ще бъде представена „Травиата\" опера от Джузепе Верди. ", "date": "2018.03.17", "title": " Предстоящи събития на 17 март 2018"}
{"url": "http://www.cross.bg/protzenta-aktivno-dobro-1570288.html", "text": "/КРОСС/ Едва около 10 процента от населението у нас, или почти 1 от всеки 10 българи, спортуват активно поне два часа в седмицата, показват данни на Евростат за нагласата на европейците към спортни занимания през миналата година. Средният показател за ЕС-28 е около 40 процента, или почти 4 от всеки 10 европейци, които са спортували активно.По този показател зад нас са единствено румънците, където едва около 7 процента се занимават активно със спорт, при показател за Дания например - 80 процента или почти 8 от всеки 10 датчани, които са спортували активно. Други страни с физическа активност над 50 процента са още Финландия, Норвегия, Исландия, Швеция и Германия.В същото време около 70 на сто от сънародниците ни се самоопределят с много добро или добро здраве, докато само 10 на сто са посочили, че здравето им е много лошо или лошо. Самооценката ни е почти толкова висока, колкото и в страни като активно спортуващите Ирландия, Дания, Холандия и Швеция. Там над 80 на сто от анкетираните смятат, че са най-малко в добро здраве.Най-ниско оценяват състоянието си в Литва, Латвия, Естония, Хърватия, Португалия и Унгария. Там около 50 на сто от хората смятат, че са в добро или отлично здраве. ", "date": "2018.03.17", "title": "В България се спортува 4 пъти по-малко от средното за ЕС"}
{"url": "http://www.cross.bg/patrik-irlandiya-otbelyazva-1570291.html", "text": "/КРОСС/ На 17 март по света се отбелязва денят на Св. Патрик - патрон на Ирландия.Празнуват всички ирландци, където и по света да се намират, защото се смята за празник на ирландската душа.И в Америка, и в Европа денят е много тачен и весел. Тържествата по този повод продължават една седмица - с  концерти, ирландска музика, танци и празнични шествия. Дрескодът е... зелено.Свети Патрик е роден в Бануен, Уелс, с името Мейуин. Бил езичник, после продаден в робство и през това време се обърнал към Бога.Успял да избяга и 12 години учил в манастир. През това време осъзнал, че е призван да покръсти езичниците.Приел името Патрик и станал втори епископ на Ирландия. Обикалял страната и създавал училища и църкви, които да му помагат в проповядването на християнството в Ирландия.Денят на Свети Патрик се отбелязва като държавен празник не само в Ирландия, но и в Монсерат, канадската провинция Нюфаундленд и Лабрадор. Патрик се счита също за покровител и на Нигерия, където имало основно ирландски мисионери. Цяла Америка също празнува заради ирландските си корени. ", "date": "2018.03.17", "title": "Светът отбелязва Св. Патрик на 17 март"}
{"url": "http://www.cross.bg/silen-zhult-vyatur-1570286.html", "text": "/КРОСС/ Предупреждение за силен вятър е в сила за почти цялата страна. Това сочи справка на сайта на Националния институт по метеорология и хидрология (НИМХ) при БАН.Оранжев код е обявен в 11 области - Враца, Ловеч, Габрово, Велико Търново, Търговище, Шумен, Пазарджик, Пловдив, Смолян, Кърджали и Бургас, където се очаква поривите на вятъра да достигнат скорост от 25-30 м/сек. При тази степен на предупреждение са възможни смущения в електроснабдяване, структурни повреди, изкоренени дървета, има риск от наранявания от летящи предмети.Жълт предупредителен код е в сила за областите Монтана, Плевен, Русе, Разград, Силистра, Добрич, Варна, София-град, Софийска област, Перник, Кюстендил, Благоевград, Стара Загора, Сливен, Хасково и Ямбол. Там поривите ще достигнат скорост между 15 и 20 м/сек., за в Западна България до 24 м/сек, което може да доведе до нарушения на обичайните дейности на открито.Жълт код за силен вятър е обявен и за цялото Черноморско крайбрежие.Единствено за област Видин няма обявено предупреждение за опасни метеорологични явления.", "date": "2018.03.17", "title": "Жълт и оранжев код за силен вятър днес"}
{"url": "http://www.cross.bg/prisvoyavane-tryd-chasa-1570298.html", "text": "/КРОСС/ Обявеното от прокуратурата разследване на седем здравни заведения заради схеми за източване е водещата тема на Труд. \"Водят дело за присвояване на над 32 хиляди лева от врачанската болница\", пише вестникът.Прокуратурата във Враца обвини трима лекари за длъжностно присвояване на посочената сума, собственост на болница \"Христо Ботев\" в града. Това се случва само две седмици, след като лъснала измама с фалшив договор на хирург в Шумен, припомня Труд.\"Откриха как да ремонтират ДНК срещу рак\" е водещото заглавие на 24 часа. Мащабно изследване с участие на български учени разкрива динамиката на 70 белтъка, участващи в поправката на ДНК и предоставя платформа за фундаментални изследвания на действието на препарати срещу рак. 24 часа цитира изследователя доц. Стойно Стойнов, според когото изследването може да послужи като модерна платформа за оценка на ефектите на някои противоракови лекарства.\"Пиян поляк свали самолет в София, нападнал стюардеса, защото му отказала още алкохол\", пише на първа страница Стандарт. Заради случилото се  Боинг 737 на турската авиокомпания \"Корендон Еърлайнс\", който вози туристи от Вроцлав до египетския курорт Хургада, се приземи аварийно .Изданието допълва, че след свалянето на проблемния пътник, машината е продължила полета си към северноафриканската страна.", "date": "2018.03.17", "title": "Преглед на печата днес"}
{"url": "http://www.cross.bg/regionalnata-byrgas-protest-1570292.html", "text": "/КРОСС/ Жители на Бургас днес отново  се събират на протест срещу мръсния въздух. Поводът е поредният случай точно преди седмица, при който десетки бургазлии сигнализираха за неприятни миризми на открития телефон в Регионалната екоинспекция и в общината. Протестът ще се проведе на централния площад  в Бургас.От началото на годината досега това е вторият протест срещу неприятните миризми, които се усещат в Бургас . Организаторите от Екологична мрежа се поканили да присъстват на него представители на дирекция „Екология\"в общината, както и ръководството на Регионалната екоинспекция, каза Стоян Грозев председател на сдружениетоТази седмица на среща между кмета на града Димитър Николов,ръководството на Регионалната инспекция по околната среда и водите, преддставители на двете предприятия-Кроношпан и Лукойл, които се сочат за основни замърсители на въздуха и протестиращите за пореден път стана ясно, че институциите не могат да установят кой е източника на обгазяването на града.От дървообработващото предприятие „Кроношпан\" поеха ангажимент да закупят станция за денонощен мониторинг на нивата на финни прахови частици. ", "date": "2018.03.17", "title": "Бургазлии отново се събират на протест срещу мръсния въздух"}
{"url": "http://www.cross.bg/beshe-tzzinpin-predsedatel-1570290.html", "text": "/КРОСС/ Си Цзинпин беше преизбран днес от парламента за президент на Китай без ограничение за броя на мандатите, предадоха световните агенции.Общокитайското събрание на народните представители гласува единодушно за преизбирането на Си Цзинпин на поста председател на Китайската народна република.Ван Цишън, бившият ръководител на комисията на Китайската комунистическа партия за проверка на дисциплината, беше избран за вицепрезидент (заместник-председател на КНР).Си Цзинпин беше преизбран и на длъжността председател на Централния военен съвет.на броя на мандатитеЛи Чжаншу беше избран за председател на парламента (Общокитайското събрание на народните депутати).Вотът дойде броени дни, след като беше променена конституцията на Китай и стана възможно президентският пост да е пожизнен. От 1982 г. имаше ограничение на броя мандати на държавния ръководител.То беше въведено от реформатора Дън Сяопин с цел да не се повтарят занапред кръвопролитията през пожизнената диктатура на Мао Дзедун и в частност хаотичната Културна революция от 1966 - 1976 г. ", "date": "2018.03.17", "title": "Преизбраха Си Цзинпин за президент на Китай"}
{"url": "http://www.cross.bg/pytin-rysiya-glasovete-1570287.html", "text": "/КРОСС/ Светът гледа към Русия. Днес е ден на мълчание, както наричат там деня за размисъл преди избори. В утрешния президентски вот в страната право на глас ще имат над 100 милиона руски граждани, които ще гласуват на територия, която се простира в 11 часови пояса. Осем са кандидатите за президентския пост в страната. Ако спечели, това ще е четвъртият мандат на 65-годишния Владимир Путин.Наблюдателите наричат  утрешния вот „избори без интрига\". Сондажите сочат убедителна преднина за Путин. Възможно е той дори да надскочи процентите, с които спечели  през 2012 година, когато победи със 63 на сто от гласовете. Според последните проучвания подкрепата за сегашния президент е 69%.Следван е от кандидата на Комунистическата партия Павел Грудинин, който обаче събира гласовете на едва 7 на сто от избирателите. Владимир Жириновски и Ксения Собчак- също претенденти за президентския пост, вероятно ще получат съответно 5 и 2 процента подкрепа.Алексей Навални, който остана извън изборната надпревара, призова за бойкот на изборите, който да делигитимира вота, докато Кремъл се бори за висока избирателна активност.Изборите в Русия ще се случат в особен момент на силно обтегнати отношения със Западния свят, след обвиненията, че Москва стои зад атаката срещу бившия шпионин Сергей Скрипал и неговата дъщеря. Кремъл отрича вина и защитниците на властта коментират, че най-малко Путин има интерес от такъв скандал в навечерието на вота. Според опонентите му обаче, всичко, което властта в Русия прави през последните месеци има само една цел- мобилизация на гласовете в  полза на сегашния президент.Дни преди изборите Владимир Путин представи нови руски високотехнологични оръжия и дори обяви безпилотна мисия до Марс през 2019 година. ", "date": "2018.03.17", "title": "Ден на мълчание преди президентските избори в Русия"}
{"url": "http://www.cross.bg/pravilno-dobrite-durzhat-1570282.html", "text": "/КРОСС/ \"Добрите хора не се нуждаят от закони, за да се държат правилно, а лошите винаги ще намерят как да ги заобиколят\"Платон (427 г. пр.н.е. - 345 г. пр.н.е.)", "date": "2018.03.17", "title": "Добрите хора не се нуждаят от закони, за да се държат правилно ..."}
{"url": "http://www.cross.bg/aleksiii-evfimian-kazal-1570280.html", "text": "/КРОСС/ Преподобни Алексий бил единствен син на Евфимиан и Аглаида - благочестиви, знатни и богати християни в Рим, живели през ІV век.Той бил роден късно след дълги родителски молитви, поради това бил особено мил на баща и майка. Алексий получил добро възпитание и образование. От ранни години той обикнал Господа от цялото си сърце.В желанието си да Му угоди, той тайно си налагал лишения, спазвал строг пост, носел на тялото си груба власеница. Горейки все повече и повече от любов към Бога, той пожелал да се отрече заради Него от всички световни радости и да му служи в иночески чин. Но родителите му не желаели това и когато Алексий пораснал, те му намерили невяста, мома от царски род, необикновено красива, и го оженили. Вероятно св. Алексий не се решил явно да се противи на родителската воля, но намерението му да се отрече от суетата на света се вкоренило в неговото сърце.В самия ден на женитбата, когато младите съпрузи останали насаме, Алексий пристъпил към девойката, дал й златния пръстен и скъпоценния си пояс, загънат в копринен плат, и й казал: \"Пази това и Бог да бъде между мене и тебе, докато благодатта Му не устрои в нас нещо ново!\" Подир това влязъл в своята отделна спалня, съблякъл си сърмените дрехи, скъпоценни камъни, тайно напуснал бащиния дворец и заминал от града. Той дошъл на пристанището, качил се на кораб и се отправил за Лаодикия (Мала Азия). През всичкото време по пътя той молел Бога да го избави от светската суета и да го удостои на страшния съд да застане от дясната Му страна.От Лаодикия Алексий отишъл в Месопотамия, град Едеса, гдето се намирал неръкотворният образ на Спасителя. Там Алексий раздал парите си на бедните, а сам почнал да живее като просек пред храма \"Св. Богородица\". Той се хранел от подаяния, дене и ноще се молел и всяка неделя се причащавал със светите Тайни.Тежко било на семейството да понася неговото отсъствие. Дълго го търсили в града и околностите. Като видели, че Алексий не се връща, майка му в дълбока скръб се затворила в стаята си. \"Няма да изляза оттук - казала тя, - докато не узная какво се е случило с милия ми син\". Младата съпруга се затворила заедно с нея и те неутешно плачели и тъжели. А Евфимиан пращал слугите си в разни градове и страни, за да разузнаят за Алексий, но безуспешни останали техните търсения. Някои от тях дошли в Едеса, но между просяците, които се тълпели пред храма, те не познали своя млад господар и дори му дали милостиня наравно с другите просяци. Алексий ги познал и в смирението си се зарадвал, че получил подаяние от слугите си.Седемнадесет години Алексий проживял с просия пред храма \"Св. Богородица\". С дълбокото си смирение и постоянна молитва той угодил на Бога. Един от служителите на храма видял в съня си Божията Майка, която му казала: \"Въведи в църквата ми Божия човек, защото молитвата му стигна до Бога и както венец върху царска глава, така Дух Светий ще почива върху него!\" Църковнослужителят недоумявал за кого са тия думи, но видението се повторило и Божията Майка посочила просяка, който седял при храмовите врати. Оттогава всички започнали да оказват на Алексий голяма почит. Тогава той, като не желаел човешка слава, тайно напуснал града. Качил се на кораб, който отплавал за Киликия, като мислел да се посели там при църквата \"Св. ап. Павел\". Но случило се съвсем друго. При пътуването по море се дигнала страшна буря. Корабът, след като се лутал дълго, излязъл на бреговете на Италия, недалече от Рим. Алексий решил да отиде в Рим и там да живее около дома на своя баща.Приближавайки се до родителската къща, той срещнал баща си, който се връщал от царския дворец, придружен от многобройни слуги. Алексий му се поклонил до земята и казал: \"Рабе Божи, смили се над мене бедния и дай ми ъгъл в твоя дом, за да мога да се храня с трохите, които падат от трапезата ти! А Господ ще те благослови и ще ти даде царството небесно, и ако имаш някого от твоите близки да странства, ще го завърне благополучно.\" Тия последни думи напомнили на Евфимиан за любимия му син. Той се просълзил, заповядал да дадат на просяка една колиба до неговия дом и, обръщайки се към слугите, казал: \"Ще дам награда на тоя от вас, който ще се грижи за просяка и ще му носи храна от моята трапеза\".Така почнал да живее св. Алексий пред вратите на бащиния дом. Никой не могъл да го познае, понеже седемнадесет години, прекарани в бедност и лишения, съвършено изменили неговата външност. Всеки ден един от слугите донасял на бедняка храна от трапезата на бащата, но той я раздавал на бедните, като сам се задоволявал с хляб и вода. Непрестанно се молел, причастявал се всяка неделя, понасял с най-голямо търпение бедността, презрението и оскърбленията, често нанасяни му от слугите, които му се присмивали, хулели го и дори понякога го биели. По-тежко за него било едно друго изпитание: в своята колиба, която се намирала до самия бащин дом, той могъл да чува плача и риданията на майка си и жена си, които не преставали да тъжат за него. Но той твърдо решил да принесе тая привързаност в жертва на Бога и докрай устоял в своето намерение.Тъй минали още 17 години. Бог предвъзвестил на Алексий близката му смърт. Тогава той поискал хартия и мастило от слугата, който го наглеждал, и описал целия си живот оттогава, когато бил напуснал родителския дом. В заключение на описанието той искал от родителите и от съпругата си прошка. \"И аз страдах заради вашата скръб - пишел той - и непрестанно молех Бога да ви даде търпение и да ви приеме в царството Си. Вярвам, че той ще изпълни молитвата ми, защото от любов към Него, аз бях така немилосърден към вашата тъга и тъй жесток към самия себе си.\"Като написал това, св. Алексий започнал спокойно да очаква смъртта и цял се предал на молитва.Около това време, както разказва преданието, папа Инокентий служел божествена литургия, на която присъствал и цар Хонорий (395-423).През време на богослужението изведнъж всички чули думите: \"Потърсете Божия Човек, който се готви да излезе от тялото, за да се помоли за града!\" Всички били обзети от страх и недоумявали - за кого ли се отнасят тия думи! Но на другия ден през време на всенощната църковна служба същият тайнствен глас казал: \"В дома на Евфимиан търсете Божия човек!\" Тогава царят казал на Евфимиан: \"Защо не си ни обадил, че у тебе живее човек Божи?\" - \"Бог ми е свидетел - отговорил Евфимиан, - че аз не зная за кого са тия думи!\" Той повикал своя домакин и го попитал, няма ли между неговите слуги такъв, който особено да се отличава с добродетели и благочестие, но домакинът не можал да посочи никого.Царят и папата сами поискали да отидат в дома на Евфимиан. Евфимиан отишъл напред, за да приеме високите гости с нужните почести. Той излязъл да ги посрещне според обичая със свещи и тамян.Веднага в стаята, където се намирали с Евфимиан царят и папата, влязъл слугата, комуто било поръчано да се грижи за Алексий и рекъл: \"Господарю, не ония ли просяк, когото ми повери ти, е човекът Божи? Той цяла нощ прекарва в молитва, спазва строг пост и понася оскърбленията с търпение и кротост.\" Като чул това, Евфимиан се отправил в колибата, в която живеел Алексий, и го повикал от прозореца, но отговор нямало. Повикал го три пъти и като не получил отговор, влязъл в колибата. Там просякът лежал мъртъв. Лицето му било покрито. В ръцете му имало изписана хартия. Евфимиан открил лицето му и видял, че сияе с необикновена светлина. Той поискал да вземе хартията, но не могъл да я изтръгне от ръцете на умрелия.Тогава се върнал в дома и казал на императора и папата: \"Намерих този, когото търсим, но го намерих вече мъртъв.\" Царят заповядал да приготвят богат одър; изнесли тялото на просяка от бедната колиба, поставили го на одъра и всички коленичили и му се поклонили.Тогава императорът взел от ръката на умрелия изписаната хартия и сред общо мълчание, започнали да четат написаното. Евфимиан скоро узнал, кой е бил покойникът. Съкрушен от скръб, той паднал на земята, ридаел и прегръщал мъртвото тяло на сина си, като казвал: \"О, мило мое дете! Защо ти така ни натъжи? Колко години прекара до къщата ми, видя скръбта на родителите си и не ги утеши! Какво да правя сега? Да оплаквам смъртта ти или да се радвам за завръщането ти?\" Аглаида и снаха й, като чули виковете и риданията, поискали да узнаят, какво се е случило. А когато чули, че умрелият просяк е същият Алексий, закогото тъй дълго тъгували, те с плач и ридание излезли от своя затвор, промъкнали се през тълпата и прегърнали бездиханното тяло. Всички плачели, като гледали тяхната дълбока и безутешна скръб.Одърът с тялото на праведния Алексий бил поставен на площада по повеля на царя и папата и жителите на Рим дохождали да се поклонят на светите мощи на Божия човек, който от любов към Господа пожертвал всички световни радости и се отрекъл от щастие, богатство и човешка слава, за да служи Богу в смирение и нищета.Жития на светиите, Синодално издателство, 1991 г.", "date": "2018.03.17", "title": "Преп. Алексий, човек Божи. Прпмчк Павел "}
{"url": "http://www.cross.bg/stava-zagivat-smurtta-1570281.html", "text": "/КРОСС/  45 г. пр.н.е. - В битката при Мунда, Юлий Цезар побеждава армията на оптиматите, водена от Помпей Младши и Тит Лабиен, неговата последна победа.180 г. - Комод става римски император, след като баща му Марк Аврелий умира във военен лагер Виндобона (днешна Виена).455 г. - Петроний Максим става западноримски император.624 г. - В Мека Мохамед удържа ключова победа над своите опоненти в курейши.1229 г. - Армията на кръстоносците от Шестия кръстоносен поход навлиза в Йерусалим.1845 г. - В Англия е патентован ластика.1861 г. - Провъзгласено е Кралство Италия.1891 г. - Край Гибралтар потъва британския параход SS Utopia, загиват 574 души.1899 г. - Астрономът Уилям Хенри Пикеринг открива Феба - естествен спътник на Сатурн.1901 г. - Изложба от 71 картини на Винсент ван Гог в Париж, 11 години след смъртта му, предизвиква сензация.1915 г. - Основан е ФК Тунджа Ямбол в читалище „Съгласие\".1931 г. - Невада легализира хазарта.1942 г. - Холокост: Гестапо започва депортирането на 15 000 евреи от Лвов към Лагера на смъртта в Белзец (Полша).1948 г. - В Брюксел е подписан договор за военен съюз между Великобритания, Франция и Бенелюкс - първообраз на НАТО.1951 г. - Издаден е указ на Президиума на Народното събрание на Народна република България за всенародна безплатна медицинска помощ.1959 г. - Тензин Гятсо, 14-я далай лама, напуска Тибет и отпътува за Индия.1965 г. - Създаден е Съюзът на архитектите в България.1969 г. - Голда Меир става първата жена министър-председател на Израел.1980 г. - Английският парламент решава да бойкотира Летните олимпийски игри в Москва.1982 г. - В европейския клубен шампионат ЦСКА елиминира тогава действащия шампион Ливърпул след 2:0 в продълженията.1991 г. - Служебното правителство на Димитър Попов подписва първо споразумение с Международния валутен фонд.1992 г. - Самоубийствен атентат с кола-бомба взривява посолството на Израел в Буенос Айрес (Аржентина), загиват 29 души и са ранени 242.", "date": "2018.03.17", "title": "17 март в историята"}
{"url": "http://www.cross.bg/rodeni-na-mart-1570284.html", "text": "/КРОСС/ Елеонора Гигова, журналистПроф. Дончо Конакчиев, вицепремиер в правителството на Жан Виденов, бивш депутатГен. Златан Стойков, бивш началник на Генералния щаб на Българската армияЙордан Господинов-Дачко, актьорЙорданка Стефанова, актрисаВиолета Сечкова, тв продуцентД-р Красимира Панчева, началник на Отделение по трансфузионна хематология в УМБАЛ \"Пълмед\" ", "date": "2018.03.17", "title": "Родени на 17 март"}
