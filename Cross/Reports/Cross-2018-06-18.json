{"url": "http://www.cross.bg/betonovoz-zaginal-nego-1577154.html", "text": "/КРОСС/ Мъж е загинал днес при инцидент с управлявания от него бетоновоз.Това съобщиха от пресцентъра на полицията във Варна. Инцидентът е станал около 13.00 часа на територията на метан станция в града.Мъжът, на 49 г., се е намирал извън превозното средство и е загинал, след като управляваният от него бетоновоз е самопотеглил.Причините и обстоятелствата, довели до възникване на инцидента, се изясняват.", "date": "2018.06.18", "title": "Бетоновоз прегази шофьора си"}
{"url": "http://www.cross.bg/ryse-detza-lager-1577153.html", "text": "/КРОСС/ В Русе родителите на деца с увреждания излязоха на палатков лагер в знак на подкрепа на протестите в страната.Майките настояват социалният министър да приеме финансовата рамка в закона за личната помощ, направена от омбудсмана Мая Манолова.В Русе първи настояха да не се приема оставката на министър Бисер Петков, защото без него преговорите биха започнали от нулата.За повечето родители на деца с увреждания е важно да могат да продължат да се развиват професионално. Затова настояват държавата да осигури асистенти за децата им, докато са на училище.", "date": "2018.06.18", "title": "Палатков лагер на родители на деца с увреждания и в Русе"}
{"url": "http://www.cross.bg/bratislava-slovashkata-radev-1577145.html", "text": "/КРОСС/ На  президентът Румен Радев ще бъде на официално посещение в Словашката република. Тази година България и Словакия отбелязват 25 години от установяване на дипломатически отношения.На  с официална церемония в президентския дворец в Братислава държавният глава Румен Радев ще бъде посрещнат от своя словашки колега президента Андрей Киска. Двамата ще проведат среща „на четири очи“, след което ще ръководят пленарните разговори между двете официални делегации.В присъствието на двамата президенти ще бъдат подписани  двустранни документи – договори за сътрудничество между Техническия университет-София и Техническия университет в Братислава, между Българската телеграфна агенция и Словашката телеграфна агенция, както и между УНСС и Икономическия университет – Братислава.В първия ден от визитата българският държавен глава ще разговаря с премиера на Словашката република Петер Пелегрини, както и с председателя на Националния съвет Андрей Данко.Сред темите на разговорите ще бъдат задълбочаването на търговско-икономическите отношения в сфери от взаимен интерес, насърчаването на туризма, сътрудничеството в секторите на енергетиката и отбраната, ще бъдат обсъдени и въпроси от европейския дневен ред.В Братислава президентът Румен Радев ще се срещне с представители на българската общност.  На  държавният глава ще посети Българското средно образователно училище „Христо Ботев“, което отбелязва 70 години от създаването си. Учебното заведение е известно като едно от най-престижните училища в Братислава.", "date": "2018.06.18", "title": "Президентът Румен Радев ще бъде на официално посещение в Словашката република   "}
{"url": "http://www.cross.bg/bylevard-kableshkov-ylitza-1577155.html", "text": "/КРОСС/ В София ще се изгради ново трамвайно трасе. То ще свързва булевард \"България\" с булевард \"Симеоновско шосе\". Това заяви столичният кмет Йорданка Фандъкова, която беше на проверка на ремонта на улица \"Тодор Каблешков\".Според Фандъкова новото трамвайно трасе ще се движи по дължината на улица \"Тодор Каблешков\", ще минава южно от \"Южния парк\", след което ще бъде обособено.Освен това стана ясно и че предстои ремонт на трамвайното трасе на булевард \"България\". Трамваите ще се заместят с автобуси до края на ремонтните дейности. Фандъкова заяви, че трамвайните релси по бул. \"България\" ще бъдат ремонтирани и линията на трамвай №7 ще стане скоростна линия, пише Блиц.По план ремонтът трябва да приключи до средата на месец август тази година. Относно ремонта на улица \"Тодор Каблешков\", който се извършва в участъка между булевард \"Цар Борис III\" и улица \"Майор Горталов\", Фандъкова съобщи, че дейностите там трябва да приключат до края на месец август. Проверката на столичния кмет констатира, че ремонтът по \"Каблешков\" продължава въпреки дъждовното време. Разстоянието е около 250 метра. С приключването на ремонта и заедно с ремонта, извършен миналата година в участъка между \"Цар Борис III\" и булевард \"Братя Бъкстон\", общата обновена отсечка става около 500 метра.Булевардът \"Каблешков\" ще бъде с по 2 платна, които ще бъдат с по 2 ленти.При ремонта е сменена ВиК инсталацията, както и ел. инсталацията. Ще се изградят нови тротоари. След като приключат дейностите, ще предстои и ремонт на \"Каблешков\" от бул. \"България\" до улица \"Костенски водопад\".В столицата през това лято предстои и ремонт на булевард \"Васил Левски\". Той ще бъде преасфалтиран в участъка между Ректората на Софийски университет \"Св. Климент Охридски\" до булевард \"Патриарх Евтимий\".", "date": "2018.06.18", "title": "Трамвай-стрела тръгва в София"}
{"url": "http://www.cross.bg/sela-dolni-vadin-1577157.html", "text": "/КРОСС/ Забравени от държавата села във Врачанско събират пари за асфалт. Жителите на оряховските села Горни и Долни Вадин ще запълнят сами дупките по пътя до Крушовене, който е в трагично състояние, тъй като институциите не изпълняват ангажиментите си. Пътят е републикански и поддръжката му е отговорност на Агенция „Пътна инфраструктура“.Достъпът на линейки е почти невъзможен, а близо половината автобусни линии са спрени, обяснява един от инициаторите на кампанията Александър Георгиев пред bulnews.bg.Изключително трудно е и за училищния автобус, който превозва всеки ден децата от двете села до училището в Крушовене, каза от своя страна Анелия Радулова, секретар на читалището в Долни Вадин, което е партньор на инициативата. Тя добави, че когато вали дъжд, кал залива пътя и автомобилите затъват.След десетки писма до институции за пътната отсечка, която не е ремонтирана от 40 години, жителите на двете оряховски села вече не вярват и не разчитат на държавата.До момента са събрани около 2000 лева за студен асфалт и гориво за резачки и косачки. На 23 юни, събота, доброволците ще запълнят сами част от дупките и ще разчистят растителността, която е завзела едното платно.Селата Горни и Долни Вадин, които се намират на най-големия воден път в Европа - река Дунав, са на практика почти изолирани. Преди около месец група младежи решават, че им омръзнало да пишат писма до държавните институции, които носят отговорност за пътната отсечка.Около 20 доброволци са заявили желание да се включат в ремонта на пътя, уточнява Александър Георгиев.Читалището в Долни Вадин е предоставило банковата си сметка за желаещите да дарят средства. Дарения се приемат и в касата на културната институция.Кампанията продължава до сряда, 20 юни, включително.", "date": "2018.06.18", "title": "Забравени села в Северозапада събират пари за асфалт"}
{"url": "http://www.cross.bg/pismo-printz-evro-1577150.html", "text": "/КРОСС/ Любовно писмо на Антоан дьо Сент-Екзюпери с акварелна рисунка на Малкия принц беше продадено на търг за над 240 хил. евро, предадоха световните агенции.Това беше най-скъпият артикул на търга на „Аркюриал”, който съдържа общо 49 ръкописа на и рисунки от Екзюпери.Рисунките са от 1942 г., като на една от тях Малкият принц е седнал зад бюро и държи много дълъг свитък.От „Аркюриал” твърдят, че това може да е последното писмо на Сент-Екзюпери, преди самолетът му да изчезне през 1944 г. по време на полет през Втората световна война.", "date": "2018.06.18", "title": "Любовно писмо и рисунки на Малкия принц бяха продадени за над 240 хил. евро"}
{"url": "http://www.cross.bg/karta-prostranstveni-danni-1577164.html", "text": "/КРОСС/ Очакваме дейностите по преобразуването на картата на възстановената собственост в кадастрални карти да приключат през 2019 г., с което 96% от площта на страната ще бъде покрита с кадастрална карта, като ще остане за довършване урбанизираната територия на някои малки населени места.Това съобщи днес заместник-министърът на регионалното развитие и благоустройството Валентин Йовев при откриването на Седмата Международна конференция по картография и ГИС.По думите му обхващането с кадастрална карта на значителна част от територията на страната е важна предпоставка за създаването на сигурен и устойчив във времето  имотен регистър. Изработването на специализирани карти в най-различни инвестиционни сфери, като надграждаща информация на кадастралната карта, е дейност, която предстои да се извърши в следващите 4-5 години и тя е необходима за планирането на различните видове зони и инвестиционни намерения.Използването на картографията и ГИС технологиите ще допринесат за решаването на редица проблеми в сферите на екологията, икономиката, регионалното развитие, ранното предупреждение и управление при бедствия, коментира още той.Йовев обърна внимание на необходимостта от изработването на нова едромащабна цифрова топографска карта  за мащаб 1:5000. Предстои Министерството на регионалното развитие и благоустройството, чрез Агенцията по геодезия, картография и кадастър, да поеме отговорностите по осъществяване на държавната политика в областта на инфраструктурата за пространствена информация по Закона за достъп до пространствени данни, съгласно Директива INSPIRE, като по нея агенцията става „Национален координационен орган“ и „Национален орган за контакт с Европейската комисия“.Чрез прилагането на директивата се очаква постигане на оперативна съвместимост и хармонизация на масивите от пространствени данни, като ще  бъде осигурен безпрепятствен и неограничен обмен на пространствени данни и услуги   между органите на публична власт, обобщи регионалният заместник-министър.", "date": "2018.06.18", "title": "Заместник-министър Валентин Йовев: 96% от площта на страната ще бъде покрита с кадастрална карта през 2019 г.   "}
{"url": "http://www.cross.bg/yyazvimostta-vruzka-ystroiistvo-1577158.html", "text": "/КРОСС/ Хакери могат да прихванат сигнала на LTE мрежите, докато на мобилното устройство се показва стабилна връзка, възползвайки се от уязвимост в 4G протокола, съобщиха от компанията за сигурност Positive Technologies, цитирани от Tech News.Новооткритата пролука позволява на хакерите да забавят скоростта на предаване на данни, както и да затормозят работата на мобилното устройство, твърдят специалистите.В допълнение, уязвимостта разкрива възможности за блокиране на работата на банкомати и устройства за интернет на нещата (IoT), вкл. камери за видеонаблюдение и сигнализация, които работят чрез мобилна връзка.В изследването на Positive Technologies се твърди, че уязвимостта е налична във всяка трета LTE мрежа. Икономисвайки от средства за защита, операторите могат да загубят много пари, тъй като уязвимостта позволява на хакерите да създават дори виртуални оператори.", "date": "2018.06.18", "title": "Масова уязвимост в мобилния 4G интернет"}
{"url": "http://www.cross.bg/ydar-minyta-grankvist-1577152.html", "text": "/КРОСС/ Швеция победи очаквано Южна Корея в мач от груповата фаза на световното първенство по футбол в Русия. Срещата завърши 1:0 за скандинавците, а единственото попадение бе отбелязано от капитана Андреас Гранквист от дузпа. Наказателният удар пък бе отсъден след видеоповторение.Мачът започна в лежерно темпо, а двата отбора първоначално се разузнаваха. Постепенно фаворитите от Швеция взеха инициативата, а първият по-опасен удар дойде в 20-ата минута. Маркус Берг отправи силен изстрел към вратаря Хьон Ву-Йо, но топката се отби от краката на стража.Корейският тим преживя голям удар в 28-ата минута, когато селекционерът Шин Тае-Йон трябваше да извади от игра Парк заради контузия.Шведите продължиха да атакуват по-настоятелно чрез Гранквист и Берг.В 42-ата минута корейците претендираха за дузпа заради нарушение на Аугустинсон, но реферът не видя нищо нередно. Преди края на първата част и шведите искаха наказателен удар, а Жозел Агияр отново остана безмълвен.В добавеното време на първата част Тойвонен също пропусна да отбележи.И в началото на второто полувреме шведите бяха по-активният отбор на терена. Берг центрира опасно, но съотборниците му не успяха да пратят топката във вратата. В 63-ата Ким препъна Клаесен в наказателното поле. Съдията успя да види положението след видеоповторение. Гранквист отбеляза дузпата с хладнокръвен удар в левия ъгъл - 1:0.Във втората минута на продължението корейците имаха възможност да изравнят. Хван опита да отбележи с глава, но топката излезе в аут. Това бе и последното положение в мача.Така Швеция заема второ място в класирането в групата. Мексико също е с 3 точки, но с по-добра голова разлика. Германия и Южна Корея са с нулев актив. ", "date": "2018.06.18", "title": "Дузпа след видеоповторение донесе победата на Швеция над Южна Корея"}
{"url": "http://www.cross.bg/grazhdansko-voenno-sutrydnichestvo-formirovanie-1577136.html", "text": "/КРОСС/ Национална сертификация на модул за гражданско-военно сътрудничество към Силите за отговор на НАТО (eNRF-19) се проведе през изминалата седмица в района на военно формирование 28 610 – София в рамките на учението „Верен приятел – 2018“. В него участваха военнослужещи от рота за гражданско-военно сътрудничество и от военно формирование 28 610 - София, представители на Българския червен кръст, Държавната агенция за бежанците и екип за гражданско-военно сътрудничество от армията на САЩ.По време на учението бяха отработени дейности, повишаващи взаимодействието и координацията между цивилни и военни структури в многонационална среда. Беше развърнат център за гражданско-военно сътрудничество (CIMIC). Военнослужещите повишиха подготовката си за водене на преговори.Сертификацията се проведе от комисия от Командването на Сухопътните войски с председател полковник Йордан Йорданов. Командир на модула за гражданско-военно сътрудничество към еNRF-19 е капитан Ивелин Иванов. Оценката на сертифицирания модул от състава на ротата за гражданско-военно сътрудничество, единствено по рода си формирование в Българската армия, е „боеготов“. ", "date": "2018.06.18", "title": "Оценка „боеготов“ получи модул за гражданско-военно сътрудничество към Силите за отговор на НАТО  "}
{"url": "http://www.cross.bg/folksvagen-vrednite-emisii-1577139.html", "text": "/КРОСС/ Главният изпълнителен директор на германския автомобилен производител „Ауди” – Руперт Щадлер, е арестуван, съобщиха от компанията майка „Фолксваген”.Той е най-високопоставеният служител, задържан до момента във връзка със скандала с вредните емисии „Дизелгейт”, който хвърли в криза „Фолксваген”. „Потвърждаваме, че г-н Щадлер е арестуван тази сутрин”, каза говорител на „Фолксваген”, цитиран от Би Би Си.Прокуратурата в Мюнхен обяви, че главният изпълнителен директор е задържан заради опасенията, че може да попречи на провеждащото се разследване по скандала. Очаква се до сряда той да бъде разпитан.Миналия месец компанията призна, че още 60 000 автомобила „Ауди” от моделите А6 и А7 с дизелови двигатели имат проблеми със софтуера за вредните емисии.Тези коли са извън вече изтеглените 850 000 миналата година от дъщерната компания на „Фолксваген”, за които се оказа, че само част от тях се нуждаят от модификация.Скандалът „Дизелгейт” избухна през септември 2015 г. „Фолксваген” призна, че близо 600 000 коли, продадени в САЩ, са оборудвани с устройства, които манипулират тестовете за вредните емисии.Компанията обяви, че е инсталирала софтуер в 11 милиона дизелови коли в целия свят, който разбира кога се провеждат тестовете и намалява вредните емисии.На практика при каране на пътя тяхното ниво би било значително по-високо – до 40 пъти повече от измерените стойности в лаборатория.", "date": "2018.06.18", "title": "Заради „Дизелгейт”: Арестуваха главния изпълнителен директор на „Ауди”"}
{"url": "http://www.cross.bg/chasa-byrgas-sryada-1577146.html", "text": "/КРОСС/Стотици награди - ключодържатели, шапки, грил сетове и футболни топки - реплика на топката от Световното първенство по футбол в Русия 2018, спечелиха участници на „Еврофутбол\" през изминалите дни. Всички присъстващи на място в пунктове на букмейкъра по Черноморието могат да се включат в игра и да спечелят награди, ако отговорят на предварително подготвени въпроси с увеличаваща се трудност.                     Темата е футбол.Вижте график на промоциите за следващите дни:                    Елате да приложите футболните си знания, да спечелите награди, да се забавляваме и да гледаме мачовете от Световното първенство заедно!   ", "date": "2018.06.18", "title": "Вижте къде са промоциите на \"Еврофутбол\" по Черноморието"}
{"url": "http://www.cross.bg/zemetresenie-beshe-yseteno-v-blagoevgradsko-1577149.html", "text": "/КРОСС/ Земетресение беше регистрирано в Благоевградско днес, показват данните на Геофизичния институт на БАН.Трусът е бил с магнитуд 3,6 по скалата на Рихтер и с епицентър на 21 км югоизточно от Белица и на 103 км от София.То е било на дълбочина 15 км.Няма данни за пострадали хора и материални щети. ", "date": "2018.06.18", "title": "Земетресение беше усетено в Благоевградско"}
{"url": "http://www.cross.bg/godini-boiiko-rozhden-1577156.html", "text": "/КРОСС/ Българският посланик в Москва Бойко Коцев празнува днес 62-ия си рожден ден.                    Във връзка с края на мандата му в Русия и за рождения му ден ръководителят на Федералната агенция за комуникации Олег Духовнически му подари специален художествен макет със специална пощенска марка.                    Двамата отбелязаха 7 години съвместно сътрудничество с макет от пошщенски марки посвени на 140 години от освобождението на България от османско иго.", "date": "2018.06.18", "title": "Бойко Коцев празнува 62-ри рожден ден "}
{"url": "http://www.cross.bg/moneti-proizvodstvo-gdbop-1577141.html", "text": "/КРОСС/ Акцията е проведена под ръководството на Специализираната прокуратура; Това е първи случай, при който се задържат монети с изключително високо качество и цялостното оборудване за производството имСпециализирана операция е проведена на 13 май на територията на София и Пловдивска област. В акцията, под ръководството на Специализираната прокуратура, са участвали служители на ГДБОП. В хода й е неутрализирана организирана престъпна група, занимала се с производство и разпространение на неистински монети в Пловдив. Реализацията е осъществена съвместно със службите на Великобритания. По време на разследването по информация, постъпила в ГДБОП, било установено, че групата е действала от есента на 2017 г. В резултат на предприетите професионални действия служителите на ГДБОП са задържали трима участници в групата в момент на сключване на сделка за закупуване на голямо количество монети.В хода на операцията, на територията на Пловдив, били проверени три адреса и три моторни превозни средства, както и един адрес в София. На един от адресите в Пловдив служителите открили цеха за производството на монетите. Той бил позициониран в имот със стопански постройки. Оттам са иззети различни видове преси за изсичане и производство на заготовки и матрици за тях . Иззети са още мостри на фалшификати, мобилни телефони, таблет и чуждестранни монети с различен номинал. Към машините е била заредена и щампа за производство на монети от 2 евро.Това е първи случай, при който се задържат 34 000 монети с номинал 2 британски паунда с изключително високо качество и цялостното оборудване за производството им, подчерта административният ръководител на Специализираната прокуратура Иван Гешев. Той поясни, че се работи по молба за правна помощ с цел изясняване дали такива партиди вече са реализирани във Великобритания. Цената на продажба на фалшификатите е 40% от номинала. При използване на пълния ресурс на техниката капацитетът за производство за ден може да достигне 1 500 монети.На трима са повдигнати обвинения по чл.321 от НК във връзка с чл.243 и чл.244 от НК. На двама са наложени мерки за неотклонение „парична гаранция“ в размер на 5000 лева, а на третия – постоянна мярка за задържане. Четвъртият член на групата е турски гражданин,който към момента на реализацията е бил в чужбина.\n\t\t\t\t\tРаботата по досъдебното производство продължава.", "date": "2018.06.18", "title": "Цех за производство на неистински парични знаци е разкрит от служители на ГДБОП (видео)"}
{"url": "http://www.cross.bg/karlovo-kmet-beshe-1577151.html", "text": "/КРОСС/ Полицаи арестуваха кмета на карловското село Войнягово в момент на получаване на подкуп, съобщава bTV.24-годишният Тодор Танковски е най-младият кмет в Пловдивска област, беше издигнат като независим кандидат. Акцията срещу него е била на паркинг в Карлово, в близост до централата на голяма опозиционна партия. Откаран е с патрулка в местното районно управление. Кметът на Карлово д-р Емил Кабаиванов потвърди за bTV, че днес следобед е имало арест, но подчерта, че не знае причините. До момента в Община Карлово не са постъпвали сигнали за корупционни практики и искане на подкупи от страна на войняговския кмет.Кабаиванов отбеляза, че наскоро при одит в кметството е открито несъответствие от 1800 лв. – сумата е удържана и възстановена от заплатата на Танковски.", "date": "2018.06.18", "title": "24-годишен кмет беше арестуван за подкуп"}
{"url": "http://www.cross.bg/tzerera-planetata-dzhydzhe-material-1577159.html", "text": "/КРОСС/ Между Марс и Юпитер се намира единствената планета-джудже, разположена във вътрешността на Слънчевата система. НАСА изпрати сондата \"Dawn\", за да изследва странния обект, станал известен с мистериозното си бляскаво петно.Сега, нови анализи на информацията от космическия апарат показват, че откритият по-рано на повърхността на планетата-джудже органичен материал може да съдържа много повече съединения на базата на въглерода, отколкото беше изчислено.Макар това да не означава, че планетата-джудже е обитаема, откритието хвърля светлина върху \"потенциала за живот\" на Церера.\"Това изследване показва, че резултатите може да са съвсем различни, в зависимост от вида на органичния материал, използван за сравнение или тълкуване на данните за Церера\", каза Хана Каплан, ръководител на изследването от университета Браун. Според нея този извод е важен не само при проучването Церера, но и при останалите мисии, които ще изследват астероиди с потенциал за органичен материал.Органичният материал е съществена съставка за наличието на живот. Учените обявиха, че са го открили на планетата-джудже миналата година.Този материал може да се синтезира и чрез небиологични процеси. Как обаче той се е появил на планетата-джудже Церера, засега остава загадкаЦерера е съставена от скално ядро, ледена мантия и е възможно да има океан от течна вода под повърхността си. Повърхността на Церера е относително топла, като максималната измерена температура е около −38 °C. Средната температура е -106.15 °C. Като минималните са около -150 °C.Диаметърът на Церера е 932 километра, а за сравнение, този на Луната е 3472 километра. Поради своята ниска маса, гравитацията на Церера е по-малко от 3% от земната. Това означава, че ако на Земята тежите 100 килограма, на Церера ще сте по-малко от 3 кг.", "date": "2018.06.18", "title": "Следи от живот на планетата-джудже Церера"}
{"url": "http://www.cross.bg/vodata-voda-slavchev-1577144.html", "text": "/КРОСС/ Три комисии на Столичния общински съвет проведоха изнесени заседания на язовир Искър. Общинските съветници, които са членове на комисията по инженерна инфраструктура и енергийно планиране, на екологичната и по сигурност стигнаха до язовирната стена на Искър. Те инспектираха вододайната зона и влязоха в лабораторията, където се анализира водата, която пият столичани.Въпреки, че са общински съветници те минаха задължителния контрол и през всички мерки за сигурност, за да бъдат допуснати в питейната зона. В радиус от километър тя денонощно се охранява от полиция и жандармерия, потвърди зам.-председателят на комисията по инженерна инфраструктура и енергийно планиране инж. Симеон Славчев.                 \"Тук на място пихме от водата, която достига до всички столичани. Флуоридите в нея са 20 пъти под нормата, водата е с ниско солево съдържание и е годна за ежедневна употреба, включително и от деца. Тя се нарежда сред най-качествената вода в България\", заяви инж. Славчев.След като се увериха, че зоната е сред най-охраняваните обекти, общинските съветници влязоха и в лабораторията в изпитателния комплекс в Бистрица. Преди това те бяха облечени в специално облекло.               \"Запознахме се с целия процес на пречистването на водата, взимане на проби, на анализ и достигането до потребителите. Уверихме се, че в лабораторията разполагат с апаратура от най-новите технологии. Лабораторията на \"Софийска вода\" е акредитирана по БДС EN ISО/IEC 17025 и притежава сертификат, издаден от Българска служба за акредитация, а като вододайна зона язовир Искър е най-охраняваният в България\", обясни инж. Славчев.              Концесионерът Софийска вода е обещал, че общинските съветници на всеки три месеца могат да посещават язовира и лабораторията, за да се уверят сами в качеството на питейната вода в София.Преди месец депутат спекулира с чистотата на водата в столицата и се създаде паника. Тогава твърденията му бяха опровергани от Софийска вода и Столична община, но останаха и съмнения. Днес ние се уверихме, че водата, която пием в София е с едни от най-добрите показатели в страната\", заключи инж. Симеон Славчев.                            ", "date": "2018.06.18", "title": "Три общински комисии инспектираха вододайната зона на София "}
{"url": "http://www.cross.bg/tezhka-katastrofata-informatziya-1577133.html", "text": "/КРОСС/ Тежка катастрофа между две коли затруднява преминаването по пътя Плевен-Ябланица.Според последна информация единия автомобил е изхвърчал в канафката край пътя а другия е останала на едното платно.                Все още нямам данни за пострадали при катастрофата, на място има полицейски екипи който отбиват движението.От АПИ потвърдиха за катастрофата и дават информация за обходен маршрут през гр. Долни Дъбник. ", "date": "2018.06.18", "title": "Тежка катастрофа затруднява движението по пътя Плевен-Ябланица"}
{"url": "http://www.cross.bg/dve-zhertvi-na-avtobysna-katastrofa-v-polsha-1577127.html", "text": "/КРОСС/ Туристически автобус е катастрофирал в Полша, при което са загинали двама души и още 16 са ранени, съобщава RMF FM. Инцидентът е станал в Куявско-Поморското воеводство в централната част на страната.Автобусът с 50 пътници навлязъл в насрещното платно, а след това се преобърнал в канавка.Движението на пътя е огрничено, на мястото са спасителни екипи.", "date": "2018.06.18", "title": "Две жертви на автобусна катастрофа в Полша"}
{"url": "http://www.cross.bg/bulgariya-klientski-suvet-1577134.html", "text": "/КРОСС/ На 16 юни 2018 г. в гр. Пазарджик се проведе 12-та поред среща на Клиентски съвет към EVN България. Акцент беше Общият регламент за защита на данните (General data protection regulation - GDPR), който започна да се прилага от 25.05.2018 г.Участниците в съвета изложиха мнения относно ролята на регламента и значението на защита на данните. Разгледани бяха и различните документи по темата, които дружествата от групата на EVN България прилагат в качеството им на администратори на лични данни.Клиентски съвет на EVN България е съставен на доброволен принцип от битови клиенти, които участват в дискусии с представители на компанията. За настоящия състав на Клиентски съвет това беше трето заседание. Дискутират се различни теми, свързани с дейността на EVN България и се изработват различни предложения и препоръки, които биха били полезни за усъвършенстване на предоставяните от дружеството услуги. ", "date": "2018.06.18", "title": "Клиентски съвет на EVN България обсъди Общия регламент за защита на данните"}
{"url": "http://www.cross.bg/more-korabi-boiini-1577135.html", "text": "/КРОСС/ Тактическото учение „Черно море - 2018” на Флотилия бойни и спомагателни кораби се провежда от днес, 18 юни до 22 юни. В него участват общо 25 бойни и спомагателни кораби и катери от състава на флотилията и 2 вертолета АS 565 МB „Panter“ от морската авиобаза „Чайка”. „Черно море – 2018“ е заключителен етап на подготовката за националното военноморско учение с международно участие „Бриз -2018”, което ще се проведе през юли 2018 г.Тактическото учение на Флотилия бойни и спомагателни кораби дава възможност на участниците да усъвършенстват своите умения при прилагане на оперативните процедури на НАТО, да отработят използване на системите за управление на силите и средствата на флотилията и други военноморски практики при планирането, провеждането и анализа на дейностите.По време на „Черно море – 2018“ военнослужещите от Военноморските сили ще повишат подготовката си при изпълнение на задачи за отразяване на атаките на въздушен, надводен и подводен противник, противодействие на атаките на бързо движещи се малки надводни цели, разузнаване за поставени мини и унищожаване на участък от минно заграждение, контрол на корабоплаването, приемане и предаване на товари на море, оказване на помощ на аварирал кораб, защита на група надводни кораби от ядрено, химическо и бактериологично оръжие. Ще бъде извършено водолазно обследване на район за заставане на корабите на котва.На 22 юни в района на пристанище Бургас във взаимодействие с правителствени и неправителствени организации ще бъдат отработени епизоди по гасене на пожар на кораб в пристанище и оказване на първа медицинска помощ и евакуация на пострадали. Взаимодействието със структури на Министерството на вътрешните работи ще бъде демонстрирано при извършване на бордова инспекция на кораб, заподозрян в незаконен трафик на оръжие.Командир на оперативното съединение на море е командирът на Флотилия бойни и спомагателни кораби флотилен адмирал Мален Чубенков, а директор на учението е капитан I ранг Ваньо Мусински – заместник-командир на флотилията.", "date": "2018.06.18", "title": "Стартира тактическото военноморско учение „Черно море - 2018”"}
{"url": "http://www.cross.bg/nankov-gimnaziya-diplomi-1577137.html", "text": "/КРОСС/ Министърът на регионалното развитие и благоустройството Николай Нанков връчи дипломи на зрелостници от 65-ия випуск на Профилираната езикова гимназия „Екзарх Йосиф І“ в Ловеч.   „Развълнуван съм, не само защото това е най-старото езиково училище в България и днес ще връчим 8264 –та диплома. А защото вашите преподаватели и родители ви научиха не само на езици, но и на честност, на морал, на онези качества, които вие ще продължите и ще възпитавате. Много от вас ще учат в чужбина. Призивът ми към вас е - да, трупайте знания в чужбина, но винаги се сещайте за България, върнете се по родните си места при вашите семейства и приятели, в страната, която разчита на вас и в която вие ще се чувствате у дома“, каза министър Нанков в приветствието си към зрелостниците. Той се обърна и към ръководството на гимназията с адмирации за изключително високото качество на обучение в училището.На добър час по „магистралата“ на живота! „Шофирайте“ разумно и най-важното – във вярната посока!  Бъдете добри и достойни възпитаници на езиковата гимназия в Ловеч“, обърна се министърът към младите хора.На церемонията Николай Нанков и директорът на учебното заведение Радослав Хитов наградиха първенеца на випуска – Радина Караиванова.Още 12 ученици завършиха с отлични дипломи.     ", "date": "2018.06.18", "title": "Министър Нанков връчи дипломи на зрелостници от Профилираната езикова гимназия „Екзарх Йосиф І“ в Ловеч   "}
{"url": "http://www.cross.bg/vigenin-kristian-evropeiiskite-1577132.html", "text": "/КРОСС/ „През последните шест месеца под мотото \"Обединението прави силата\", като Българско председателство,  бяхме отдадени на волята и отговорността да допринесем за една по-обединена, балансирана, сигурна и справедлива Европа. Далеч сме от илюзията и не изповядваме представата, че в рамките на шест месеца могат да бъдат преодолени предизвикателствата и да бъдат решени окончателно сериозните проблеми, превърнали се в диагноза за състоянието на Съюза в последните години, но казват, че трудностите изграждат силата. Да повярваме в този принцип.”Това каза международният секретар на ПГ на „БСП за България” и председател на Комисията по европейските въпроси и контрол на европейските фондове Кристиан Вигенин на срещата на Конференцията на комисиите по европейските въпроси на парламентите на Европейския съюз. Кристиан Вигенин смята, че Европа може да функционира адекватно единствено, ако всички институции на ЕС, националните правителства и парламенти се опитат да намерят общ език и теглят заедно в една и съща посока. „Разбира се, между нас има различия. Да, понякога водим спорове. Понякога дори водим борби, но нека бъдем убедени в силата на общоевропейските ценности и принципи и не забравяме- защо европейските народи избраха да работят заедно, вече повече от 60 години”, заяви Кристиан Вигенин. Той каза още, че в периода до Европейските избори през май, следващата година, предстоят интензивни обсъждания по стратегически за развитието и бъдещето на ЕС проблеми. „Това са въпроси, свързани с Брекзит, договарянето на европейския бюджет след 2020 г.,  реформата на Общата европейска система за убежище, укрепване на общоевропейската сигурност и отбрана. На институционално и политическо ниво трябва да си даваме сметка,  че зад всяко взето решение стоят надеждите и мечтите на 500 милиона европейци, а изгуби ли се надеждата, се губи жизнеността и мотивацията, която ни движи напред”, категоричен бе Вигенин.", "date": "2018.06.18", "title": "Кристиан Вигенин събра президента, председателя на парламента и премиера на КОСАК"}
{"url": "http://www.cross.bg/pyshka-malokalibrena-purvenstvo-1577143.html", "text": "/КРОСС/  Спортният талант на „Еврофутбол“ Таня Звискова постави нов национален рекорд от 1165 т. на 50 м в дисциплината 3х40 изстрела с малокалибрена пушка на Държавното първенство по спортна стрелба, което се проведе от 14 до 18 юни в София. Тя записа 392 т. от положение коляно, 389 т. от позиция легнал и 384 т. от положение прав.Янина Станчева триумфира като шампион на малокалибрена пушка в другата дисциплина - 60 изстрела легнал, с резултат от 617,2 т.Антонио Иванов извоюва златния медал на 100 м на Националния шампионат по лека атлетика за юноши под 20 г. вчера, отбеляза ново лично постижение от 10.54 секунди и покри норматива за Световното първенство по лека атлетика за юноши и девойки в Тампере – Финландия.                12-годишната състезателка по художествена гимнастика Мила Янакиева стана първа в многобоя за старша възраст и спечели златните медали на топка и бухалки на международното състезание „Кюстендилско лято“, което се проведе през уикенда.  Талантът в стрелбата с лък Иван Банчев стана първи в индивидуалната надпревара при кадетите на международния турнир „Купа Разград“. На финала той победи националния състезател на Румъния Михай Русу със 7:1. Преди това Банчев постигна общ резултат от 661 т. на квалификациите, което е с 50 точки разлика от втория в класирането. Той спечели и втори златен медал в смесен отбор с Никол Георгиева, след като победиха отбори от София и от Велико Търново.Плувецът Петър Божинов взе четири златни медала - на 100 кроул, 100 гръб, 100 делфин и 200 съчетано, както и купа за най-добър плувец във възрастова група на родените до 2000 г. на плувния турнир – „Панорама“ в гр. Плевен, проведен на 16-17 юни на 25 м басейн. В групата до 2005 г. той извоюва 3 златни медала - на 100 кроул, 100 гръб и 200 съчетано, както 2 сребърни - на 100 бруст и 4 по 50 смесена. Петър взе купата и за плувци, набор 2005 – 2006 г.Състезателят по кану-каят Вилиян Бъчваров участва на провелия се в събота и неделя Държавен отборен шампионат. Той се класира на четвърто място на едноместен каяк 1000 м и на второ място на едноместен каяк 500 м.", "date": "2018.06.18", "title": "Таня Звискова с нов национален рекорд на малокалибрена пушка"}
{"url": "http://www.cross.bg/dypnitza-ylitza-poroya-1577121.html", "text": "/КРОСС/ Община Дупница обеща още днес да вземе мерки за укрепване на опасното стълбище, разрушено по време на пороя в събота. Цялата улица, която в момента се ремонтира, ще бъде готова след избор на изпълнител.От двете страни на разрушената улица живеят десетина възрастни и трудно подвижни хора. Още от началото на ремонта преди месеци минаването оттам е трудно. След пороя излизането навън вече е опасно.От водното дружество твърдят, че са направили качествен ремонт и са положили нов водопровод. Ред било на асфалтирането.„Ремонта го наложи това, че цялата улица, това е част от улицата, беше надупчена като швейцарско сирене от дупки от аварии, може би през 2 метра имаше аварии на водопровода”, обясни Илия Илиев от ВиК.Обезопасяването на стълбите ще започне още днес, обещават от общината.„Ще направим една работна среща в община Дупница със строителния отдел и ще предприемем действия по възстановяване на стълбите”, заяви Крум Милев, зам.- кмет на община Дупница.Хората се надяват да не вали, за да не попаднат пак в ситуацията от събота – наводнени и с автомобили, потънали в разкопки. Недоволството от цялостната обстановка в града по време на дъжд набира скорост и в интернет.", "date": "2018.06.18", "title": "В Дупница започва укрепването на опасното стълбище, разрушено от пороя"}
{"url": "http://www.cross.bg/zetyat-yrdangarin-brieva-1577122.html", "text": "/КРОСС/ Зетят на испанския крал Фелипе VI -Иняки Урдангарин пристигна в женския затвор „Бриева“, съобщи РИА Новости.Там той ще излежи 6-годишна присъда. Урдангарин е съпруг на принцеса Кристина.Той беше осъден от Върховния съд на Испания за финансови и данъчни измами.В „Бриева“ има и мъжка част, която се състои от пет килии, столова и място за свиждания. Зетят на краля предпочете този вариант пред редица други за излежаване на присъдата си.", "date": "2018.06.18", "title": "Зетят на испанския крал ще лежи в женски затвор"}
{"url": "http://www.cross.bg/izvurshitelite-poboii-chasa-1577130.html", "text": "/КРОСС/ 38-годишен мъж от Казанлък починал след нанесен побой. Извършителите са задържани в рамките на 24 часа.Мъжът починал в казанлъшката болница на 16 юни в хирургичното отделение. От извършената аутопсия станало ясно, че смъртта е настъпила в резултат на травматично увреждане – разкъсване на слезката.Установено било, че седмица по-рано, в местността „Старите лозя“, двама мъже – на 55 и на 38-години, роднини на починалия, му нанесли побой, който причинил травмата.Извършителите са задържани в РУ - Казанлък за срок до 24 часа.Работата по случая продължава.", "date": "2018.06.18", "title": "Роднини пребиха до смърт 38-годишен мъж"}
{"url": "http://www.cross.bg/glasa-sofiya-sporten-1577129.html", "text": "/КРОСС/ Биатлонистът Кристиян Стоянов от Берковица и триатлонистът Александър Сръндев от София спечелиха в надпреварата за „Спортен талант на публиката“ на „Еврофутбол“. Най-много подкрепа е събрал 20-годишният Кристиян с 1011 гласа. Вторият в класацията – 21-годишният Александър, е привлякъл 997 привърженици или само с 14 по-малко. Поради незначителната разлика българският букмейкър реши да подкрепи и двамата състезатели.                  Анкетата „Спортен талант на публиката“ стартира на 4 юни, а гласуването приключи в 24:00 часа на 17 юни 2018 г. Участваха 82 спортисти, които кандидатстваха по програма „Спортни таланти“ на „Еврофутбол“ за 2018 г., но не получиха финансиране чрез националния конкурс.Кристиян Стоянов от Берковица, 20 г., биатлон – 1011 гласаАлександър Сръндев от София, 21 г., триатлон – 997 гласаБиляна Писова от София, 16 г.,  художествена гимнастика – 835 гласаТодор Тодоров от Бургас, 17 г., плуване – 806 гласаИва Александрова от София, 24 г., лека атлетика               - 752 гласаСтефани Музакова от София, 22 г., ветроходство детайли – 672 гласаАнтон Синапов от Чепеларе, 25 г., биатлон – 633 гласаВиктория Гончева от София, 18 г., планинско колоездене – 475 гласаАнгел Владов от Варна, 12 г., тенис – 372 гласаБорис Нондов от Димитровград – 18 г., карате – 325 гласа„Еврофутбол“ и партньорите на програма „Спортни таланти“ от Фондация „Работилница за граждански инициативи“ ще обявят допълнително датата на връчване на символичните чекове на избраните Спортни таланти на публиката. Те ще получат финансиране за закупуване на екипировка, участия в състезания, провеждане на лагери и възстановяване. Тази година в гласуването за „Спортен талант на публиката“ бяха отчетени рекорден брой гласове – 12 144, дадени в подкрепа за 61 състезатели. Поради нарушение на точка 5 от Правилата за гласуване един от състезателите - Виктор Янев от Варна, беше дисквалифициран.", "date": "2018.06.18", "title": "Кристян Стоянов и Александър Сръндев са новите спортни таланти на „Еврофутбол“"}
{"url": "http://www.cross.bg/dvizhenieto-kraii-vidin-1577128.html", "text": "/КРОСС/ Аварирал ТИР затруднява движението на главен път Е-79 край Видин, съобщи BulNews.bg. Инцидентът е станал на международния път при разклона за село Черно поле. Заради произшествието движението в района временно се осъществява в една лента, докато тежкотоварния автомобил бъде изтеглен, съобщават от пресцентъра на АПИ. Движението се регулира от служители на „Пътна полиция”.", "date": "2018.06.18", "title": "ТИР затрудни движението на главен път Е-79 край Видин"}
{"url": "http://www.cross.bg/muzhut-slyzhitelite-zaradi-1577140.html", "text": "/КРОСС/ Нередовен пътник в столичния градски транспорт е бил арестуван заради агресивно поведение към служителите на Центъра за градска мобилност, обявиха от там.Причината за съобщението стана разпространено във „Фейсбук” видео, заснето от Атанас Янакиев и публикувано в групата „Забелязано в София”.Според официалното съобщение на ЦГМ пътникът е бил без редовен превозен документ и при влизането на контрольорите се е опитал тепърва да си купи билет. При молба от страна на проверяващите да слезе от превозното средство на следващата спирка, мъжът избухва и започва да обижда служителите на ЦГМ.На спирката той слиза и са му поискани документите за проверка от полицията. В този момент мъжът се нахвърля с нецензурни думи срещу полицаите, които са го арестували.Той е задържан и ще бъде съден по бързата процедура за дребно хулиганство.", "date": "2018.06.18", "title": "Арестуваха нередовен пътник в градския транспорт заради агресия срещу контрольори"}
{"url": "http://www.cross.bg/google-jdcom-kompaniya-1577126.html", "text": "/КРОСС/ Компанията-майка на Google - Alphabet Inc. ще инвестира повече от половин милиард долара във втората по големина китайска компания за електронна търговия JD.com като част от плановете си за разширяване на интернет търговията на дребно по целия свят, обявиха в понеделник двете компании, цитирани от агенция Франс прес.Съобщението идва, тъй като американският гигант иска да даде тласък на Google Shopping - платформата, позволяваща на клиентите да сравняват цените между различните продавачи, като самата платформа се явява сериозно предизвикателство за Amazon.Фирмите ще обединят веригата за доставки на JD.com с логистичният технологичен опит на Google, за да се създаде персонализиран търговски център от \"следващо поколение\" в редица региони, включващи Югоизточна Азия, САЩ и Европа, се посочва в официалното съвместно изявление на двете компании.\"Това партньорство с \"Гугъл\" отваря широка гама от възможности, за да предложи на потребителите по-голям опит в продажбите на дребно по целия свят\", заяви стратегическият директор на JD.com.Технологичният гигант Google ще вложи 550 млн. долара в брой в китайската JD.com и в замяна на това, базираната в Калифорния компания ще получи 27,1 милиона новоемитирани обикновени акции на JD.com от Клас А. Според говорител на JD.com, акциите са еквивалентни на почти един процентен дял от компанията.Главният бизнес директор на Google Филип Шиндлер пък посочи, че това ще предостави на клиентите \"силата да пазаруват където и както пожелаят\".Франс прес обаче отбеляза, че това партньорство едва ли ще засегне статута на Google в континентален Китай, където Gmail, Google Search и Google Maps са блокирани и не могат да бъдат използвани. \"Споразумението не е фокусирано върху Китай\", потвърди говорителят на JD.com Джош Гартнер.Трябва да се има предвид, че в рамките на Китай компанията JD.com се конкурира агресивно с лидера за електронна търговия Alibaba, който управлява популярните онлайн пазарни платформи Taobao и Tmall.", "date": "2018.06.18", "title": "Google ще инвестира 550 млн. долара в китайската компания за електронна търговия JD.com"}
{"url": "http://www.cross.bg/zhertvi-na-navodneniya-v-indiya-1577124.html", "text": "/КРОСС/ Наводненията в Североизточна Индия са взели 23 жертви, съобщава India Today. По-рано се съобщаваше за 17 загинали. Провеждат се спасителни операции. Властите се опасяват, че броят на жертвите ще расте.Най-тежка е ситуацията Ассам, Мизорам и Трипура.Заради мусонните дъждове рязко се е покачило нивото на реките в тези области. Наводнението е засегнало около половин милион души, повече от 22 постройки са разрушени.", "date": "2018.06.18", "title": "23 жертви на наводнения в Индия"}
{"url": "http://www.cross.bg/frantziya-posochva-evro-1577125.html", "text": "/КРОСС/ Заради стотици стачки и остаряло оборудване френските авиодиспечери са отговорни за една трета от закъснелите самолети в Европа, предаде АФП, цитирайки в. „Паризиен“.Вестникът се позовава на доклад за сенатската финансова комисия, в който се посочва, че в периода 2004-2016 г. авиодиспечерите във Франция са стачкували 254 дни, докато следващите  - в Гърция, само 45 дни, в Италия - 37 дни, а в Германия - 4 дниВ документа освен това се посочва, че всеки ден на такава стачка във Франция има далеч по-големи последици, отколкото в другите европейски страни.Освен тези протести, Франция се оказва и шампион по закъснения, свързани със застаряващото оборудване.„Нашата страна е виновна за 33% от закъсненията на самолети, дължащи се на управлението на въздушното движение“, пише в доклада, като се посочва, че закъсненията водят до 300 млн. евро годишни загуби на авиокомпаниите.Документът констатира, че оборудването за контрол на въздушното движение във Франция е остаряло, като поддръжката му струва 136 млн. евро на година. „Изоставаме от съседите“ въпреки похарчените над 2 млрд. евро за модернизация, посочва авторът на доклада - сенатор Венсан Капо-Канелас.Той отбелязва, че 4-те хиляди френски авиодиспечери трябва да се справят с растящия всяка година трафик. През 2017 г. те трябвало да следят 3,1 млн. полета, с 4% повече от 2016-а и 8,6% повече от 2015 г.", "date": "2018.06.18", "title": "Франция виновна за една трета от закъснелите самолети в Европа"}
{"url": "http://www.cross.bg/strana-nashata-voennite-1577147.html", "text": "/КРОСС/ В изпълнение на Виенския документ – 2011  от днес, 18 юни, до 21 юни  на посещение в нашата страна е инспектираща група от Руската федерация. Тя е в състав от 4-ма военнослужещи и ще посети военните формирования в района на Бургас, Сливен, Безмер и Стара Загора. Групата ще проведе инспекция на военните дейности в определената зона от територията на нашата страна.По време на инспекцията групата ще бъде съпровождана от български офицери от дирекция „Стратегическо планиране“ в Министерството на отбраната.", "date": "2018.06.18", "title": "Инспектираща група от Руската федерация е на посещение в нашата страна"}
{"url": "http://www.cross.bg/evrozonata-berlin-makron-1577112.html", "text": "/КРОСС/ Париж и Берлин са много близо до сключване на споразумение за реформиране на Еврозоната, пише \"The Local\", цитиран от Агенция \"Фокус\". заяви френският министър на финансите Брюно льо Мер, след края на преговорите със своя германски колега Олаф Шолц в Хамбург. Министрите изразиха надежда, че споразумението ще бъде финализирано, когато германският канцлер Ангела Меркел и президентът на Франция Еманюел Макрон се срещнат край Берлин във вторник. Париж и Берлин се опитват да решат различията между визията на Макрон за мащабни реформи в ЕС и поумерената програма на Меркел преди срещата на високо равнище на Еврозоната от 29 юни., заяви европейски източник близък до преговорите. ", "date": "2018.06.18", "title": "Франция и Германия са близо до споразумение за реформа на Еврозоната"}
{"url": "http://www.cross.bg/marihyana-slivnitza-veshtestva-1577138.html", "text": "/КРОСС/ Акцията е проведена от служители на ГДБОП, под ръководството на Специализираната прокуратураСпециализирана полицейска операция за неутрализиране на организирана престъпна група, занимаваща се с производство, отглеждане  и разпространение на наркотични вещества е проведена на територията на Сливница и София на 14 юни. В акцията, под наблюдението на Специализираната прокуратура, са участвали служители на отдел „Наркотици“ при ГДБОП.В хода на разследването било установено, че групата е осъществявала престъпната си дейност от около четири месеца, дейността й се разпростирала на териториите на Сливница и София. До разследващите достигнала информация, че участниците възнамеряват да изнесат готово количество изсушена марихуана от къща в село Гълъбовци общ. Сливница където я отглеждали. Там  в лек автомобил били задържани Г.Г./47г./, с криминални регистрации по чл.131 от НК и В.Р. /35 г./, също с криминални регистрации по чл.325, чл.198,чл.354 ѝ и чл.321 от НК,  и двамата от Сливница. Заловен е и техният помагач в разпространеното на дрогата – Д.Г./49г./ от село Алдомировци.При извършените процесуално – следствени действия в колата на задържаните били открити два плика със зелена тревна маса, която при тестване реагирала на марихуана с тегло около 2 кг, а в къщата в село Гълъбовци -  оборудвана  оранжерия с 46 растения марихуана, и още около 2 кг суха тревна маса  - марихуана. От  жилищата на тримата били иззети около 127 000 лева, 11000 евро, марихуана, мобилни телефони, газов пистолет и кварцови лампи. Установен бил и лек автомобил, ползван от Г. Г. и В.Р, паркиран в Сливница и използван за склад на наркотични вещества – от там са иззети около 30 кг бяло прахообразно вещество в различни разфасовки, което при тестване реагира на амфетамин. Общото иззетото количество наркотични вещества е около 35 кг, с приблизителна продажна стойност  около 500 000 лева, според експерти.Иззети са още химикали,  ползвани при синтеза на амфетамин, автомат „Калашников“, пушка- помпа и пистолет “Байкал“ със заличени номера и няколко хиляди боеприпаси за оръжията.По случая е образувано досъдебно производство чл. 321 вр. чл. 354А от НК. На тримата са  повдигнати обвинения за извършено престъпление по чл. 321 вр. чл. 354А от НК, като на Г.Г. и В.Р. е наложена мярка за неотклонение „задържане под стража“ от Специализирания наказателен съд. На Д.Г. е наложена мярка за неотклонение „парична гаранция“ в размер на 5 000 лева.\n\t\t\t\t\tРаботата по документиране на престъпната дейност на групата продължава. ", "date": "2018.06.18", "title": "Неутрализирана е организирана престъпна група, занимала се с разпространение наркотични вещества (видео)"}
{"url": "http://www.cross.bg/mafiyata-bari-zadurzhani-1577111.html", "text": "/КРОСС/ Италианските органи на реда проведоха мащабна спецоперация в Бари, област Пулия, в резултат на което бяха задържани 104 души, заподозрени във връзки с мафията. Това съобщи канал „RAI-News-24“, цитиран от БГНЕС. Всички задържани са членове на мафиотските кланове Мерканте-Диомеде и Каприати.Операцията се проведе по нареждане на местното управление за борба с мафията в Бари, което разкри престъпната дейност на клана и опита му да проникне в социално-икономическите структури на града и провинцията Бари.", "date": "2018.06.18", "title": "Задържаха 104 членове на мафията в Италия"}
{"url": "http://www.cross.bg/germaniya-meksiko-evrofytbol-1577113.html", "text": "/КРОСС/Участници на „Еврофутбол“ развяха българското знаме на трибуните на стадион „Лужники“ в Москва по време на мача Германия – Мексико. Група от 14 човека получи шанса да гледа на живо драматичния сблъсък, в който настоящият световен шампион Германия загуби от „ацтеките“ с 0:1. Играчите на букмейкъра заминаха за Москва с безплатни туристически пакети, включително самолетни билети, хотелско настаняване, трансфери, туристическа обиколка на забележителности, медицински застраховки и билети за мача. Късметлиите спечелиха екскурзиите след участие в играта „С „Еврофутбол“ на Световното в Русия“, която се проведе в периода 30 март – 30 април 2018 г.                    Симеон Тодоров от дирекция „Маркетинг“ на „Еврофутбол“, който придружаваше феновете от България, споделя:, допълва Симеон Тодоров. На 25 юни за Санкт Петербург заминават още 14 човека, които ще гледат на живо мача Нигерия – Аржентина. ", "date": "2018.06.18", "title": "Участници на „Еврофутбол“ развяха българското знаме на Световното"}
{"url": "http://www.cross.bg/sofiya-priemna-svilenski-1577115.html", "text": "/КРОСС/ На 19 юни, от 15.00 до 17.00 часа, лидерът на БСП – София Калоян Паргов и народният представител от „БСП за България“ Георги Свиленски  ще бъдат на разположение на софиянци в постоянната приемна на БСП – София на .Желаещите може да се запишат предварително на телефон 02/987 20 86.", "date": "2018.06.18", "title": "Лидерът на БСП – София Калоян Паргов и народният представител от „БСП за България“ Георги Свиленски ще проведат приемна за граждани   "}
{"url": "http://www.cross.bg/otpadutzi-kabel-razpredelenie-1577114.html", "text": "/КРОСС/  О Б Я В Я В АНа 25.06.2018 г. от 10.00 часа ще се проведе търг с тайно наддаване, след събиране на оферти в затворен плик, за Продажба на отпадъци от цветни метали, съдържащи се в , собственост на „ЧЕЗ Разпределение България“ АД.Минималните цени, от които се започва наддаването са посочени в .Оглед на продавания кабел, предмет на търга, може да бъде извършен от участниците в срок от публикуване на обявата до включително.Трасето на кабела е приблизително 3000 м – от портала на ул. Козяк (в близост до МОЛ Парадайс) до п/ст Витоша (бул.Витоша № 89) .Нинко Янев - +359 887 932 314Документация за участие в търга може да се подава всеки работен ден от 9.00 до16.00 часа в деловодството на „ЧЕЗ Разпределение България” АД – гр.София, ул. „Цариградско шосе“ № 159, „БенчМарк Бизнес Център“ до включително.·Бланка с административни сведения на участника по образец ·Оферта и ценово предложение по образец ·Информационен лист-декларация  Запечатания плик, съдържащ тръжната документация, се надписва с До участие в търга ще се допускат лица, приложили всички задължителни документи за допускане до участие в търга и подали предложение до 16.00 часа на Всяко ценово предложение, поставено в незапечатан плик, или което не отговаря на изискванията на продавача се обявява за нередовно.С цел минимизиране на риска от замърсяване на околната среда, предаването на генерираните отпадъци ще се осъществява на мястото на тяхното образуване (трасето на  „Драгалевци“). В процедурата по предаването и приемането на генерираните отпадъци да се предвидят правила за приемане-предаване на отпадъка, в съответствие с разпоредбите на закона за Управление на отпадъци. Участникът, с когото ще се подпише договор за изкупуване, Всички последващи разходи по транспортните и товаро-разтоварните работи са изцяло за сметка на купувача и следва да бъдат взети предвид при определяне на предлаганата цена.След прехвърляне собствеността на отпадъка от продавача на купувача, последният е длъжен да спазва всички изисквания на екологичното законодателство и да не допуска замърсяване компонентите на околната среда. Отговорността, при евентуално замърсяване, е изцяло на купувача.Милена Димитрова, тел. +359 885 396 690, e-mail:milena.dimitrova@cez.bgНинко Янев+359 887 932 314e-mail:ninko.yanev@cez.bg", "date": "2018.06.18", "title": " „ЧЕЗ Разпределение България“ АД обявява търг за продажба на отпадъци от цветни метали, съдържащи се в кабел 110 kV"}
{"url": "http://www.cross.bg/makedoniya-imeto-demonstrantite-1577120.html", "text": "/КРОСС/ Голям протест в Скопие снощи след подписването на историческия договор за името на Македония. Полицията използва звукови гранати и сълзотворен газ, за да разпръсне демонстрантите.Силите на реда са се намесили, след като някои от демонстрантите започнали да хвърлят камъни и бутилки сред тълпата. Няколко души са арестувани. Шествието е скандирало: \"Македония, няма да изоставим името\".В протеста са участвали няколкостотин души. Договорът между Гърция и Македония предвижда югозападната ни съседка да се казва Северна Македония.Това отваря вратите й за членство в Европейския съюз и слага край на продължилата близо 3 десетилетия международна изолация.", "date": "2018.06.18", "title": "Протести и сблъсъци след подписването на договора за името на Македония"}
{"url": "http://www.cross.bg/goloka-festival-subitieto-1577119.html", "text": "/КРОСС/ Новият фестивал за хип-хоп култура представя силен лайн-ъп на открито – до Петропавловския манастир “Св.Св. Петър и Павел” край Лясковец!На 3 и 4 август 2018 г. в близост до Велико Търново – на голямата поляна до Петропавловския манастир край Лясковец ще се проведе първото издание на GOLOKA FESTIVAL. В най-новият хип-хоп фестивал у нас участие ще вземат, както пионерите на родната сцена, така и най-актуалните имена в жанра. Няма да липсват и международни участници (от Македония и Великобритания), както и задължителните елементи от любимата култура – графитите, брейкденс танците и диджеите. Организаторите на събитието от GOLOKA, с любезната подкрепа на община Лясковец и звукозаписна компания ZANIMATION, подготвят още различни развлекателни и образователни уъркшопи и семинари, които ще се случват през двата дни на фестивала. Специално участие ще има Еленко Ангелов – водещ на един от семинарите, а водещ на цялото събитие ще бъде добре познатият Ilyo от 50stotinki.com. В рамките на първият GOLOKA FESTIVAL ще има още лятно кино, състезание по брейкденс танци, а под голяма шатра е предвидена fun зона за всички майстори на джагата и още куп приятни изненади. За удовлетворяване на всички вкусови предпочитания на гостите, организаторите са предвидили различни щандове – с вегетарианска и традиционна кухня.GOLOKA FESTIVAL се придържа към идеята, че основната цел на изкуството е да приобщава и да обединява хората и има амбицията да направи събитието традиционно и ежегодно. Новият фестивал за хип-хоп култура ще се представи със силен лайн-ъп, какъвто трудно ще бъде забелязан на друго място у нас. Вижте списък на участниците по дни (по-долу) и следете за всякакви подробности и още новини -  Билетите за GOLOKA FESTIVAL вече се продават в системата на EPAY GO -  . Можете да ги намерите и във всички каси на Easy Pay в страната, както и на мястото на събитието - на 3 и 4 август.Цената на билет за двата дни (3 и 4 август) тип „Ранно пиле“ - е 30 лв., а билет за един от дните – е с цена 20 лв. За големи групи се предлага “Групов билет 6 за 5” (означава: при поръчката на 5 билета в една он-лайн поръчка – то 6-ят билет е безплатен). Билетите на място ще са с цена за 2 дни - 35лв., а за един - 25 лв.:DJ SET // Bosskar WildDJ Skill+Project BulgariGerata & NRG D5 о’clockRoofRhymez + DJ Fresh KitSensei + SistahWosh MC & YokoУма и ДумаAtila + DJ AkashaГолям Юс (Явката, Madmatic & Боро)NokautToksikologia (Македония)Йога Лекция на Еленко Ангелов Графити занимания Киртан – духовна музика Лекция DJ SETB-Boy BattleKaskataBNRJay & KeranovHomelesz & SpliktidShadow Lab (Secta, MishMash, НЕМА, N.Kotich)Varna SoundPole Dance + Final BattleMurda BoysFODRSKINGPIN (UK)Grafitti: Glow, Epik, Grey, SelfВодещ: Ilyo // 50stotinki.comB-boy Battle Contest с награден фонд Fire & Visual Effects / NiKiTaСпециален лектор: Еленко АнгеловПрисъединете се към събитието във фейсбук , поканете приятели и елате да се забавляваме!Билети има . ", "date": "2018.06.18", "title": "На 3 и 4 август 2018 изгрява GOLOKA FESTIVAL!"}
{"url": "http://www.cross.bg/dzhavid-ylitzata-obran-1577109.html", "text": "/КРОСС/ Британският вътрешен министър Саджид Джавид разкри пред вестник „Сън“, че малко преди да оглави ведомството, е бил обран на улицата от крадци.Джавид, който в момента отговаря за националната сигурност, е бил обран близо до железопътна гара в северната част на столицата Лондон. Крадци на мотопед се приближили до него и задигнали телефона му.„Всичко се случи за миг. Вървях си и бръкнах в джоба за телефона, за да си извикам такси. Телефонът ми беше чисто нов. Преди да разбера какво се случи, вече го нямаше. Те просто го взеха“, разказа Саджид Джавид.„Бях ядосан и разстроен, но и късметлия, защото не бях наръган като други жертви на подобни ужасни престъпници“, добави министърът на вътрешното ведомство. В Лондон престъпленията през последните месеци рязко се увеличиха.Десетки са случаите на нападения на улицата, вследствие на които има и жертви. Саджид Джавид, който има четири деца, разкри, че се притеснява за тях, ако не се приберат навреме у дома. Данните показват, че по-малко от 5% от кражбите в крайна сметка са разкрити.", "date": "2018.06.18", "title": "Вътрешен министър бил обран на улицата"}
{"url": "http://www.cross.bg/makedoniya-beshe-novoto-1577123.html", "text": "/КРОСС/ Генералният секретар на ООН Антониу Гутериш приветства подписването на договора между Атина и Скопие за новото име на Македония и призова за бързата му ратификация.„Признателен съм на премиерите Заев и Ципрас за ролята им за историческия договор, който беше подписан в Преспа в неделя. Призовавам двете правителства да го ратифицират бързо. ООН подкрепя този акт“, написа Гутериш в социалната мрежа Туитър.Договорът, с който двете страни постигнаха съгласие новото име на Македония да бъде Северна Македония, беше подписан на 17 юни край Преспанското езеро. Той беше приветстван от ЕС, но има вътрешна съпротива в Гърция и Македония.Гръцките партийни лидери се обявиха против, защото в името се съдържа „Македония\". В Македония Зоран Заев пък беше обвинен, че е предал националните интереси.", "date": "2018.06.18", "title": "ООН приветства договора за името на Македония"}
{"url": "http://www.cross.bg/experian-bulgariya-bunkov-1577116.html", "text": "/КРОСС/ Петър Бънков е новият GDC Operations & Service Delivery Manager в Experian за България. Новата му роля ще изисква от него да бъде връзката между четирите направления на Experian в България – продуктова разработка, анализи, финанси и инженерна поддръжка със заинтересованите бизнес партньори в компанията.„Ще се фокусирам върху подпомагането на по-нататъшното позициониране на Experian в България. Заедно с екипа ще разработим подобрения за оперативния модел и развитие на стратегическите отношения с всички заинтересовани страни“, заяви Петър Бънков.Зад гърба си Бънков има над 20 години опит в ръководенето на системи за предоставяне на услуги и отчитането на приходи и разходи за международни IT компании и управление на над 400 души по цял свят. 10 години от професионалната си кариера е реализирал в Microsoft. Негово дело е разработката на успешния модел за обслужване на клиенти и бизнеса за цялостна поддръжка, който предоставя услуги за 12 държави в Югоизточна Европа. След това ръководи бизнеса за поддръжка на компанията в 24 държави в Централна и Източна Европа. Преди да се присъедини към Experian Бънков е бил генерален мениджър за Sutherland България, където е управлявал операциите по бизнес процесите на EMEA клиенти като Dell, Cisco, McAfee и Allianz.Назначаването на Бънков е част от стратегията на Experian за развитието на експертност и умения, които да отговарят на очакванията на клиентите в глобален план. През последните две години служителите в офиса на компанията в България се увеличават с 50%, а тенденцията на растеж се очаква да бъде продължена с 25-30% в следващите няколко години. Стратегията включва и изграждане на възможности за синергия и обмен на знания и опит, което на глобално ниво съдържа и ключови инвестиции в добавянето на нови източници на информация и резерв на значими бъдещи инициативи.Experian отчете 11% ръст на приходите за Европа, Близкия изток и Африка, както и за Азиатско-Тихоокеанския регион. Компанията разшири своя B2B бизнес и отбеляза благоприятни тенденции при обслужването на клиенти през последната фискална година.", "date": "2018.06.18", "title": "Experian назначи нов оперативен мениджър на компанията за България"}
{"url": "http://www.cross.bg/otkriti-tzigari-filtri-1577118.html", "text": "/КРОСС/ Милиони контрабандни цигарени филтри и хартия задържаха митническите служители на МП Капитан Андреево при проверка на товарен автомобил на изходящо трасе на 7.06.2018г. При извършения контрол с електронна везна митническите служители установяват разлика в декларирания товар по документи. Превозното средство е насочено за пролъчване с рентгенова апаратура. При последвалата физическа проверка в товарното помещение са открити недекларирани филтри и хартия за цигари. Общото количество на филтрите за цигари е 3 025 600, открити в 56 кашона, а на хартията за цигари -  2 648 100 броя,  открити  в 59 кашона. Стойността на задържаната стока е 21 712 лева. Камионът, послужил за извършване на нарушението също е задържан. Съставен акт по Закона за митниците на шофьора на камиона, турски гражданин. По случая е образувано административнонаказателно производство.", "date": "2018.06.18", "title": "Милиони контрабандни цигарени филтри и хартия задържаха на МП Капитан Андреево"}
{"url": "http://www.cross.bg/tesla-dvizhat-skorost-1577103.html", "text": "/КРОСС/Основаната от Илон Мъск The Boring Company показа в Twitter как Tesla Model X се движи по релси в един от тунелите, които фирмата изгражда под Лос Анджелис. Новата транспортна система ще превозва пътници в капсули със скорост до 200 км/ч                  Тази седмица The Boring Company спечели общинска поръчка за изграждането на линия между чикагското летище \"О'Хеър\" с центъра на града. Компанията замисля подобен тунел да свързва и фабриките на Tesla.Илон Мъск има идея да свърже подземните градски мрежи със системата влакове, които ще се движат във вакуумни тръби. Липсата на въздушно съпротивление ще позволи на композициите да се движат със скорост 1 200 км/ч.", "date": "2018.06.18", "title": "Tesla слезе под земята"}
{"url": "http://www.cross.bg/hvurchila-suobshti-palestintzi-1577105.html", "text": "/КРОСС/ Израел бомбардира девет \"военни обекта\" на групировката \"Хамас\" в северната част на ивицата Газа рано тази сутрин в отговор на пускането от палестинци на запалени хвърчила и балони с прикачени взривни устройства през последните дни, съобщи израелската армия, цитирана Ройтер и ТАСС.Изтребители атакуваха цели на \"Хамас\", между които два военни обекта и фабрика за производство на муниции, съобщи армията, без да уточнява дали има жертви.Ударите бяха предшествани от нападения в неделя срещу две превозни средства, използвани от палестинци за пускане на хвърчила, които предизвикат пожари в земеделски земи по протежение на границата, предаде ТАСС.Хвърчилата се използват от палестински демонстранти в протестите, започнали на 30 март. Оттогава те са предизвикали пожари и унищожение на хиляди хектари обработваема земя и храсти, съобщи противопожарната служба.От април насам палестинците протестират почти всяка седмица с призиви за отмяна на блокадата на крайбрежния анклав и връщане на земи, днес в рамките на Израел, на палестински бежанци, които са ги напуснали след създаването на Еврейската държава през 1948 г.На 9 юни израелската авиация за пръв път стреля по палестинци, обвинени в направата на балони, към които са прикрепени взривни вещества. Израелската армия използва и дронове за сваляне на балоните и запалените хвърчила. Министърът на отбраната Авигдор Либерман съобщи че са били прихванати 400 хвърчила от общо 600, пуснати от началото на протестното движение.", "date": "2018.06.18", "title": "Израел нанесе въздушни удари в Газа"}
{"url": "http://www.cross.bg/rymen-radev-pokaza-1577104.html", "text": "/КРОСС/ Правителството показа кураж като избра много трудна тема като Западните Балкани. Регионът е много крехък, няма гаранция за успех, но някой трябваше да поеме отговорността и да посочи проблемите. Това каза президентът Румен Радев на Пленарната среща на Конференцията на комисиите по европейски въпроси на парламентите на ЕС, предаде . „Правителството успя да управлява дневния ред на Европа, като показа умения и разви атмосфера на честен и отворен диалог“, заяви той. „Оценката на такава сложна дейност като Председателството изисква сложна система от критерий, като се започне от приоритетите и се приключи с постигнатите резултати“, обясни държавният глава. „Правителството разработи точните приоритети за Председателството. Всички сме съгласни, че не можем да говорим за просперираща Европа, без да гарантираме сигурността и стабилността на Западните Балкани“, посочи Румен Радев. „Ако не им дадем европейска перспектива, те рано или късно ще дадат балканска перспектива на Европа“, каза още той.", "date": "2018.06.18", "title": "Румен Радев: Правителството показа кураж като избра темата Западни Балкани"}
{"url": "http://www.cross.bg/germaniya-vurnat-politziyata-1577101.html", "text": "/КРОСС/ Протестиращи се събраха в центъра на германския град Майнц, подновявайки демонстрациите заради изнасилването и убийството на тийнейджърка, за което е обвинен иракски бежанец.Според разследващите 14-годишната Сузана е била изнасилена и убита във Висбаден през май. Основният заподозрян - 20-годишният кандидат за убежище от Иракски Кюрдистан Али Б., избяга от страната, след което бе върнат обратно.Демонстрациите са свикани от дясната инициатива „Направете нещо!\" и според полицията в протеста са се включили около 100 души. Две контрадемонстрации в Майнц под лозунга „Майнц не е място за мизантропи - бежанци, добре дошли\" са събрали около 120 души, съобщи говорител на полицията.Али Б. първоначално успя да се върне в Ирак, но бе депортиран и върнат в Германия. Германската прокуратура съобщи миналата седмица, че той е признал убийството на тийнейджърката, но отрича да я е изнасилил.Експерти по право изразиха скептицизъм за начина, по който заподозреният е бил открит и върнат в Германия. Иракското правителство в Багдад също критикува трансфера му като незаконен, тъй като между Ирак и Германия няма сключен договор за екстрадиция, предаде Нова телевизия.", "date": "2018.06.18", "title": "Протести в Германия заради изнасилено момиче"}
{"url": "http://www.cross.bg/byudzhet-fond-natzionalniya-1577102.html", "text": "/КРОСС/В края на май в резервния фонд, който след време трябва да допълва основните пенсии на българите, има 2.902 млрд. лв., показват последните данни на финансовото министерство. Сумата е с около 117 млн. лв. повече от края на 2017 г., като 103 млн. лв. от тях са дошли от концесии, пресмята в. „Сега\".31 май е крайният срок, в който по закон в Сребърния фонд трябва да се внесат всички постъпления, дължими от предходната година. От приватизация са влезли символичните 770 хил. лв., а от глоби и санкции, свързани със следприватизационния процес, приходите са 2 млн. лв.Въпреки бюджетните излишъци през 2016 и 2017 г., по това перо няма постъпления. По закон 25% от реализирания излишък на държавния бюджет трябва да се превеждат във фонда. Държавният бюджет обаче се различава от консолидираната фискална програма, по която за 2016 и 2017 г. бе отчетено положително бюджетно салдо, след няколко поредни години на дефицити.За миналата година излишъкът е 845 млн. лв., или 0.8% от БВП. От тях 309 млн. лв. са излишък по националния бюджет, а останалите 536 млн. лв. по европейските средства. В националния бюджет влизат държавният бюджет, бюджетите на общините, на Държавното обществено осигуряване и на здравната каса, на БАН, БНТ, БТА, БНР. ", "date": "2018.06.18", "title": "Сребърният фонд: Българите остават без пенсии?"}
{"url": "http://www.cross.bg/moses-takeover-live-1577107.html", "text": "/КРОСС/ Любо Урсини и  представят специалното издание TAKEOVER LIVE с гиг на  в Room 2 на 18 юли. Популярното канадско дуо ще представи песни от предстоящия си нов албум, очакван през есента  и почти целия си брилянтен дебют  за първи път в България, като част от традицията на клуба да представя най-модерните, актуални и нишови диджей и продуцентски проекти на съвременната електронна сцена. TAKEOVER LIVE е естественото допълнение към едноименната установена концепция дълги диджей сетове в интимната индустриална атмосфера на подземния Room 2, която вече е срещала публиката с величествени артисти като Dixon, Ame, Tiga, Shonky, Dyed Soundorom и още десетки интересни имена от 2014 насам.„споделя Любо Урсини и допълва, „                    Спечелилото награда „Грами“ дуо на Tom Howie и Jimmy Vallance е създадено преди шест години в дълбините на бруклинската ъндърграунд сцена. Първите издания на Bob Moses за напредничавия електронен лейбъл Scissor & Thread са забелязани от могъщите Domino, които издават дебютния им албум  през есента на 2015. Супер успешният им дебют илюстрира страхотния им талант да комбинират меланхолични плавни китари, мрачни тлеещи синтезатори и клубен ембиънт с лиричната дълбочината на класическите текстописци – звук, който привлича в еднаква степен не само клубно-ориентирана публика, но и сериозни рок фенове. Стилът на Bob Moses се прехвърля съвършено и в живите им изпълнения по време на непрекъснатите световни турнета и фестивали като Burning Man, Coachella, EDC, Lollapalooza, които циментират тяхната слава като задължителна група за концерти.Тази година групата се завърна с чисто новия сингъл – първата нова песен на Bob Moses след огромния успех на хита Tearing Me Up от дебютния им албум . Песента ще излезе и в ремикси на Matthew DearFaltyDL това лято и със сигурност ще бъде едно от новите парчета, които ще можем да чуем и на живо на първия TAKEOVER LIVE този юли. е специално събитие под формата на вечерно парти в средата на седмицата, което ще започне още в 19:00 с диджей сета на резидента Любо Урсини.Следете  за актуална информация: Повече за Bob Moses: Повече за Takeover: На 18 юли TAKEOVER предлага Discount Guestlist. Всеки, попаднал в този органичен списък, получава 50% отстъпка от цената на входа. За да бъдете включени в Discount Guestlist, трябва да изпратите имената си на  Билети за TAKEOVER LIVE: BOB MOSES се предлагат само на входа на клуба в деня на партито на цена от 20 лева.Повече подробности за програмата на YALTA CLUB може да намерите на официалната страница във Facebook, както и на ", "date": "2018.06.18", "title": "Bob Moses гостува на TAKEOVER LIVE в YALTA CLUB"}
{"url": "http://www.cross.bg/rysiya-vnese-pensionnata-1577108.html", "text": "/КРОСС/Президентската администрация в Русия започва да събира данни от федералните региони как се посреща готвеното вдигане на пенсионната възраст. Властите се опасяват от протести и обмислят начини да намалят негативните реакции сред населението, пише \"Ведомости\".Държавната дума се очаква да разгледа проектозакон за вдигане на пенсионната възраст в страната от 55 на 63 години за жените и от 60 на 65 години за мъжете. Същевременно Кремъл уверява, че подготвя мерки, чрез които пенсиите да се увеличават по-бързо от инфлацията.Политологът Николай Миронов припомня твърде мащабните протести при опит за подобна реформа във Франция. \"У нас мащабът не е голям - хората ги е страх да протестират. Затова протестът най-вероятно ще бъде с приказки по кухните, но и кухненският протест в Русия е опасен - през 80-те тъкмо заради него в крайна сметка се разпадна цялата система\", предупреждава той.Според източник от правителството в случай на остра реакция сред жителите на Русия властите може да смекчат параметрите на реформата. Това е стандартен ход, пише вестникът, цитиран от Би Би Си: първо да се внесе в парламента най-твърдият вариант, после малко да бъде смекчен за успокояване на обществеността.По думите на източник от руската президентска администрация Владимир Путин може да внесе поправки в проекта през септември, когато се предвижда второто му четене. \"Ако има рязко негативна реакция, той ще бъде смекчен. Ако няма такава, ще оставят версията, която ще внесе правителството\", обяснява той.Опасенията на администрацията са съвсем естествени, но в момента протести не се очакват, коментира изданието - сегашните пенсионери вече нехаят за реформата, а бъдещите още не мислят за пенсия. Реформата обаче ще съдейства за трупане на недоволство в руското общество.Правителството е заложило в проекта \"известна възможност за пазарлък\", смята експертката Татяна Становая, която коментира ситуацията пред \"РБК\". Тя не изключва Владимир Путин да направи \"жест на добронамереност, принуждавайки правителството да направи социално значими отстъпки\". Така според нея руският лидер \"ще запази имиджа си\", въпреки че ще вземе непопулярно решение.За руското правителство вдигането на пенсионната възраст \"не е възможност да приключи завинаги с неприятния въпрос за балансиране на системата, а начало на цяла поредица промени в нея\", твърди \"Комерсант\", предаде БНТ.", "date": "2018.06.18", "title": "Протест в Русия заради пенсиите"}
{"url": "http://www.cross.bg/iqos-nagryavane-sistemata-1577106.html", "text": "/КРОСС/Л.Филип Морис Интернешънъл (ФМИ) ((NYSE: PM)  на системата за нагряване на тютюн , най-напредналата бездимна платформа на компанията. Изследването за реакция на излагане (ERS) измерва биологичната реакция при пълнолетни пушачи, които преминават на системата за нагряване за шест месеца в сравнение с такива, които продължават да пушат. Резултатите от изпитването показаха, че след период от шест месеца осем измерени биологични реакции (първични крайни точки за клиничен риск) се подобряват при хората, преминали на системата за нагряване.В рамките на многостъпковата си Програма за научна оценка през последните вече над 7 години Филип Морис Интернешънъл провежда стриктни клинични изпитвания на системата за нагряване, които показват, че преминаването към най-развитата бездимна платформа може да носи по-малък риск от продължителното пушене. Многобройните анализи на химико-физичния състав на аерозола, образуван при употребата на посочват намаление със средно 90 - 95% на концентрациите на вредни вещества в аерозола в сравнение с тютюневия дим. Нашите резултати също така показват, че тези намалени емисии водят до намалена токсичност в лабораторни условия и до намалено излагане в клиничните проучвания. „Тези резултати са много обещаващи. Ние смятаме, че това изследване на системата за нагряване  е първото по рода си клинично изследване от такъв мащаб, чрез което се прави директна оценка на потенциала за намален риск на бездимна платформа при хора, които преминават на него. Всички резултати до момента, включително и тези нови резултати, са в посока, показваща намален риск” – каза Франк Луедик, главен медицински директор на ФМИ – „Ние ще представим резултатите на научната общност на много конференции в следващите месеци и очакваме да получим обратна връзка от учените.“На 8 юни 2018 г. ФМИ внесе резултатите от изследването ERS в Агенцията по храни и лекарства на САЩ, като така допълни богатия набор от научни доказателства, вече представени на Агенцията в подкрепа на заявлението за получаване на разрешение за IQOS като продуктс модифициран риск. В момента АХЛ разглежда, както заявлението на ФМИ за продукт с модифициран риск, така и заявлението за предпазарно приложение, но все още не се е произнесла с решение по двете досиета. Най-важните резултати от изследването ERS вече бяха представени на редица конференции, включително във Варшава, Полша, провел се на 15-ти юни, на в Торонто, Канада, на 8-12 юни и на резултатите да бъдат представени и на други конференции.Изследването ERS е шестмесечно, рандомизирано, контролирано, двураменно, многоцентрово проучване, проведено в САЩ с пълнолетни пушачи, които спират да пушат и преминават на системата за нагряване на тютюн  в сравнение с лица, които продължават да пушат конвенционални цигари. В проучването участват 984 души, които са рандомизирани в две паралелни групи – продължаващи да пушат цигари (n= 488) или преминаващи на  (n=496) за шест месеца. В изследването ERS се анализира набор от осем първични и много вторични крайни точки за клиничен риск, подбрани на база тяхната връзка със заболявания, причинени от пушене. Тези крайни точки се повлияват негативно от пушенето и според научната литература следва да се подобряват шест месеца след спиране на пушенето.Изследването показа следните положителни резултати: промяната при всички осем първични крайни точки за клиничен риск е в същата посока като промените, наблюдавани при спиране на пушенето в групата участници, преминали на системата за нагряване, като при пет от осемте крайни точки са отчетени статически значими изменения в сравнение с продължаващото пушене. Тези крайни точки за клиничен риск са свързани със сърдечни и белодробни заболявания, обхващат многобройни органни системи, пътеки на развитие на заболявания и биологични механизми като възпаление и оксидативен стрес.Изследването е разработено така, че да отговори на ключови въпроси, свързани с въздействието от спиране на пушенето и преминаването към системата за нагряване  при употребата й в реални условия. Повече информация за проведеното изследване и резултатите ERS можете да намерите на  (Идентификатор: NCT02396381). Пълните резултати ще бъдат публикувани в издание с взаимен научен контрол. ", "date": "2018.06.18", "title": "Филип Морис Интернешънъл: Последните резултати от клиничните проучвания на бездимните ни платформи са стъпка към потвърждаване на намаления риск "}
{"url": "http://www.cross.bg/bulgarski-bulgariya-konkyrsa-1577091.html", "text": "/КРОСС/ За седми пореден път авторитетният конкурс „Най-добра българска фирма на годината“ ще отличи най-успешните български компании.Инициатор на проекта е Първа инвестиционна банка (Fibank), а мисията на конкурса е да фокусира общественото внимание върху примерите за устойчив бизнес у нас и да популяризира широко добрите бизнес идеи и практики. Надпреварата цели да стимулира развитието на българското предприемачество и да мотивира фирмите в тяхната конкурентноспособност и иновативнист.Журито ще отличи компаниите, които показват стабилен растеж, възможности за справяне в конкурентна среда, потенциал за навлизане на нови пазари и прогресивни бизнес идеи. Задължително условие за участие е фирмите да имат български капитал, български мениджмънт и да представляват български бранд.Членове на журито са водещи имена от бизнеса и медийните среди у нас: Чавдар Златев – Главен директор Корпоративно банкиране и член на УС на Fibank, социологът Кънчо Стойчев, председател на „Произведено в България – съюз на малкия и среден бизнес“, финансистът Емил Хърсев, Венелина Гочева – собственик и управител на Медийна група България, Лъчезар Богданов - управляващ партньор в „Индъстри уоч“, Йордан Матеев, икономически журналист и изпълнителен директор на Сдружението за модерна търговия – България и Ваня Манова, мениджър на Mastercard за България и Македония. Категориите, в които ще се състезават компаниите, са: „Микро и малка фирма“, „Средна и голяма фирма“ и „Най-успешна българка в бизнеса - награда за женско предприемачество“. Освен тях, както всяка година ще бъде присъдена и специална награда на публиката, която ще избере своя фаворит измежду включилите се в конкурса с пряко онлайн гласуване.Фирмите, които желаят да участват в надпреварата, е необходимо да попълнят кратък електронен въпросник, който може да бъде намерен на сайта на конкурса -  . Заявки за участие  ще се приемат до 7 октомври.", "date": "2018.06.18", "title": "Първа инвестиционна банка стартира седмото издание на конкурса  „Най-добра българска фирма на годината“  "}
{"url": "http://www.cross.bg/bozhankov-yavor-sistema-1577092.html", "text": "/КРОСС/ „Обществото ни наближава една граница, от която няма връщане назад – границата на нетърпимост”. Това каза народният представител от „БСП за България” Явор Божанков пред Нова телелвизия, след като бе  заплашван с пистолет, докато шофирал по магистралата. Той заяви, че това е грубо погазване на обществения ред и законите на държавата.Явор Божанков смята, че причините да се стигне до тази граница на нетърпимост в обществото се крият в правораздавателната система, в съдебната система, в полицията. „Трябва да се търсят причините за разпада на институциите, които водят до чувството за несправедливост и до това, че накрая хората ще вземат всичко в свои ръце”, категоричен бе Божанков. Според него има агресия на всички нива в обществото. „За да се намали агресията по пътищата, ще предложа да се въведат видеорегистратори. С данните от тях ще може да се прави анализ”, обясни той. „Проблемите не могат да се решават, защото полицаите напускат системата, няма кадри, а в същото време се измени законът и частни фирми се занимават с обществения ред. Това е абсурд. Не може посред бял ден да се вадят оръжия. Ние сме в Европа, в 21 век, а не в каубойски филм”, възмути се Явор Божанков и допълни: \" Вотът на недоверие се иска и заради тези зачестили случаи на насилие и несигурност!\"", "date": "2018.06.18", "title": "Явор Божанков: Вотът на недоверие се иска и заради зачестилите случаи на несигурност и насилие"}
{"url": "http://www.cross.bg/vulnenie-murtvo-neohranyaemite-1577094.html", "text": "/КРОСС/ Рекорден брой удавени в началото на сезона. Южното Черноморие вече взе 8 жертви.Последният случай е от преди дни, когато мъртво вълнение взе живота на младо момче на Северния плаж в Бургас.Удавени вече има и в реките и неохраняемите водоизточници в страната. Именно на такива места стават огромен брой от инцидентите – 80%.Според експертите 17 са опасните плажове по Черноморието заради мъртво вълнение.Най-рискови по южните брегове са ивиците на Иракли, северният на Обзор, Харманите край Созопол, Каваците, централният в Приморско, южният в Слънчев бряг, ивиците в Ахтопол и Синеморец и двата плажа в Поморие. Подводни ями се образуват и в северната част на Каваците и в края на плажа в Ахтопол.По Северното Черноморие потенциално опасни са плажовете на Дуранкулак, Шабла, около Албена, Златни пясъци, някои от градските плажове на Варна - особено този в Аспарухово, Камчия.Какви са невидимите опасности в морето и неохраняемите водоеми в страната? И как изглежда мъртвото вълнение, как да го разпознаем – разказва Георги Георгиев в рубриката „На твоя страна”.", "date": "2018.06.18", "title": "Невидими опасности: Морето вече взе 8 жертви"}
{"url": "http://www.cross.bg/peshehodtzi-blusnala-zaginal-1577093.html", "text": "/КРОСС/ Един човек е загинал, а трима души са били сериозно ранени, когато камионетка се блъснала в четирима пешеходци тази нощ в близост до мястото, на което се провеждал музикалният фестивал Пинкпоп в Холандия, предаде Франс прес.Инцидентът е ставал в южната община Ландграф, на няколко километра от границата с Германия. Все още се издирва камионетката, блъснала хората.Във феста участваха Фу Файтърс, Бруно Марс и Пърл Джем. Това е неговото 49-о издание. Той се проведе от петък до неделя и на ден привлече по около 67 000 зрители, съобщават организаторите на проявата.", "date": "2018.06.18", "title": "Камионетка се блъсна в пешеходци в Холандия, един човек е загинал"}
{"url": "http://www.cross.bg/makedoniya-zaharieva-nato-1577096.html", "text": "/КРОСС/Имаме всички гаранции с подписания между България и Македония договор от миналата година. Това каза пред „Здравей, България“ вицепремиерът и външен министър Екатерина Захариева. \"И в новия договор между Гърция и Македония ги има тези гаранции. В документа е посочено, че двете балкански държави нямат претенции към трети страни. Националният интерес на България е стабилни съседи, които вървят към НАТО и ЕС\", заяви външният ни министър.\"Никой не можеше да си представи Театърът на българската армия в Македония. \"Железният светилник\" на Димитър Талев в пет града. Подкрепяме изцяло Македония, която иска да оправи отношенията си със съседите\", допълни тя.\"Искаме да живеем в стабилен район и нищо повече\", каза още Екатерина Захариев.\"След обявяването на съгласието на двамата премиери, те получиха поздравления и от руския външен министър\", каза Захариева. Още следващия вторник има съвет, на който може да се даде зелена светлина за започването на преговорите за присъединяване към ЕС на Северна Македония. На 11 юли е срещата на върха в НАТО.\"Не е голям ентусиазмът и в ЕС, и в НАТО за приемането на нови членове. Но Македония трябва има перспектива\", допълва тя.Думите ми за Северна Македония са извадени от контекста. През 2017 година тя е заявила, че няма да се приеме думата \"север\" в името на Македония. \"Но след това подписахме договор с всички гаранции\", отбеляза Екатерина Захариева.", "date": "2018.06.18", "title": "Захариева: Македония трябва да има перспектива за ЕС и НАТО"}
{"url": "http://www.cross.bg/raiiona-shestoklasnik-sledobed-1577097.html", "text": "/КРОСС/ Шестокласник се удави в река Дунав. Нещастният случай е станал в съботния следобед в района на \"Хлебна мая\". Две момчета влезли да се къпят в реката, но едното не се показало повече, пише utroruse.com.Другото момче е успяло да излезе на брега и да повика родителите на помощ. След неуспешното претърсване на водата по крайбрежната ивица в 19,00 часа е подаден сигнал на телефон 112. На място е изпратен катерът на Гранична полиция, който предприел обход, но до свечеряване тялото на 13-годишното момче не е открито.Вчера водолази от Горна Оряховица и корабчето на пожарната започнаха да претърсват района. Тялото на детето е намерено в ранния следобед близо до мястото, където е потънало.", "date": "2018.06.18", "title": "Шестокласник се удави в Дунав"}
{"url": "http://www.cross.bg/ranovski-dymite-dopulni-1577098.html", "text": "/КРОСС/За първите пет месеца на годината при катастрофи в страната са загинали 190 души, а 3 126 са ранени, каза днес във Варна началникът на отдел \"Пътна полиция\" при ГД \"Национална полиция\" комисар Бойко Рановски. Той заедно със зам.-министъра на вътрешните работи Красимир Ципов участва в дискусия за предстоящите промени в законодателството, регламентиращо движението по пътищата.Броят на тежките произшествия от началото на годината е 2 426, допълни Рановски. По думите му в сравнение със същия период на миналата година катастрофите са с 85 повече. Загиналите са с 35 по-малко, но броят на ранените е увеличен с над 200. В страната има седем полицейски дирекции, където катастрофите са нараснали, допълни Рановски.Най-голямо е увеличението на инцидентите в Хасковско. Проектозаконите за промени в законодателството са три, тъй като към действащия закон за движение по пътищата има огромен брой поднормативни актове, посочи зам.-министър Ципов.По думите му с това разделяне ще бъде постигната по-голямата стабилност на уредбата, а не всеки министър, по своя преценка, да променя наредбите.Според Ципов в проектозаконите са предвидени мерки и за въвеждане на контрол върху продажбата на авточасти втора употреба. По думите му ще бъде въведен и нов състав в Наказателния кодекс за т.нар. квалифицирана кражба с предмет моторно превозно средство. Сега се регистрира кражба на кола, но когато не е открита, защото е разкомплектована и продадена на части, престъплението трудно се доказва, обясни зам.-министърът.В проектозаконите има текстове, които предвиждат кметовете да предприемат мерки за подобряване на инфраструктурата, което ще намали произшествията, посочи Рановски. По думите му за пръв път са планирани и зони за споделена отговорност, каквито има в целия ЕС. Според Рановски от съществено значение е и регламентирането на връчването на наказателните постановления от контролните органи. Документите ще се дават веднага на нарушителя, а не после той да бъде издирван, обясни Рановски.Той уточни, че промените предвиждат чужденците, престъпили закона, да си плащат глобата веднага. Проблемите по пътищата в цяла Европа са едни и същи, допълни евродепутатът от ГЕРБ/ЕНП Емил Радев.Той припомни, че амбицията на ЕК е до 2020 година жертвите да намалеят с 50 на сто, но изрази съмнение, че това ще стане. Според Радев използването на автоматични средства за контрол трябва да се увеличи, тъй като те са безпристрастни и ограничават възможностите за корупционни практики. Необходим е и много по-бърз режим за налагане на наказанията и глобите, както и добра събираемост, за да не остава чувство за безнаказаност у нарушителите, допълни Радев.", "date": "2018.06.18", "title": "190 загинали при катастрофи в страната за 5 месеца"}
{"url": "http://www.cross.bg/gola-zemetresenie-meksiko-1577100.html", "text": "/КРОСС/Световното първенство по футбол е състезанието, за което всеки футболен фен мечтае. А когато страната ти играе там, емоциите се удвояват. Мексиканците са известни като едни от най-запалените фенове, които страстно подкрепят своите любимци.Мексико записа историческа победа в Русия, побеждавайки настоящия световен шампион Германия с 1:0. Милиони мексиканци гледаха двубоя и в родината си, а в столицата Мексико Сити след гола бе регистрирано земетресение – буквално!Местните сеизмолози посочиха, че секунди след гола срещу немците е било регистрирано земетресение, което се дължи на „масовото скачане“ на феновете в столицата, които полудяха след попадението, предаде CBS Sports.Точно така – мексиканците отпразнуваха гола толкова мащабно, че предизвикаха земетресение. То не е било с голям магнитуд, но въпреки това ясно се е изобразило на сеизмографа. Няма информация за пострадали хора. Мексико гледа с надежда за класиране на осминафиналите.", "date": "2018.06.18", "title": "Мексиканци причиниха земетресение след гола срещу Германия"}
{"url": "http://www.cross.bg/dyke-byntovnitzite-ivan-1577099.html", "text": "/КРОСС/ Кандидатът на дясната партия Демократичен център Иван Дуке спечели президентските избори в Колумбия, съобщи Би Би Си.Дуке спечели балотажите на изборите, където негов конкурент беше бившия кмет на Богота Густаво Петро. Дуке получи 54% от гласовете, а Петро 41.8%.С този избор, под въпрос се поставя споразумението, което колумбийското правителство сключи с бунтовническата групировка ФАРК. Победителят в изборите се ангажира да преразгледа споразумението, което дава на бунтовниците правото на места в Конгреса.Дуке получи подкрепата на бившия президент Алваро Урибе. Той вече заяви, че според него бунтовниците трябва да бъдат съдени за действията си.", "date": "2018.06.18", "title": "Иван Дуке е новият президент на Колумбия"}
{"url": "http://www.cross.bg/trump-detza-roditelite-1577095.html", "text": "/КРОСС/ Мелания Тръмп се обяви срещу спорна политика на съпруга си Доналд Тръмп.Първата дама на Съединените щати поиска край на практиката деца на имигранти да се отнемат от родителите им.Само за няколко седмици над 600 деца са били отнети от родителите им, което предизвика критики и възмущение от ООН и редица неправителствени организации.", "date": "2018.06.18", "title": "Мелания Тръмп се обяви срещу спорна политика на съпруга си"}
{"url": "http://www.cross.bg/grad-rezyltat-osaka-1577079.html", "text": "/КРОСС/ Трима души загинаха и над 200 бяха ранени в резултат на силно земетресение в района на град Осака в западна Япония, съобщи ТАСС.Срутили се бетонни стени убиха 9-годишно момиче в град Такацуки и 80-годишен мъж в Осака. В град Ибараки 84-годишен мъж починал, затиснат от паднала етажерка в жилището му.  Първоначално властите обявиха, че трусът бил с магнитуд 5,9, но по-късно го коригираха на 6,1.  Не е издадено предупреждение за цунами. Съобщава се за неголеми материални щeти и за пожари в няколко сгради в резултат на земетресението, станало малко след 8 ч. местно време.Обекти на атомната енергетика не са пострадали в резултат на земетресението, съобщи на сайта си енергийната компания \"Кансай електрик пауър\", предаде ТАСС.По данни на компанията трусът е довел до прекъсване на електричеството в 170 хиляди домове. Близо 100 хиляди домакинства в района на бедствието са останали без газ.Изцяло е прекратено движението на скоростните и обикновените влакове в югозападната част на остров Хоншу, както и на метрото в град Осака с население от 2,6 милиона души.Парализирано е и движението в редица участъци на магистралите.Към канцеларията на премиера Шиндзо Абе е създаден кризисен щаб. Премиерът заяви, че правителството прави оценки на щетите и че главният му приоритет е сигурността на жителите.", "date": "2018.06.18", "title": "Над 200 ранени при силен трус в Япония"}
{"url": "http://www.cross.bg/valezhite-malko-normite-1577081.html", "text": "/КРОСС/ И в следващите дни от седмицата – без сряда, дъждовете ще продължат. Във вторник валежите ще са на по-малко места, а в сряда ще има само в отделни райони в планините. Това каза в предаването „Тази сутрин” по bTV Анастасия Стойчева, синоптик в Националния институт по хидрология и метеорология.Сряда ще е най-сухият ден, а температурите ще се повишат. В равнинната част от страната термометрите ще се покачат до над 30 градуса, посочи тя.По думите ѝ по-съществени ще са валежите в Гърция и Турция.До края на месеца по-стабилен е сигналът, че температурите у нас ще са по-високи – близки до нормите и малко по-високи от обичайните, каза още Анастасия Стойчева.Иначе продължаваме в същата циркулация, при която в отделни райони се изливат значителни количества валежи за кратко време и са придружени с градушки. Те ще са главно в следобедните часове, допълни синоптикът.През лятото очакванията са като цяло температурите да са около и малко над нормите през повечето месеци, докато валежите ще остават малко под нормите.На 21 юни от НИМХ готвят протест заради проблемите с финансирането.", "date": "2018.06.18", "title": "Дъждовете продължават и следващата седмица"}
{"url": "http://www.cross.bg/lucheterapiya-yasno-sreshta-1577083.html", "text": "/КРОСС/ Важна среща между институциите, лъчетерапевти и пациентските организации за лечението на пациентите, които се нуждаят от лъчетерапия.Срещата трябва да гарантира, че пациенти няма да останат без нужното лечение, препоръчвано от лекарите.Скандалът избухна миналата седмица, след като стана ясно, че Здравната каса е въвела ограничения, които засягат всички центрове за лъчетерапия у нас.По-късно стана ясно, че наложените лимити са отменени, а здравният министър Кирил Ананиев заяви, че лимитите са засягали само месец юни и целта е била да се изчисли бюджетът до края на годината.", "date": "2018.06.18", "title": "Властта се среща с лъчетерапевти и пациентски организации"}
{"url": "http://www.cross.bg/sgradata-detzata-ychilishte-1577089.html", "text": "/КРОСС/ Начално училище „Васил Левски” във варненския кв. „Аспарухово” стои празно, защото сградата се руши. То е изградено преди 6 години за 5 млн. лв., а от 6 месеца стои необитаемо. Децата са изведени в други училища, тъй като сградата е обявена за опасна. Родителите протестират, защото искат децата им да се върнат в сградата.Директорът Стела Петрова обясни, че сградата е въведена в експлоатация през декември 2011 г. и още първите дни са забелязали много дефекти.\"Течовете бяха от самото начало, поставените плочки непрекъснато се надигат и отлепват, плочките в коридорите, много некачествено са поставени. Корнизите, които опасват сградата, започнаха да падат. Това не е плоча, а кухини, т. нар. куфари, които се пълнят с атмосферни води, започнаха да падат и това много ни изплаши. Започнахме да ограждаме с ленти сградата, за да нямат достъп децата до фасадата, за да не се случи злополука”.Родителите искат на 15 септември училището да отвори врати и то да бъде безопасно за децата им. Искат също така да получат план за строително-ремонтните работи, за да знаят какво се случва. Поне от 3 г. сградата тече, ръководството на училището сигнализира съответните органи, но нищо не се предприема, обясни един от родителите.Той допълни, че са получили обяснението, че децата трябва да бъдат изведени от сградата.„Това стана без никакво обяснение към родителите кога ще бъдат върнати. Сега получаваме информация, че отново няма план, отново няма визия кога точно ще бъдат възстановени учебните занятие в това училище. Недопустимо е бюрокрацията да определя темпа на развмитие на българското образование”.", "date": "2018.06.18", "title": "Новоизградено училище във Варна стои празно, защото е опасно"}
{"url": "http://www.cross.bg/gorivata-byrgas-protest-1577082.html", "text": "/КРОСС/ Протест срещу високите цени на горивата се организира в Бургас – на изхода към Сарафово.Такъв протест имаше преди няколко дни и в Гоце Делчев. Междувременно във Велико Търново се събират собствениците на малки бензиностанции.Те също готвят протест срещу миналия на първо четене Закон за горивата, който по думите им цели да унищожи честните и коректни в бранша, за сметка на големите вериги.Според данните на Българската петролна и газова асоциация цените на горивата на дребно у нас са най-ниските в Европа.Делът на сивия сектор обаче остава висок и към момента в тази графа попадат 25 – 30% от пазара. ", "date": "2018.06.18", "title": "В Бургас ще протестират срещу високите цени на горивата"}
{"url": "http://www.cross.bg/blizo-gvatemala-hora-1577084.html", "text": "/КРОСС/ Земетресение уплаши жителите на Гватемала. Епицентърът е бил близо до район  в подножието на вулкана Фуего, който преди две седмици изригна и доведе до близо 120 жертви, а стотици хора бяха ранени.  Трусът с магнитуд 5,6 е бил усетен и в съседния мексикански щат Чиапас. Засега няма съобщения за пострадали хора   Междувременно властите на Гватемала прекратиха издирването на близо 200 души, изчезнали след изригването на Фуего. ", "date": "2018.06.18", "title": "Земетресение стресна жителите на Гватемала"}
{"url": "http://www.cross.bg/gabrovo-izvedeni-godini-1577086.html", "text": "/КРОСС/Ромски семейства от Габрово ще бъдат принудително изведени от жилищата им, разположени на общински терен, а бараките ще бъдат съборени.След няколко предупреждения да напуснат самонастанилите се ромски семейства ще бъдат изведени от жилищата им, построени на терен, който доскоро беше държавна собственост. След прехвърлянето му на общината оттам предприеха мерки за освобождаването му.Постройките до бивш обувен завод в индустриалната зона на Габрово обитават 30-40 души - възрастни и деца. Първите са се заселили в този край на улица \"Ген. Николов\" преди десетилетия и живеят там години наред без държавата да е претендирала за собствеността си.\"Там сме родени, нашите деца там са родени, толкова години живеем там\".  \"Там живея на тази улица 59 години. Никой не ни е закачил. Ако трябва, дайте ни  да си плащаме наема\", казаха някои от хората.След акцията в индустриалната зона на града ще бъдат изведени наемателите на общинско жилище в централната част на Габрово, предупреждавани многократно в годините за натрупани задължения за наем и такса смет, които вече надхвърлят 5600 лева. ", "date": "2018.06.18", "title": "Ромски семейства от Габрово ще бъдат принудително изведени от жилищата им"}
{"url": "http://www.cross.bg/tzern-kolaiider-adronen-1577085.html", "text": "/КРОСС/ Европейският център за ядрени изследвания ЦЕРН започна ремонт за увеличаване на мощността на Големия адронен колайдер край Женева, съобщи АФП.Работите ще продължат до 2026 г. Целта е да бъде увеличен броят на сблъсъците в различните експерименти, което ще подобри шанса да бъдат открити нови явления. Самият тунел, който е с обиколка 27 км на територията на Швейцария и Франция, няма да бъде удължаван, но ще бъде инсталирано ново оборудване, включително и магнити, които насочват сноповете частици.Експериментите в ЦЕРН дадоха възможност през 2012 г. да бъде потвърдено съществуването на частицата Хигс бозон. Двамата учени, които я бяха прогнозирали - белгиецът Франсоа Англер и британецът Питър Хигс спечелиха Нобелова награда за физика през 2013 г. Големият адронен колайдер сега може да произведе до 1 милиард сблъсъка протон-протон в секунда. След подобренията броят им ще бъде увеличен, което ще позволи да бъдат събрани 10 пъти повече данни от 2026 до 2036 г. ", "date": "2018.06.18", "title": "ЦЕРН започна ремонт за увеличаване на мощността на Големия адронен колайдер"}
{"url": "http://www.cross.bg/yvrezhdaniya-horata-imat-1577088.html", "text": "/КРОСС/ Протестиращите майки на деца с увреждания заедно с омбудсмана Мая Манолова имат среща днес със социалния министър Бисер Петков. От министерството се очаква да представят финансови разчети, за да се обезпечи законопроектът на Манолова за личната помощ, която ще получават хората с увреждания. Протестиращите майки и експерти на министерството са работили съвместно и през почивните дни, за да стане ясно кои хора с увреждания от каква лична помощ имат нужда и тя да се остойности първо в часове, а след това и в пари. Вера Иванова - представител на майките от палатковия лагер пред парламента, каза, че се очаква постигане на съгласие:\"От многото финансови анализи, които се направиха, дали г-н Бойко Борисов приема някои от тях относно асистентите, относно това до тези деца и до тези хора да има човек.\"От своя страна премиерът, който се видя с протестиращите майки от палатковия лагер в Бургас, коментира, че в момента се харчат немалко средства. Той ще поиска от социалния и здравния министър разчети за изразходването на парите:\"И накрая излиза, че не стигат до хората, има недоволни. До този момента всичките казват, че не става въпрос за повече пари. Аз мисля, че става въпрос и за повече пари, но искам да стигнем до повече пари, така че да отидат там, където да нужни. За тази жена, за това дете, да се знае, че отиват при него\". В предаването \"Преди всички\" на \"Хоризонт\" Гергана Маврова, протестираща майка от Бургас, изрази надежда днес да има напредък по промените, свързани с новия Закон за хората с увреждания и промените в Закона за социалните услуги. Тя посочи проблемите:“Няма регистър. В България никой не знае колко са хората с увреждания, какви са им уврежданията и съответно какви са им потребностите според тези увреждания. Не знам как ги правят тези разчети. В момента разчетите се правят на базата на най-тежките случаи, които имат чужда помощ в ТЕЛК. Може би оттам идва и объркването, че законът е само за най-тежките случаи. Законът за личната помощ ще бъде за хората според техните потребности, а не според това колко процента ТЕЛК имат или дали имат чужда помощ или не. Най-важното и най-проблемно, според мен, се оказа, че няма регистър, а такъв е трябвало да има още 2012 г.“.Според Маврова е възможно исканията им да бъдат удовлетворени с правилно преразпределение на средствата от настоящия бюджет, предвидени за хората с увреждания. Тя посочи местата, където изтичат средства:„Прекалено раздутата администрация, не добре оформения ТЕЛК – в момента ТЕЛК като документ не казва нищо за човека с увреждане, освен колко е негоден и какви са му диагнозите. Освен това, едни национално представени организации получават едни субсидии с идеята да работят за хората с увреждания, да ги интегрират, да има достъпна среда. До момента нищо такова не сме видели“.„Ние си продължаваме по градове с лагеруването и чакаме да видим как ще се развият събитията“, каза още Маврова.", "date": "2018.06.18", "title": "Социалният министър, омбудсманът и майките на деца с увреждания отново ще имат среща"}
{"url": "http://www.cross.bg/ohranitelyat-stolichen-dali-1577090.html", "text": "/КРОСС/ Мъж посегна с нож на охранител в столичен мол. Видео на нападението обиколи социалните мрежи. На видеокадрите се вижда как при опит за проверка на багажа на клиент на търговския обект, охранителят е нападнат с нож от агресивен мъж. Причина за поисканата проверка става алармата за стоки, която се намира на изхода на магазина. разказа за „Здравей, България” Борис Колев, който става свидетел на агресията и заснема сцената с телефона си.\n\t\t\t\t\tПо думите му напрежението ексалирало, когато охранителят се опитал да проверява багажа на мъжа., добави Борис Колев, свидетел на агресията., обясни за „Здравей, България” Радослав Нинчов, нападнатият охранител в магазин в столичен мол. Той се закани да подаде жалба срещу своя нападател.", "date": "2018.06.18", "title": "Мъж заплаши охранител с нож в столичен мол"}
{"url": "http://www.cross.bg/voiina-repyblika-purvata-1577071.html", "text": "/КРОСС/ 1429 г. - Стогодишната война: Френските сили под командването на Жана д'Арк разгромяват основната английска армия в Битката при Пате.1583 г. - В Лондон е извършена първата застраховка Живот.1648 г. - Богдан Хмелницки се обръща към Москва за присъединяване на Украйна към Русия.1812 г. - Британско-американска война: Конгресът на САЩ приема декларация, с която обявява война на Обединеното кралство.1815 г. - В Битката при Ватерло Наполеон I претърпява поражение, което довежда до неговата повторна и окончателна абдикация от френския престол.1837 г. - В Испания е приета нова конституция.1854 г. - Георги Раковски напуска тайно Цариград и начело на чета се отправя към Стара планина.1903 г. - В Сан Франциско е даден старт на първото автомобилно рали от западния до източния бряг, което завършва след три месеца в Ню Йорк.1928 г. - Амелия Еърхарт става първата жена, която прелита над Атлантическия океан със самолет (като пътник).1937 г. - Руските пилоти Валерий Чкалов, Георгий Байдуков и Александър Беляков излитат от Москва по посока САЩ през Северния полюс без междинно кацане; полетът приключва успешно на 20 юни във Ванкувър.1940 г. - Втора световна война: Шарл дьо Гол прави обръщение към френския народ, последвало окупацията на Франция от Нацистка Германия, в което призовава да се подкрепи Френската съпротива.1942 г. - Втората световна война: Започва бой в църквата Св. св. Кирил и Методий в Прага между седмина участници в чешката съпротива и обкръжилите ги части на Гестапо.1946 г. - Италия е провъзгласена за република след референдум.1947 г. - Народна република България възстановява дипломатически отношения с Унгария.1953 г. - В Египет е премахната монархията и установена република. Генерал Мохамед Нагиб е избран за президент на Египет.1967 г. - Фестивалът в Монтерей, Калифорния: Джими Хендрикс подпалва китарата си.1979 г. - Във Виена САЩ и СССР подписват споразумение за ограничаване на стратегическите оръжия САЛТ 2.1983 г. - Астронавтката Сали Райд става първата американка, летяла в космоса.1989 г. - Бирма официално приема новото име Мианмар.2001 г. - Кметът на София Стефан Софиянски, подкрепен от Евгений Бакърджиев, иска оставката на Иван Костов, като лидер на СДС, заради тежката изборна загуба.2006 г. - Казахстан изстрелва успешно първия си изкуствен спътник - КазСат.", "date": "2018.06.18", "title": "18 юни в историята"}
{"url": "http://www.cross.bg/velosipedno-sustezanie-belgiya-1577080.html", "text": "/КРОСС/ Автомобил се вряза в участници във велосипедно състезание в Белгия. Ранени са 19 души.Инцидентът станал в град Колфонтен. По неизвестни причини жената, управлявала автомобила, в който се намирали три деца, рязко завила към колоната приближаващи се колоездачи и се врязала в тях.Основната версия на разследващите е пътен инцидент, а не тероризъм.", "date": "2018.06.18", "title": "Автомобил се вряза в участници във велосипедно състезание в Белгия"}
{"url": "http://www.cross.bg/leontiii-teodyl-adrian-1577072.html", "text": "/КРОСС/ При царуването на Веспасиан (70-79 г.) в Рим живял един сенатор на име Адриан - човек жесток, безмилостен и изобретателен за всяко зло. Той чул, че християните презират идолските жертви и хулят почитаните от римляните и гърците богове, понеже признават Един истински Бог - Христа, и обръщат мнозина към вярата в Него. Преизпълнен с ревност за своите суетни богове, Адриан отишъл при царя и го помолил да му даде власт да принуждава християните към идолопоклонство с правото да измъчва и убива онези, които не искат да се поклонят на боговете. Царят назначил Адриан за хегемон* на финикийската страна и го упълномощил да преследва всички, вярващи в Христа. Адриан напуснал Рим и се отправил към Финикия. По пътя му станало известно, че в град Триполи ** се намира военачалникът Леонтий, който потъпква законите на предците: укорявайки древните богове, той учел хората да не им се покланят и да не им принасят жертви, с което отвръщал мнозина от почитането на идолите. Адриан веднага пратил в Триполи трибуна*** Ипатий с отряда войници, като му поръчал да хване Леонтий и да го държи под стража до пристигането му.Рабът Христов Леонтий бил от Гърция. Висок на ръст, силен и мъжествен, той се отличавал с храброст в сраженията и удържал в тях много победи; затова сред войниците се ползвал с известност и уважение. Освен това, надарен с разум, притежаващ голям жизнен опит и книжна ученост, Леонтий участвал в съвета и управлението на града. Той знаел, че съществува само Един истински Бог, Господ Иисус Христос, и целия си живот посветил на служение Нему, верен не само на слово, но и на дело. Милостив към нищите, той хранел гладните, обличал голите, давал приют на странници и се украсявал с добри дела, за което се удостоил с победен венец от Господа.Когато воините наближили Триполи, трибунът Ипатий внезапно се разболял от треска.- Зная защо ме застигна тоя недъг - казал той на воините си. - Боговете се разгневиха против мене, понеже, като тръгнах на дълъг път, не им принесох достойна жертва, и затова ме наказват с болест.Като видели, че трибунът наистина се разболял тежко, воините му съчувствали и споделяли неговата мъка. Минали три дни, а болният не бил ял нищо, понеже болестта с всеки изминат час се засилвала и очевидно водела към смъртен изход. През нощта на третия ден на трибуна се явил във видение ангел Господен и казал:- Ако искаш да оздравееш, заедно с воините си извикай три пъти към небето: \"Боже Леонтиев, помогни ми!\" Ако направиш така, веднага ще се изцелиш.- Изгарян от вътрешен жар, трибунът бързо се надигнал, отворил очи и видял светият ангел да стои пред него в образа на прекрасен юноша с белоснежни одежди.- Аз съм пратен - казал той на ангела - с воините си да хвана Леонтий и да го държа под стража до идването на хегемона Адриан, а ти ми заповядваш да призова на помощ неговия Бог.Щом казал тия думи, ангелът изчезнал от погледа му. Ужасен, трибунът събудил спящите около него приятели и им казал:- Чуйте какво видение имах: едва се унесох в сън, когато пред мен се яви някакъв светъл юноша и ме посъветва заедно с вас да призова Бога на Леонтий, обещавайки с това да се изцеля. Като се събудих, видях тоя юноша с очите си, но скоро след това той изчезна.- Това не е толкова трудно - казали приятелите му. - Ще направим всичко, само да оздравееш.Един от приятелите на трибуна на име Теодул особено силно се удивил от видението и подробно разпитвал болния как изглеждал явилият се юноша. Трибунът охотно удовлетворил любопитството му. И сърцето на Теодул се разгоряло с любов към неведомия за него Бог на Леонтий. Когато воините станали от сън, се събрали около болния Ипатий и научили от него за видението. Тогава всички, без изключение, заедно със страдащия застанали и възкликнали, гледайки към небето:- Боже Леонтиев, помогни!И трибунът веднага се изправил здрав, като че никога не бил боледувал. Дошъл обедният час и заедно с приятелите си той започнал да яде и пие и да се весели. Чудото, станало с Ипатий, изпълнило Теодул с още по-голямо удивление. Той седял отделно и мълчаливо размишлявал:- Кой е Леонтий и кой е неговият Бог?Междувременно приятелите приканвали Теодул да се присъедини към пиршеството, но той предпочел да остане гладен и не вкусил нищо. Като видял, че под влияние на виното воините забравили за заповедта на хегемона, Теодул им казал:- Ето, утре или вдругиден Адриан ще ни настигне, а ние и не помисляме да търсим мъжа, който ни е заповядано да хванем. Ако искате, аз и трибунът ще тръгнем преди вас за града и ще намерим оня, за когото сме пратени.Той убедил Ипатий да тръгне с него и двамата се отправили към града.Едва се изкачили на билото на планината, където се намирал Триполи, Леонтий излязъл насреща и ги приветствал с думите:- Радвайте се в Господа, братя!- Радвай се и ти, брате! - отговорили трибунът и Теодул.- Кого сте дошли да търсите? - запитал Леонтий.- На цар Веспасиан - казали те - му стана известно, че в тоя град живее един мъж на име Леонтий, човек благороден, разумен, добродетелен и храбър воин. Пратени сме да научим къде живее. След нас иде Адриан, когото царят направи хегемон на цялата финикийска страна. Той иска сам да види Леонтия като човек, любезен на боговете, та после с почести да го прати при царя и целия римски сенат, който също очаква да го види, понеже на всички е известна неговата храброст в битките, изкуството му да управлява, неговото благочестие и много други славни дела.Като чул това, блаженият Леонтий казал:- Виждам, че сте новодошли и не знаете какво става в града. Елате в дома ми, починете от пътя, а аз ще ви покажа Леонтия, когото наричате приятел на вашите богове. В действителност той съвсем не е приятел на боговете, които почитате, а е християнин, вярващ в Господа Иисуса!А Ипатий и Теодул говорели помежду си:- Кой е тоя човек, та нарича Леонтий християнин? Да не би да е негов роднина?После запитали непознатия мъж:- Как ти е името?- За моето име - отговорил им той - в книгите пише така: \"аспида и василиск ще настъпиш, лъв и змей ще тъпчеш\" (Пс. 90:13), защото е отредено да стъпча змея - невидимия враг - дявола, и лъва - хегемона, видимия враг. Трябва да победя като аспида и василиск и съветниците му, ревностните служители на бесовете. И когато възтържествувам над цялото пълчище на лъва, тогава само ще се разкрие името ми.Тия думи се сторили загадъчни на трибуна и Теодула; опитвайки се да си ги обяснят, те в недоумение следвали чудния мъж към дома му. Свети Леонтий им сложил трапеза и ги нагостил. Като вкусили от нея, те казали на стопанина:- Много сме доволни от угощението ти, добри човече! Окажи ни докрай благодеяние, покажи ни Леонтий, когото търсим. Щом пристигне Адриан, ще му разкажем какво направи за нас и той ще те удостои с голяма чест, тъй че ще имаш общение с приятелите на царя.- Аз съм Леонтий, когото търсите - отговорил светецът, - аз съм воин на Иисуса Христа и Адриан ви праща да хванете мене.Тогава трибунът и Теодул паднали в нозете на Леонтия с думите:- Рабе на Всевишния Бог! Прости ни греховете и побързай да измолиш от своя Бог и нас да избави от идолското нечестие и лютия звяр Адриан, понеже искаме да станем християни.После му разказал как на болния трибун се явил ангел и как болестта го оставила, когато призовал Името на Бога Леонтиев.Като видял тая проява на Христовата сила, свети Леонтий се изпълнил с радост. Паднал на земята и със сълзи взел да моли Бога:- Господи, Боже, Който искаш да се спасят всички човеци и да познаят истината (сравни 1 Тим. 2:4), погледни ни в тоя час. Ти направи така, че ме последваха ония, които трябваше да последвам аз. Опази ме, Твоя раб, и просвети със светлината на Твоето милосърдие и тях заедно с мене. Излей върху тях благодатта на Твоя Свети Дух, дай им чисто сърце и като ги осениш със Светото Си знамение, направи ги Твои непобедими воини, въоръжи ги и ги укрепи против врага - дявола и неговите слуги. Направи така, че тези Твои раби да победят невидимия змей и видимия злобен звяр Адриан.След топлата молитва на Леонтий светъл облак осенил трибуна Ипатий и приятеля му Теодул и ги оросил с дъжд, а свети Леонтий в това време призовавал над кръщаваните името на Пресвета Троица, Отца и Сина, и Светия Дух.След чудесното кръщение той възхвалил Бога:- Слава на Тебе, Боже мой, че виждаш молитвата на тия, които те любят, и изпълняваш желанията на тия, които Ти се боят!Леонтий облякъл новопокръстените в бели дрехи и им казал да носят запалени свещи. В това време в града пристигнали и останалите воини; те разпитвали за Леонтий, а също и за своя трибун и за Теодул. Когато ги намерили, много се чудели и недоумявали за запалените свещи и белите им дрехи. Като разбрали, че са приели християнството и са се кръстили, воините отначало се смутили, а после взели да негодуват. Вестта за кръщението на Ипатий и Теодул стигнала и до някои граждани, които се разбунтували и викнали:- Да бъдат предадени на огън, задето безчестят нашите богове!В града настъпили разпри и смут: едни защитавали Леонтий и останалите християни, а други искали смъртта им, но очаквали пристигането на хегемона и не се осмелявали самоволно да им причинят някакво зло.След два дни Адриан наближил града. Насреща му излезли граждани и му съобщили за Леонтий и другите ръководени от него християни.- Един мъж - разказвали те - на име Леонтий и християнин по вяра отвръща всички от нашите богове с известни само на него вълшебства и хитрини. Той прославя някакъв човек, когото иудеите предали на смърт, а Пилат разпнал след мъчения. Накрая същият Леонтий с чародейство прелъсти дори царските воини, като ги убеди да приемат галилейската вяра. И ето, вече трети ден ги държи облечени в бели дрехи в дома си и заедно с тях прославя своя разпнат Христос, оскърбявайки с хули нашите богове.Адриан веднага пратил воини да хванат Леонтий, трибуна и Теодул, заповядал да ги затворят в тъмница и да ги държат под стража до деня на съда. После влязъл в града и посветил деня на почивка. В тъмницата свети Леонтий непрестанно поучавал своите съмишленици в Христовата вяра и ги укрепявал за предстоящия мъченически подвиг, говорейки за бъдещото въздаяние. Цяла нощ те прекарали в молитва и псалмопение, славословейки Бога. На сутринта хегемонът Адриан седнал в съдилището и наредил да му доведат за разпит светите затворници.- Ти ли си Леонтий? - обърнал се той към свети Леонтий.- Аз съм - отговорил той.- Какъв чин имаш - продължил разпита хегемонът - и как с вълшебното си чародейство прелъсти тия воини, някога верни слуги на нашия цар, и ги накара да служат на твоя Бог?- Аз съм воин Христов - обяснил свети Леонтий, - син на онази истинска Светлина, която просвещава всеки човек, идващ на света (Иоан 1:9), и всеки, който идва при тая Светлина, не ще се препъне (Сравни Иоан 11:9,10). Ипатий и Теодул знаят сега, че началото, действието и осъществяването на Светлината, за която говоря, е Самият Христос, Синът Божий и безначалният Бог, съвечен на Отца, Светлина от Светлина, Бог от Бога. Когато Го познаха, те оставиха твоите богове, направени от дърво, камък или кости на безсловесни животни; тия бездейни и безсилни богове лесно се рушат.Хегемонът, подразнен от безстрашните думи на свети Леонтий, заповядал на слугите си да го бият. А той, понасяйки побоя, вдигнал очи към небето, откъдето очаквал помощ, и казал на хегемона:- Безумни мъчителю! Когато мислиш да ми причиниш страдания, повече мъчиш себе си, понеже имаш угризения на сърцето.След дълги мъчения Адриан заповядал отново да хвърлят свети Леонтия в тъмница, а после се обърнал към Ипатий и Теодул:- По каква причина се отвърнахте от възприетите от детинство обичаи на отците и оставихте воинската награда, огорчавайки царя?- Ние - отговорили светиите - получихме по-добра награда от Небесния Цар: Той ни дарува Божия хляб, Който слиза от небето (Иоан 6:33) и чашата вино, изтекла от тялото Христово.- На такива непотребни и безсмислени слова - казал Адриан - ви е научил нечестивият Леонтий, а аз ви казвам: изпълнете волята на царя. Нима не знаете наредбите му - воините, които почитат боговете, да се удостояват с почести и награди, а които се отвръщат от тях - да бъдат умъртвявани и предавани на най-страшни мъки?- Нашето воинско достойнство е на небето - възразили светиите Ипатий и Теодул - и затова прави с нас, каквото искаш. Като ревнител на скверните богове ти се опълчваш срещу невинни хора, но скоро ще отмине и твоят живот - малко е времето на дните ти.В ярост Адриан заповядал да свалят дрехите на трибуна, да го провесят на дървото за мъчения и да одерат кожата му с железни куки. А Теодул заповядал да прострат на земята и да го бият без пощада. Светиите мъжествено понасяли тези изтезания. Помнейки наставленията на свети Леонтий, те не говорели нищо, освен молитвата: Спаси ме, Господи, защото не остана праведен (Пс. 11:1). Виждайки, че светиите остават твърди и непоколебими в Христовата вяра, мъчителят ги осъдил на смърт и заповядал да ги посекат с меч. Докато ги водели на смърт, Ипатий и Теодул зовели:- Ти си нашето убежище, Господи! В Твоите ръце предаваме душите си.Те с радост подложили главите си под меча заради Христа и след като били посечени, преминали при Господа, за да приемат от десницата Му приготвения за тях венец.А свети Леонтий отново бил доведен в съдилището на хегемона.- Пощади, Леонтие - му казал той, - своя живот, за да не изпиташ такива тежки мъки, както прелъстените от тебе Ипатий и Теодул. Послушай ме, принеси жертва на боговете и ще се удостоиш с почести не само от мене, но и от самия цар и римския сенат, защото царят и велможите много искат да те видят.- Не искам - отговорил свети Леонтий - да виждам лицето на твоя цар, враждебен и омразен на моя Бог. Ако желаеш, по-добре ти, Адриане, стани приятел на моя Христос, и ако станеш такъв, ще ти покажа каква чест, богатство и спасение ще получиш във вечния живот.Със злобен смях Адриан попитал:- Сигурно искаш да получа същото спасение, както трибунът и Теодул? Безумецо! Или не знаеш от какво наказание загинаха?- Това наказание - възразил светецът - не е наказание, а по-добър живот, мир и радост. Сега те са радостни, понеже се намират при ангелските чинове.- Чуй внимателно думите ми - предложил хегемонът, - кой от хората, нелишени от разум, е презрял слънчевото сияние и великите богове Дий, Аполон, Нептун, Венера и другите, за да завърши с позорна и мъчителна смърт дните си? Наистина никой, освен омагьосаните от тебе!- Не си чувал - запитал го свети Леонтий - думите на Писанието: \"всички богове на народите са идоли\" (Пс. 95:5), \"подобни тям ще бъдат ония, които ги правят, и всеки, който се тям надява\" (Пс. 134:18)? И кой здравомислещ би искал да се уподоби на немия камък или на бездушното вещество, каквито всъщност са вашите богове, та като им принася жертви, да погине във вечна смърт?Обзет от страшен гняв, мъчителят заповядал на четирима слуги без пощата да бият прострения на земята мъченик, а на специален глашатай наредил да вика:- Ония, които унижават нашите богове и не се подчиняват на повелите на царя, ще загинат с подобна смърт!Слугите биели светия мъченик, докато сами не изнемогнали. А свети Леонтий говорел на мъчителя:- И цялото ми тяло да превърнеш на рана, пак няма да победиш ума ми, няма да станеш господар на душата ми.Тогава хегемонът заповядал да го повесят на дървото за мъчения и да дерат тялото, ребрата и нозете му с остри железа. В тежките страдания Леонтий повдигнал очите си към небето и призовал Бога с молитва:- Боже мой, Ти си моята надежда, спаси ме!Тогава мъчителят казал на палачите:- Свалете го от дървото. Аз зная, че скоро ще вдигне очи към небето, за да моли нашите богове да му дадат облекчение.Като чул това, свети Леонтий високо и гневно възкликнал:- Нека погинеш заедно с твоите богове, опасен и зъл мъчителю! На своя Бог се моля, да ми даде мъжество и сили да понеса тежките мъчения, на които ме подлагаш.А хегемонът заповядал отново да го окачат, но вече надолу с главата, и да завържат на шията му тежък камък. Леонтий останал дълго време в това положение и се молел на глас:- Господи, Иисусе Христе, укрепил рабите Си Ипатий и Теодул в изповядването на Твоето пресвято Име! Укрепи и мене, Твоя смирен и грешен раб, за да превъзмогна тези мъчения. Не ме оставяй, Надеждо моя!- Зная, Леонтие, че ще станеш приятел на нашите богове - казал хегемонът.- Раб съм на Всевишния Бог - възразил мъченикът, - а ти си роб на твоите богове, заедно с които и ти, и воините ти ще погинете.Свети Леонтий търпял мъките цял ден, а когато наближила вечерта и слънцето започнало да клони на запад, хегемонът заповядал да го свалят от дървото и да го затворят в тъмницата до сутринта. Там светият възпявал: \"Господ е моя светлина и мое спасение: от кого ще се боя?\" (Пс. 26:1) Явил му се Господен ангел и му казал:- Бъди мъжествен, Леонтие! Господ Бог, на Когото вярно служиш, ме прати да пребивавам неотстъпно с тебе.А светецът се радвал и веселял в Господа, своя Бог.Изгряло слънцето и Адриан отново седнал в съдилището и повикал свети Леонтий.- Какво реши, Леонтие? - запитал го той.- Стигнах - отговорил светецът - до един извод: да не обръщам внимание на празните ти думи. Много пъти казвах преди и сега отново повтарям, че никога не ще оставя моя Бог, Твореца на небето, земята, морето и всичко, което ги изпълва, моя Господ Иисус Христос, Сина Божий, претърпял кръстни мъчения за спасението ни. На Него Единия възлагам своята надежда.- Послушай ме, Леонтие - увещавал го хегемонът, - и принеси жертва. И аз се кълна в моите богове, че тогава ще получиш от царя голяма чест и много богатства.- Каква чест и какви богатства на тоя свят могат да ме накарат да те послушам и да се отрека от моя Бог? - попитал светият. - Целият свят е недостатъчен за Владиката Христа, Когото обичам с цялото си сърце, от любов към Когото страдам и съм готов да претърпя всичко. На твоите богове не ще принеса жертва.Окончателно убеден, че не е възможно да победи непоколебимия Христов воин, тоест да го склони към езическото нечестие, хегемонът издал смъртна присъда на свети Леонтий:\"Заповядваме Леонтий, който не само че не пожела да се подчини на волята на царя и да принесе жертви на боговете, но и хулеше боговете на предците, да бъде разпнат на дървото за мъчения на четири страни, докато от изтезанията не предаде душата си.\"Положили мъченика Леонтий на земята, вързали го за четири кола, а после четирима силни воини го били дълго и жестоко, докато не предал светата си душа в Божиите ръце. Верните взели тялото му, захвърлено извън града, и го предали на честно погребение близо до пристанището на Триполи.Това страдание на свети мъченик Леонтий описал Христовият раб - нотарият Кир, който видял мъченията със собствените си очи. Той написал всичко на оловни плочки и ги поставил до мощите на мъченика за идните християнски поколения, та всеки, който чете или слуша, да вдигне ръце към небето и да въздаде слава на Бога, укрепил за такъв подвиг Своя раб. Свети Леонтий пострадал на 18 юни при царуването в Рим на Веспасиан, а в Църквата - на нашия Господ Иисус Христос, на Когото въздаваме слава с Отца и Светия Дух во веки. Амин.Жития на светиите, преведени на български език от църковно-славянския текст на Чети-минеите на св. Димитрий Ростовски", "date": "2018.06.18", "title": "Св. мчци Леонтий, Ипатий и Теодул"}
{"url": "http://www.cross.bg/mozhem-da-priemem-che-1577074.html", "text": "/КРОСС/ Можем да приемем,че човек върви с простотията си или пък обратно - че простотията върви с човека.Йордан Радичков", "date": "2018.06.18", "title": "Можем да приемем,че ..."}
{"url": "http://www.cross.bg/chasa-gerb-zala-1577076.html", "text": "/КРОСС/ София.От 09.00 часа в зала 3 на НДК комисиите по европейските въпроси на парламентите на ЕС ще обсъдят интеграцията на Западните Балкани, бъдещето на Кохезионната политика и Европейския стълб. Председателят на Народното събрание Цвета Караянчева ще открие срещата. Приветствие към участниците ще отправи президентът на Република България Румен Радев. В 14.00 часа председателят на Комисията по европейски въпроси и контрол на европейските фондове Кристиан Вигенин и първият заместник-председател на Европейската комисия Франс Тимерманс ще дадат пресконференция в зала 6 на НДК.***Ловеч.От 11.00 часа в Профилираната езикова гимназия „Екзарх Йосиф І\" министърът на регионалното развитие и благоустройството Николай Нанков ще връчи дипломите на зрелостници от учебното заведение.***София.От 10.00 часа в залата на 4 етаж в МОН заместник-министърът на образованието и науката Деница Сачева ще участва в представянето на дейностите по проект „Ученически практики - Фаза 1\" по Оперативната програма „Наука и образование за интелигентен растеж\".***Созопол.Заместник-министърът на регионалното развитие и благоустройството Валентин Йовев ще участва в седмата Международна конференция по картография и ГИС***София.От 9.30 часа 19 състав на Софийския градски съд ще гледа делото срещу В.П. и Ю. Д. по обвинение за представяне на невярно заключение от лицензиран оценител или одитор за Царските конюшни, чл. 219 НК.***София.От 10.00 часа 5 състав на Специализирания наказателен съд ще разгледа делото срещу Петър М., Адам П., Любомир Д., Росен А. и Юлияна Ц.***София.От 10.30 часа 18 състав на Софийския градски съд ще гледа делото срещу И. С., обвинен за престъпление против реда на управлението, чл. 269, ал.1 НК.***София.От 11.30 часа в офиса на Музикаутор ще бъдат представени подробности около Сесия 2108 на Културния фонд на Музикаутор.***София.От 13.30 часа 30 състав на Софийския градски съд ще има разпоредително заседание по делото срещу М.Б. и В.К., обвинени за длъжностно присвояване в особено големи размери, при което е ощетен НДК, чл. 206 НК.***София.От 16.00 часа в НЗОК ще се проведе среща между институциите, лъчетерапевти и пациентски организации за изчистване на напрежението и гарантиране на лечението на пациентите, както и обсъждане на механизми за контрол от страна на НЗОК.***София.Във фоайето на Централната сграда на БАН ще бъде представена изложба, посветена на 30-годишнината от полета на Александър Александров по научната програма „Шипка\".***Благоевград.В 09.30 часа в сградата на Община Благоевград председателят на ПГ на ГЕРБ и зам.-председател на партията Цветан Цветанов ще се срещне с кмета на града д-р Атанас Камбитов. В 10.15 часа в общинския офис на партията на бул. „Св. св. Кирил и Методий\" ще започне срещата на Цветанов с новото общинско ръководство на ГЕРБ в Благоевград. В 12.00 часа в конферентната зала на хотел „Лъки-Банско\" е предвидена среща на Цветан Цветанов с кмета на Община Банско Георги Икономов и с общинското ръководство. Час по-късно в общинския офис на ГЕРБ-Разлог, намиращ се ул. „Възраждане\" 16, ще започне срещата на Цветанов с ръководството на партията в Разлог. На срещата ще присъства и кметът на Разлог инж. Красимир Герчев. В 16.00 часа в Гърмен ще започне срещата на председателя на ПГ на ГЕРБ с общинските партийни ръководства на Сатовча, Хаджидимово и Гърмен. Разговорът ще се проведе в заседателната зала на Община Гърмен. За 18.00 часа е насрочена среща с актива на ГЕРБ в община Гоце Делчев. Събитието ще се проведе в партийния офис в града.***Бургас.От 10.30 часа Хотел „Милано\" ще се състои закриваща пресконференция в рамките на проект CB005.1.22.166 \"Развитие на общи дестинации за културен туризъм в района на Странджа (Йълдъз)/ Сакар на базата на археологически и исторически обекти\".***Варна.От 10.00 часа в арт-салон на Радио Варна ще се проведе пресконференция, посветена на Седмицата на водното спасяване и 90 години от създаването на първата професионална водноспасителна команда във Варна. Организатори на събитието БЧК и Община Варна.***Варна.От 11.30 часа на Южния плаж ще бъде направена демонстрация по водно спасяване и оказване помощ на пострадал.***Варна.От 13.30 часа в централата на БСП на ул. „Македония\" 33 - Проф. Анелия Клисарова, народен представител от ПГ „БСП за България\", заместникпредседател на комисията по образование и наука, и член на комисията по здравеопазване ще приема граждани.***Велико Търново.От 11.00 часа в конферентната зала на стадион „Ивайло\"„Етър\" ще даде пресконференция в понеделник по всички актуални въпроси, касаещи клуба.***Велико Търново.От 18.30 часа в Общински детски комплекс НЧ „Напредък 1911\" - Шемшево, представя годишен концерт на детска театрална трупа „Дионисий\" и балетно студио „Балетино\".***Горна Оряховица.От 20.00 часа в НЧ „Братя Грънчарови -2002\" / Летен театър/ ще започне Годишен концерт на съставите при НЧ „Братя Грънчарови 2002\".***Добрич.От 10.00 часа в Младежки център - Добрич ще се проведе Еко лято 2018 - спортни и занимателни игри, прожекции на филми, посещение на басейн.***Добрич.В Регионална библиотека „ Дора Габе\" ще бъде представена Пътуваща изложба „Книги, посоки, публики\" на Националната библиотека „Св. Св. Кирил и Методий\" по повод 140 години от основаването й и Българското председателство на ЕС.***Добрич.От 18.30 часа на Сцена на пл. „Свобода\" ще се проведе Международен фестивал „Слънчева България\".***Ловеч.От 17.00 часа в Регионална библиотека „Проф. Беню Цонев\" - Ловеч ще бъде открита гостуващата изложба на Националния литературен музей „Вэтърсене на хармонията\" - разказ за жизнения и творчески път на писателя и учен Димитър Димов.***Провадия.От 15.00 часа в 204 в сградата на Общинска администрация Провадия ще се проведе встъпителна пресконференция по Проект BG16RFOP001-2.001-0025-C02 „Повишаване на енергийната ефективност в общинскаэобразователна инфраструктура - ОДК Провадия\".***Пловдив.От 09.00 часа в зала 10 на Окръжен съд ще се гледа делото срещу Венцеслав К., с повдигнато обвинение в това, че умишлено е умъртвил повече от едно лице, като убийството е извършено предумишлено, с особена жестокост и с користна цел.***Пловдив.От 09.45 в зала в зала 1 на Апелативен съд ще се гледа делото срещу подсъдимия Надо Н., признат за виновен в това, че с товарен автомобил е осъществил контрабанда на 103 килограма хероин през ГКПП \"Капитан Андреево\" в съучастие с Георги С. Делото е образувано по протест на Окръжна прокуратура - Хасково и жалби на подсъдимите срещу присъда на Окръжен съд - Хасково.***Пловдив.От 10.30 часа в зала 2 на Окръжен съд ще се гледа делото срещу Стефан И., обвинен в това, че е държал повече от три археологически обекта, които не са идентифицирани и регистрирани по съответния ред.***Пловдив.От 10.30 часа ще се проведе редовната пресконференция в заседателната зала на Община Пловдив.***Пловдив.От 11.00 часа във фоайето на Дома на културата ще бъде открита фотоизложбата „21 август 1968: Краят на Пражката пролет\".***Пловдив.От 11.00 часа в Пета аудитория на МУ-Пловдив на бул. „Васил Априлов\" 15А ще се проведе пресконференция, на която ще бъде представен Център за компетентност „Персонализирана иновативна медицина (ПЕРИМЕД)\", който започва работа в Пловдив.***Пловдив.Общинските съветници от ГЕРБ в град Пловдив ще проведат приемни с гражданите, както следва: Даниела Дженева, от 17:00 до 18:00 часа в офиса на ГЕРБ в район „Южен\", ул.\"Академик Петър Динеков\"№ 1А; Спартак Николов I Вихър Захов, от 17:00 до 18:30 часа в офиса на ГЕРБ в район „Източен\" на ул.\"Коста Паница\"№5; Вера Тоскова, от 16 до 18:00 часа в офиса на ГЕРБ в район „Тракия\" в жк.\"Тракия\"бл.91; Александър Радев, от 17:30 до 19:00 часа в офиса на ГЕРБ в район „Централен\" на ул.\"Прага\" № 2; Атанас Узунов, от 17:30 до 19:00 часа в офиса на ГЕРБ в район „Южен\" на ул.\"Академик Петър Динеков\" №1А; Ели Гатева, от 16 до 18:00 часа в офиса на ГЕРБ в район „Тракия\" в жк.\"Тракия\"бл.91.***Пловдив.Народните представители от ГЕРБ-Пловдив ще проведат приемни с граждани от избирателния си район: Менда Стоянова, председател на Комисията по бюджет и финанси в 44-тото Народно събрание - от 16.00 в централния офис на ГЕРБ - Пловдив, на бул. „Марица\" 91; Димитър Лазаров - председател на Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения и член на Комисията по правни въпроси - от 16.30 часа в партийния офис на ГЕРБ на улица „Прага\" 2; инж. Атанас Ташков - член на Комисията по транспорт, информационни технологии и съобщения и на Комисията по регионална политика, благоустройство и местно самоуправление в 44-то Народно събрание - от 16.00 часа в партийния офис на ул. „Стефан Стамболов\" № 21; Спас Гърневски - заместник-председател на Комисията за борба с корупцията, конфликт на интереси и парламентарна етика - от 16.00 в офиса на ГЕРБ на ул. \"Коста Паница\" № 5.***Русе.От 15.30 часа в Зала 1 на Областна администрация Русе ще се проведе извънредно заседание на Постоянно действащата междуведомствена областна епизоотична комисия. Поводът са констатираните четири огнища на Африканска чума по свините в община Тулча, Румъния.***Сливен.От 09.30 часа в офиса на ГЕРБ в Сливен на адрес: ул. \"Цар Освободител\" № 17 общинските съветници от ГЕРБ - Сливен Георги Стоянов и Керанка Стамова ще проведат приемна за граждани.***Смолян.В 14.30 часа на пл. „Свобода\"-Стар център ще бъде даден старт на велосипедното състезание „Обиколката на Смолян\", посветено на 58-ата годишнина от обявяването на обединения град Смолян. От 17.00 часа на площад „България\" - Амфитеатъра ще има концерт на Общинския духов оркестър. В 18.00 часа ще бъдат наградени победителите във велосипедното състезание „Обиколката на Смолян\". От 18.30 часа започва празничния концерт, посветен на Обединения град. В него ще вземат участие танцьори, певци, изпълнители и гайдари от читалищата „Христо Ботев\", „Балкански просветител\", „Орфееви гори\" и „Кирил Маджаров\".***Смолян.От 18.00 часа в зала „Петър Стайков\" на Клуба на дейците на културата в Смолян ще бъде представена изложба на художника-маринист Ангелина Недин.***Стара Загора.От 10.00 часа в Детски отдел на библиотека „Родина\", ул. „Българско опълчение\" 69, ще се състои лятна детска академия - „Виртуални екскурзии по картата на България\": Най-старите дървета в България.***Стара Загора.От 10.00 часа в Пресклуб на БТА - Стара Загора ще се състои Пресконференция на Педагогическия факултет в Тракийския университет.***Стара Загора.От 18.00 часа в РБ „Захарий Княжески\" ще се състои Съвместна изложба „Напук на всички възможности\".***Стара Загора.От 19.00 часа в Драматичен театър бъде представена „Полет над кукувиче гнездо\", драматизация Дейл Васерман, по романа на Кен Киси.*** Шумен.От 14.00 часа в зала 203 на общината ще се проведе заседание на Консулативния съвет.***Ямбол.От 11.00 часа пред Народно читалище „Зора - 1945\" ще бъде даден старт на строително-монтажните дейности за ремонт и реконструкция на ул. „Преслав\" в Ямбол. В официалната церемония по първа копка участие ще вземе кметът на Община Ямбол Георги Славов.  ", "date": "2018.06.18", "title": "Предстоящи събития в страната за 18 юни"}
{"url": "http://www.cross.bg/tema-makedoniya-bulgariya-1577075.html", "text": "/КРОСС/ Тема: След историческото споразумение за името на Македония, какви са перспективите за европейското бъдеще на страната?Тема: Финансови измами за милиони. Как се разпознават фалшивите инвестиционни посредници?Тема: Българският език - начин на употреба. Как говорят говорят младите? Как се променя езикът и как трябва да се пази?Тема: Над 5 000 сезонни работници от чужбина ще бъдат наети по Черноморието. Защо липсват квалифицирани българи в сектора?Тема: В 8 и 30: \"Денят започва с футбол\": Какви са прогнозите на Драгомир Симеонов?Тема: Ново развитие на битката срещу плана „Макрон\". Ще отстъпи ли Брюксел пред исканията на България? В студиото евродепутати и превозвачи.Тема: Защо тъне в разруха едно от най-старите читалища в България?Тема: Сложиха ли Атина и Скопие точка на 27-годишния си спор за името на Македония? Коментар на историка Божидар Димитров.Тема: На живо от Солун: Ще ескалират ли протестите срещу споразумението за Северна Македония?Тема: „Чети етикета\": Колко пари ще похарчим за лятната си почивка и ще се наложи ли да теглим кредит?Тема: живо: Родители на протест. Защо Варненско училище, построено наскоро за милиони левове, стои необитаемо?Тема: Идва ли лятото с още бури и наводнения? Прогноза на синоптика Анастасия СтойчеваТема: Възможно ли е опозицията в Атина и Скопие да скъса историческото споразумение за Северна Македония? И още: Ексклузивно: Изключени ли са териториални претенции към България?  Говори вицепремиерът и външен министър Екатерина ЗахариеваТема: С пистолет срещу депутат на пътя.  В студиото - Явор Божанков от БСП. И още: Само пред НОВА - Версията на човека с оръжието.Тема: Гонка в центъра на София. Кой е шофьорът, който едва не прегази пешеходци, бягайки от полицията?Тема: Дупница като след земетресение. На живо: Пороите отнесоха цяла улица.Тема: От новините до прогнозата за времето. Николай Василковски с най-интересното за дъждовете, бедствията и трафика.Тема: \"На твоя страна\": Рекоден брой удавени в началото на сезона. Какви са невидимите опасности в морето и водоемите? Има ли недостиг на спасители по родните плажове ?Тема: Култура в разруха. На живо: Ше бъде ли ремонтирана уникалната сграда на читалището в град Шипка?Тема: \"Пълен абсурд\" с Румен Бахов: Цяло село гледа Световното първенство по футбол на брега на Дунав. ", "date": "2018.06.18", "title": "Теми и гости в ефира днес"}
{"url": "http://www.cross.bg/alby-koalitziya-kamal-1577087.html", "text": "/КРОСС/ Самолети на ръководената от САЩ коалиция бомбардираха позиция на сирийската армия в източна Сирия, съобщиха Ройтерс и ТАСС, цитирайки медии в Дамаск.  Сирийската армия, заедно с подкрепяни от Иран съюзнически милиции, включващи ливанската групировка Хизбула и иракски фракции, прогони \"Ислямска държава\" от Албу Камал и околностите му миналата година, но джихадистите оттогава често извършват нападения в района. Говорител на Пентагона заяви пред ТАСС, че антитерористичната коалиция не е нанасяла удар в района на Албу Камал.", "date": "2018.06.18", "title": "Самолети на ръководената от САЩ коалиция бомбардираха позиция на сирийската армия в Източна Сирия"}
{"url": "http://www.cross.bg/makedoniya-miliona-yvrezhdaniya-1577078.html", "text": "/КРОСС/ \"Вихрушка в небето над Балканите, на земята мир и благоволение\" - с това заглавие \"24 часа\" обобщава водещата за изданията тема за договора на Гърция и Македония.  Атмосферният фронт \"Минос\", който донесе ураганен вятър и проливни валежи, пропусна Преспанското езеро,където Заев и Ципрас подписаха дългоочаквания документ за името Северна Македония, уточнява вестникът.За \"Стандарт\" изводът е- Балканите се отсрамиха. В това изречение се включват и футболните победи на сърби и хървати на Мондиала. Според \"Труд\" водещо е, че България вече граничи със Северна Македония и така се слага край на 27-годишен спор .\"Сега\" информира, че приходите в Сребърния фон са пресъхнали и вместо да бъдат управлявани разумно, парите стоят на депозит в БНБ. Според статията, по този начин средствата не носят лихви, а загуби за данъкоплатците. Изданието изчислява още, че от 92 милиона лева до 450 милиона ще струват нови помощи за хората с увреждания, които премиерът е готов да даде.\"Земя\" акцентира, че социалистите са готови със закон за хората с увреждания. Цитирани са думи на Антон Кутев от БСП, казани пред БНР, че трябва да се пренастрои системата. Според вестник \"Дума\" общинското здравеопазване в София е на ръба на фалита. Две болници и шест поликлиники са на загуба от година, останалите са излезли с минимална печалба.", "date": "2018.06.18", "title": "Преглед на печата днес"}
{"url": "http://www.cross.bg/rodeni-na-yuni-1577077.html", "text": "/КРОСС/Бойко Коцев, посланик на България в РусияВеселин Близнаков, бивш министър на отбранатаДимитър Герасимов, актьорРосен Карадимов, юрист, бивш депутатКалин Вельов, музикант, перкусионист ", "date": "2018.06.18", "title": "Родени на 18 юни"}
{"url": "http://www.cross.bg/ybezhishte-bili-godina-1577142.html", "text": "/КРОСС/ Службата на ЕС по въпросите на предоставянето на убежище обяви, че броят на кандидатстващите за международна закрила в съюза е намалял рязко миналата година. Въпреки това обаче той остава по-висок в сравнение с годините преди 2015 г. и пристигането тогава на над 1 млн. мигранти, много от тях бягащи от войната в Сирия, предава Ройтерс.В представения днес годишен доклад на Европейското бюро по предоставянето на убежище (ЕАСО) се казва, че миналата година са били подадени 728 470 молби за международна закрила при около 1,3 млн. през предходната 2016 г. Около 30% от кандидатите са били от страни с конфликти като Сирия, Афганистан и Ирак.Към края на миналата година е имало над 950 хил. молби за убежище, все още чакащи окончателно решение, и почти половината от тях са били подадени в Германия.През 2013 г. за убежище в ЕС са кандидатствали над 460 хил. души. Следващата година те са били над 660 хиляди.", "date": "2018.06.18", "title": "Спад на кандидатите за убежище в ЕС"}
{"url": "http://www.cross.bg/sofiya-stolitzata-grumotevichna-1577163.html", "text": "/КРОСС/ Положението след силната гръмотевична буря и проливният дъжд, които удариха София, е повече от апокалиптично.Всичко започна около 18:00 часа, когато над столицата започна да вали обилно.Минути след това времето тотално полудя и силни светкавици, придружени с раздиращи гръмотевици, огласяха небето над София.Над 100 сигнала са подадени заради бурята в София, всички аварийни екипи са на терен. Това каза заАгенция „Фокус\" директорът на Дирекция „Аварийна помощ и превенция\" към Столична община КрасимирДимитров във връзка със ситуацията в столицата след разразилата се гръмотевична буря. „Цялата дирекция ена крак. Имаме доста сигнали в районите на „Надежда\", бул. „Ломско шосе\", Околовръстния път на София.Работим по всички. Мобилизирани сме изцяло. Сигналите са над 100. Правим анализ на информацията\",коментира Димитров.Жители на \"Драгалевци\" възроптяха притеснени: \"Кварталът се превърна в бързо течаща река.\" По същото време в центъра на София, на бул. \"Г.С. Раковски\" и бул. \"Васил Левски\", изби канализационна шахта. Покривът на „Мол София\" и таванът на Метростанция „Сердика\" протекоха, но метрото не бе спряно, а в центъра на София движението беше изключително затруднено. В социалните мрежи възмутени потребители коментират: \"Милиони средства текат за ремонти, много далновидно, госпожо Фъндъкова, но не можем да се справим с един дъжд.\" Друг коментар гласи: \"София ми е Венеция!\" Ситуацията изглежда неспасяема, а хората са потънали в кална вода и празни обещания....\n\t\t\t\t\t ", "date": "2018.06.18", "title": "София е под вода, след порой!"}
{"url": "http://www.cross.bg/vota-svidetelite-narysheniya-1577131.html", "text": "/КРОСС/ Съдът в Смолян прецени, още в началото, че ако свидетелите ще споделят едни и същи наблюдения за нарушения по време на вота, не било нужно да дават показания. Оказа се, че смолянската Темида се нуждае от разнообразни нарушения, за да даде възможност да бъдат изложени в зала. Според съдията по делото, ако в деня на вота, свидетелите не са подали сигнали за нарушения, също нямало основание да бъдат споделени техните наблюдения за нарушения. С това съдът напълно си противоречи, с определението, което сам е издал, че допуска 12 свидетели. Защитникът на БСП Аглика Виденова поиска от съда да бъде записано в протокола, че се прави опит да й бъде отказано законовото право да бъдат изложени и събрани всички доказателства в процеса. Съдът й отговори, че ако свидетелите нямат различни показания един от друг– няма нужда да се явяват. „Ако ще претупваме делото, да си ходим“, каза пред съдията Виденова.  В съдебната зала бе направена груба манипулация и невиждан натиск на част от свидетелите, които, под отлична режисура, промениха първоначалните си показания и демонстрираха пълна лоялност пред областното ръководство на ГЕРБ.Свидетел разказа, че когато е отишла пред изборната секция е видяла разплакана жена. Кметът на Девин й е бил отказал одобрена помощ от 500 лева за изгорелия покрив на къщата й, защото бил разбрал, че не е дала гласа си за ГЕРБ. Освен това, с личния си автомобил е извозвал гласоподаватели до урната.Секционната комисия е била отворена в 6.40 в изборния ден, а не както е по закон- в 7. Комисията е била в непълен състав и не е искала разрешение от ОИК за ранното отваряне и не е съставила протокол за това. Членовете на СИК са гласували преди 7 часа- без присъствие на медии, застъпници или пълномощници на партии, както и кандидати за кметове.  Свидетелите обясниха, че още преди официалното откриване на изборния ден са гласували струпали се граждани пред секцията и не е известно колко са пуснатите бюлетини в урната преди старта на изборния ден. В протокола от вота е било написано едно особено мнение. По пътя между СИК и ОИК, изненадващо, особените мнения стават две. Това, на практика, опорочава действителността на протоколите на ОИК и на СИК едновременно. По закон, това е основание за касиране на вота, тъй като в делото са приложени два протокола на СИК и не е ясно кой от двата е истинският.", "date": "2018.06.18", "title": "Административният съд в Смолян опита да запуши устата на свидетели на злоупотреби на вота в с. Беден"}
{"url": "http://www.cross.bg/nesebur-obshtina-slunchev-1577117.html", "text": "/КРОСС/ Общо 32 преместваеми обекта са поставени върху плажната ивица в к.к. „Слънчев бряг“ без да са предвидени или са в несъответствие с одобрената от министъра на туризма схема и са без разрешения за поставяне от главния архитект на община Несебър.От тях 20 обекта са на територията на плаж „Слънчев бряг – юг“, 5 са на „Слънчев бряг – централен“ и 7 - на „Слънчев бряг – север“.Това показват резултатите от извършената от ДНСК проверка на преместваемите обекти, поставени върху плажната ивица на морския курорт.Проверката бе по заповед на министъра на регионалното развитие и благоустройството Николай Нанков в периода 11 – 13-ти юни тази година.Данните за обектите са предоставени на община Несебър и Министерството на туризма за предприемане на последващи действия по компетентност – съставяне на констативни актове и издаване на заповед от кмета на община Несебър по реда на чл. 57а от ЗУТ за премахване и/или за привеждането им в съответствие с одобрената схема.На плаж „Слънчев бряг – юг“ премахнатите през 2017 г. строежи „метална ограда“ и „паркинг“ до хотел „Империал“ („Амфора“) са възстановени на същото място. До паркинга в западна посока върху плажната ивица, без разрешение за поставяне и без разрешение за строеж са изпълнени едно след друго волейболно игрище, спортна площадка, метална трибуна за зрители със сцена и бетонова настилка с приблизителна площ около 1000 кв.м и поставени върху нея около 65 бр. маси за 250 места.Обслужващата алея с обръщало към бившия ресторант „Фрегата“, осигуряваща достъпа до плажа е предвидена в действащия регулационен план на к.к. „Слънчев бряг – изток“. От община Несебър са представени одобрен проект и разрешение за строеж от 2008 г. за реконструкция на настилката на алеята, но същата не е въведена в експлоатация по законоустановения ред. Източно от алеята, върху плажната ивица, без разрешение за строеж е изпълнен открит паркинг с настилка от чакъл и филц с неправилна форма и приблизителна площ 8000 кв.м. Паркингът е ограничен с 2 бариери, а върху обслужващата алея са изпълнени още две бариери. В западната част на обръщалото е изпълнен навес за коли с метална конструкция, който видимо навлиза в площта заета от дюни. Южно от обръщалото, върху съществуваща дюна, са изпълнени бетонов път, паркинг с кабина за охрана и кабели с напрежение, в нарушение на изричната забрана по чл. 17а, ал. 1 от ЗУЧК.Данните за обектите с установени нарушения следва да се предоставят на кмета на община Несебър за предприемане на предвидените законосъобразни действия, съгласно предоставените му правомощия и компетентност по чл. 57а и чл. 225а от ЗУТ.По време на проверката бяха инспектирани още 5 преместваеми обекта на плажа - THE ONE, La Cubanita, Cacao beach, Del Mar и BEDROOM, за които е констатирано, че отговарят на предвидените в схемата конфигурация в план и местонахождение.Съгласно Допълнителните разпоредби на Закона за устройство на територията за тези преместваеми обекти са издадени разрешения за поставяне от главния архитект на община Несебър.", "date": "2018.06.18", "title": "32 преместваеми обекта и на трите плажа в Слънчев бряг са с нарушения"}
{"url": "http://www.cross.bg/borisov-granitza-vleze-1577110.html", "text": "/КРОСС/  заяви Бойко Борисов на Пленарната среща на Конференцията на комисиите по европейски въпроси на парламентите на ЕС, цитиран от БГНЕС.  каза още Бойко Борисов. , каза още премиерът. , подчерта премиерът Борисов. ", "date": "2018.06.18", "title": "Борисов предлага затваряне на всички граници в ЕС заради мигрантите"}
