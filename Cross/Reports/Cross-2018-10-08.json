{"url": "http://www.cross.bg/amung-cmaptfon-yctpoiictvo-1585771.html", "text": "/КРОСС/Дaннитe зa нoвия cгъвaщ ce cмapтфoн oт Ѕаmѕung бяxa paзĸpити в пpeдcтoящaтa вepcия нa Ѕаmѕung Ехреrіеnсе 10. Πoдpoбнocтитe зa бъдeщия флaгмaн нa ĸoмпaниятa ce пoявиxa в издaниeтo ХDА Dеvеlореrѕ.Eĸcпepтитe нa ХDА Dеvеlореrѕ ca пpoyчили изxoдния ĸoд нa нoвия coфтyep и ca oтĸpили cпoмeнaвaнeтo нa чeтиpи вepcии нa бъдeщия флaгмaнcĸи cмapтфoн Gаlаху Ѕ10. Ocвeн тoвa, в ĸoдa cъщo e cпoмeнaтo и няĸaĸвo мoбилнo ycтpoйcтвo, нapeчeнo Wіnnеr.Kaĸтo бeшe cъoбщeнo пo-paнo oт издaниeтo Тhе Іnvеѕtоr, тoчнo тaĸa Ѕаmѕung мoжe дa нapeчe пъpвият в cвeтa cгъвaщ ce cмapтфoн cъc ceнзopeн диcплeй. Cлyxoвeтe зa дeбютa мy ce paзпpocтpaнявaт oщe oт 2016 г. ĸoгaтo ce cпoмeнaвaшe, чe пycĸaнeтo нa ycтpoйcтвoтo щe ce пpoвeдe пpeз нoeмвpи 2018 гoдинa.Зa cĸopoшнaтa пpeмиepa нa Ѕаmѕung Wіnnеr нa пъpвo мяcтo ce пocoчвa фaĸтът, чe cмapтфoнa вeчe пpeминaвa paзлични тecтoвe зaeднo c дpyгитe флaгмaни нa ĸoмпaниятa в лицeтo нa Gаlаху Ѕ10. Oчaĸвa ce, чe мoбилнoтo ycтpoйcтвo щe пoлyчи дoпълнитeлeн диcплeй oтвън, ĸoeтo щe пoзвoли нa пoтpeбитeлитe двoйнo yвeличaвaнe нa paбoтния eĸpaн нa ycтpoйcтвoтo. ", "date": "2018.10.08", "title": "Samsung изненадва със сгъваем смартфон още след месец"}
{"url": "http://www.cross.bg/pregled-kasa-podlezhat-1585765.html", "text": "/КРОСС/ Пациентите, които пропускат профилактичните прегледи, осигурявани им по линия на Националната здравноосигурителна каса (НЗОК) да плащат по-висока такса при личния лекар.Тази мярка предлага Боряна Ботева, председател на Организацията на пациентите с ревматологични заболявания, предвид факта, че малко над половината, които подлежат на тях, си ги правят, пише Монитор.Не повече от 60% от нашенците не пропускат задължителния годишен профилактичен преглед, показват данни на здравната каса. Повечето от явилите се на тях са хора, които страдат от някакво хронично заболяване и ходят периодично при своите джипита, за да им изписват реимбурсирани лекарства за домашно лечение.Над 4,7 млн. души подлежат на задължителен годишен профилактичен преглед. От началото на годината до края на септември са се прегледали едва 37% от тях.56 млн. лв. е перото в бюджета на НЗОК за профилактични прегледи през тази година.", "date": "2018.10.08", "title": "По-висока такса при личния лекар, ако пропуснем профилактичен преглед"}
{"url": "http://www.cross.bg/oktoberfest-bira-miliona-1585769.html", "text": "/КРОСС/ Приключи традиционният есенен Октоберфест. Тази година на германския бирен фестивал в Мюнхен са изпити 7,5 милиона литра бира.Празникът привлече над 6 милиона посетители, предаде БТВ. Количеството изпита бира на тазгодишния Октоберфест е равно на миналогодишното.Изпитите безалкохолни напитки обаче са с 10 на сто повече, а посетителите – със 100 000 повече.Полицията отчита и 10 на сто по-малко инциденти и престъпления, които традиционно съпътстват фестивала. И тази година Октоберфест привлече редица популярни личности, сред които дори Бил и Хилари Клинтън.", "date": "2018.10.08", "title": "Изпиха се над 7,5 млн. литра бира на Октоберфест"}
{"url": "http://www.cross.bg/pametta-sedem-suzdadoha-1585773.html", "text": "/КРОСС/ Учени създадоха шрифта \"Sans Forgetica\", с който написаното се запомня по-дълго, съобщи в. \"Мирър\".", "date": "2018.10.08", "title": "Учени създадоха шрифт, който засилва паметта"}
{"url": "http://www.cross.bg/marinova-ybitata-viktoriya-1585782.html", "text": "/КРОСС/ Стотици граждани се събраха в Русе, София, Пловдив, Ямбол, Стара Загора, за да почетат паметта на убитата по особено жесток начин журналистка от дунавския град Виктория Маринова.Русенци поискаха по-ефективни действия на разследващите, защото все още няма задържан във връзка със случая.„ сме искали да говорим за истината. Вики ни е подкрепяла в това. Искаме просто да разберем защо в събота вечер Вики не се прибра”, заяви Ирина Лазарова, колежка на убитата.Приятелите на Маринова утре организират свое претърсване на района, където бе намерено тялото.В столицата стотици се събраха пред храма „Света Неделя”. Част от хората се преместиха пред Съдебната палата.Според събралите се ако мотивът е професионален, то в опасност е държавата.Ако пък става дума за лични мотиви, то младите жени не са в безопасност.В Ямбол през деня имаше автошествие, а след него – и бдение.В Стара Загора журналисти запалиха свещ в памет на Маринова.", "date": "2018.10.08", "title": "Стотици в цялата страна почетоха паметта на журналистката Виктория Маринова "}
{"url": "http://www.cross.bg/zaplati-myasto-ekspertite-1585763.html", "text": "/КРОСС/ Най-високи са заплатите в Москва, Салехард, Сургут, Ханти-Мансийск и Южно-Сахалинск, според .Експертите посочват, че значителната разлика в заплащането в различните региони на Русия е отдавна известен проблем, така че при съставянето на рейтинга се изчислява съотношението на средните заплати в стоте най-големи градове на Русия и цената на стандартната потребителска кошница.Стойността варира от 1,32 до 3,58, т.е. реалното ниво на средните заплати при лидерите в класацията и при аутсайдерите се различава с около 2,7 пъти.Средната нетна заплата в Южно-Сахалинск през първата половина на 2018 е била 81.7 хил. рубли. За тази сума можете да купите 3.58 кошници. Крайният резултат в Салехард е 3.55. На трето и четвърто място се намират два града от автономната област Ханти-Мансийск - Сургут (3.2) и Ханти-Мансийск (3.09).Москва е петият по ред град в класацията. Съотношението на заплатата към цената на стандартното потребление е 2.97. Това е значително по-малко от първите четири, но много повече от средната за страната.Експертите също така отбелязват, че в градовете като цяло положението е добро - Санкт Петербург (2.44), Красноярск (2.4), Казан (2.28), Екатеринбург (2.25), Уфа ( 2.21), Челябинск (2.16) и Омск (2.16).Най-ниските заплати са регистрирани в град Шахти, Ростовска област, Севастопол, Налчик, Махачкала и Черкек. В мините (последното място в класацията) съотношението на възнагражденията и фиксираните назначения е 1,32. Това означава, че средната заплата в този град е достатъчна само за стандартна кошница - трудно е да се спестят пари за кола или жилище, а за повечето жители е трудно да се грижат за деца.Севастопол е на предпоследното място (1,41). Експертите по РИА рейтинг отбелязват, че високите цени в града се обясняват с търсенето от страна на туристите и военните, а плащанията за военните не се вземат предвид при статистическите данни за заплатите.Местата от 96. до 98. са заети от столиците на кавказките републики - Налчик, Махачкала и Черкек. Специалистите по оценка на РИА обясняват, че в Северен Кавказ традиционно ниските заплати не могат да се компенсират дори с ниските цени в региона.", "date": "2018.10.08", "title": "Градовете в Русия с най-високи и най-ниски заплати"}
{"url": "http://www.cross.bg/bulgariya-mediite-viktoriya-1585764.html", "text": "/КРОСС/ „Искаме действия от правителството и съответните институции за разкриване на мотивите и извършителите на престъплението в Русе. Очакваме от тях конкретни мерки и идеи за това- как да бъде защитена свободата на медиите и как да бъде защитена независимата журналистика“. Това заяви секретарят на ПГ на „БСП за България“ Кристиан Вигенин на пресконференция в централата на партията. Той подчерта, че темата за убийството на Виктория Маринова в Русе не може да остане без коментар. „Реакциите на световните медии ни показаха колко тежко е престъплението. От дълги години България не е била обект на такова внимание в международната преса. Водещи издания като „The Washington Post“, „The New York Times“, „The Guardian“, „Bild“, „Die Welt“, „Politico“, както и в цялата балканска преса, това е една от най-четените новини“, подчерта Вигенин. По неговите думи, чак след тази силна международна реакция, властта се е забързала да се заеме с този проблем. „Това показва, че в България са закърнели нашите сетива за свободата на медиите и какво представлява. Още веднъж 111-тото място на България по свобода на медиите беше потвърдено“, каза още той. Според него този случай е бил нова червена линия, която е пресечена – досега български журналист не е ставал жертва на подобно престъпление. „Не трябва да бъдем безразлични. Обществото трябва да се събуди – и политиците, и медиите“, категоричен е народният представител. Той подчерта, че след подобен случай в Словакия, министър-председателят подаде оставка. „Тук като че ли властта в първите два дни беше заета да изпревари обществената реакция и да омаловажи това убийство, подчертавайки, че най-вероятно не е свързано с нейната работа. Сякаш, ако убийството не е свързано с нейната работа, е по-приемливо. Не, в България, в една европейска държава, не е приемливо една млада жена да си отиде по подобен начин. Ние сме свободни хора, които би трябвало да имат свободна и сигурна държава. Хората трябва да имат правото и възможността, без да се страхуват, да бъдат там, където намерят за добре“, заяви Кристиан Вигенин.\"Българското общество не знае какви са мотивите зад зловещото убийство на разследващата журналистка Виктория Маринова, но сме загубили вярата, че държавата е способна и има желание да стигне до край- не само да разкрие кой е извършителят, но и кой е поръчителят на това престъпление, ако има такъв\". Това каза говорителят на ПГ на \"БСП за България\" Елена Йончева на пресконференция в централата на партията. Тя припомни, че това е третото отстраняване на разследващ журналист в Европа за последната една година, като подобни убийства се случиха в Малта, където в бонбена атака загина Дафне Галисия и в Словакия- Ян Куцияк. \"Какво се случва в България след убийстово на една българска журналистка. Още на втория ден, от МВР казват, че е малко вероятно или по- малко вероятни нейното убийство да е свързано с нейната работа\", подчерта Йончева. \"Ще припомня последните думи по отношение на свободата на медиите от Виктория Маринова, казани в ефир: \"Силен правителствен и корпоративен натиск върху собствениците на медиите и върху самите медии. Все повече забранени теми, систематично отстраняване на разследващи журналисти\", цитира Елена Йончева.", "date": "2018.10.08", "title": "Кристиан Вигенин: Искаме действия за разкриване на мотивите и извършителите на престъплението в Русе"}
{"url": "http://www.cross.bg/stranata-halacheva-teodora-1585770.html", "text": "/КРОСС/  „За да останат младите хора в страната ни, за да се спре обезлюдяването на градовете и селата, трябва да се смени това пагубно управление!”, заяви  на среща с жители на община Марица Теодора Халачева. Народният представител представи проекта „Визия за България” и  заедно с Галин Дурев, член на НС на БСП, обсъдиха предложенията, които хората  дадоха в рамките на провелата се няколко часа дискусия.Теодора Халачева сподели тревожните факти, според които младите хора не спират да бягат от страната, заради липсата на бъдеще. „Докато не се смени това управление, процесът ще продължи, и скоро проблемът с обезлюдяването на редица региони ще стане необратим. Въпреки нашите предложения в пленарна зала, вече пет пъти се отлага разглеждането на Закона за младежта. Този парламент с това мнозинство не може да реши проблемите на хората ”, категорична бе тя. Корупцията е най-големият бич и това води до липса на средства за реализация на голяма част от необходимите реформи, споделиха присъстващите, като заявиха, че тя започва от най-ниското ниво. Това е проблем и в местната администрация, и в държавните структури. Няма как в страната ни да има близо половин милион администрация, да се наливат милиони за „реформа”, а чиновниците да се увеличават от ден на ден. Това е порочен модел на управление. Сивият сектор в икономиката расте и няма контрол върху него. Никой не защитава работника, който е потърпевш, споделиха хората. Това трябва да е част от промените, накоито БСП в своята „Визия за България” трябва да стъпи. Училището да не е междинно звено в отговорността за децата, това поискаха експерти в образованието. Според тях сега на учителите е вменено да са буфер между институциите. В тази отговорност реципрочно трябва да участват и държавата, и родителите. Според присъстващите проектът трябва да се обсъди широко с бизнеса, с икономисти, с браншови структури и да има надпартиен диалог за развитието на страната. От своя страна Теодора Халачева поясни, че тези срещи се провеждат, предложенията се записват и ежедневно документът се обогатява и разширява в диалог не само със структурите на БСП, но и с граждански и браншовиорганизации. В края на дискусията жителите поискаха времеви хоризонт на „Визията”, съюзници за реализицията й и записаното в неяда е с императивенхарактер.", "date": "2018.10.08", "title": "Теодора Халачева: Проблемът с обезлюдяването на малките населени места може да стане необратим"}
{"url": "http://www.cross.bg/dykov-stoyan-filma-1585776.html", "text": "/КРОСС/ След продължително боледуване почина един от създателите на българската анимационна школа – художникът аниматор, режисьор и сценарист Стоян Дуков.Дуков е автор на 43 филма и сценарист на 9 филма. Сред най-известните му анимационни филми са: „Га“, „Къщи-крепости“, „Това е животът (Се ля ви)“, „Музикална история“, „Февруари”. Стоян Дуков е автор и на множество карикатури, илюстрации и плакати.Опелото ще се състои на 10.10 2018 година, сряда, от 12,00 часа в църквата „Св. Параскева “ - на ул. „Раковски “58.", "date": "2018.10.08", "title": "Почина аниматорът Стоян Дуков"}
{"url": "http://www.cross.bg/aleks-ryse-godina-1585774.html", "text": "/КРОСС/ Мълчалив протест с искане за справедлива присъда се състоя днес в Русе преди заседание по делото за убийството на 18-годишния Алекс А. от град Бяла, съобщава БТВ.Случаят е от 8 юли миналата година. Според прокуратурата около 5:50 ч. 32-годишният Валентин М. нанася удар с ръка на Алекс А. в центъра на Бяла, на излизане от дискотека, при което младежът пада и си удря главата в тротоарните плочки.Пострадалият е откаран в болницата в Русе с тежка черепно-мозъчна травма, в кома и с опасност за живота. Въпреки усилията на лекарите да го спасят, Алекс А. почина на 15 юли 2017 година.След инцидента на Валентин М. му бе наложена мярка за неотклонение \"задържане под стража\" и бе приведен в затвора. Заради случая в Бяла в продължение на три дни бяха организирани и протести.Роднини, приятели и съученици на 18-годишния Алекс, както и преди заседанието по делото в края на август тази година, издигнаха днес пред Съдебната палата в Русе транспаранти с надпис \"За справедлива присъда за убийството на Алекс!\".Близки на момчето заявиха, че искат обвиненият мъж да бъде подложен на детектор на лъжата, тъй като според тях той прикрива истинския извършител.", "date": "2018.10.08", "title": "Протест в Русе преди делото за убийството на 18-годишно момче"}
{"url": "http://www.cross.bg/troyan-oktomvri-neofit-1585777.html", "text": "/КРОСС/ Патриарх Неофит ще бъде удостоен със званието \"почетен гражданин\" на Троян на празника на града  - 14 октомври. Тогава тържествено ще бъде отбелязана и 150-годишнина от обявяването на Троян за град.Почетното звание ще бъде връчено на патриарх Неофит на рождения му ден на 15 октомври в Троянския манастир, където Негово Светейшество е подстриган за монах.Ден по-рано, на 14 октомври, на тържествено заседание на Общинския съвет по повод празника на Троян, отличието ще бъде връчено и на майстора керамик Николай Йовков, на  бизнесмена и общински съветник Марин Радевски и на инж. Владимир Младенов. ", "date": "2018.10.08", "title": "Патриарх Неофит ще бъде удостоен със званието \"почетен гражданин\" на Троян"}
{"url": "http://www.cross.bg/pari-merkite-reda-1585775.html", "text": "/КРОСС/ Паричен превод в размер на близо 14 млн. евро е бил блокиран от Софийската градска прокуратура по реда на Закона за мерките срещу изпиране на пари, като действията на обвинителите са свързани със сигналите на онлайн изданието „Биволъ” и на вицепремиера Томислав Дончев за злоупотреби с европари, станали по-известни като „Джи Пи Гейт”.Това обяви пред журналисти в Русе главният прокурор Сотир Цацаров, цитиран от „Фокус”. „Проверката е прераснала в досъдебно производство. Това, което мога да кажа е, че по отношение на нея и в рамките ѝ със съдействието на ДАНС са извършени и действия по реда на Закона за мерките срещу изпиране на пари. Тези действия са довели и до запор на изключително крупна сума пари и блокиране на превод”, обясни обвинител №1.Той подчерта, че проверката продължава и обхваща всички споменати в сигналите физически и юридически лица, „независимо дали са търговци, или сдружения с идеална цел”.говорител на Европейската комисия обяви, че данните за злоупотреби с европейски фондове в България ще се проверяват от службата за борба с измамите.", "date": "2018.10.08", "title": "„Джи Пи Гейт”: Прокуратурата е блокира паричен превод за 14 млн. евро"}
{"url": "http://www.cross.bg/evro-obezshtetenie-obezshteteniya-1585767.html", "text": "/КРОСС/ Задължителната застраховка “Гражданска отговорност” няма да поскъпва до края на тази година, а в началото на следващата ще се вдигне с 10%. Това прогнозираха експерти от няколко големи застрахователни компании. От бранша смятат, че средната цена на полицата до края на 2018 г. за най-масовите модели автомобили ще се движи в рамките на 250-270 лв. Тъй като в тях влиза и отстъпка за посредника, ако хората купуват от брокери, сумата може да варира с 10-12% отгоре. Допреди няколко месеца средната цена бе 200-210 лв. Скокът дойде, след като в доклад финансовият регулатор отчете разлика от 60 млн. лева между приходи и платени щети.След това дойде решение на съда, с което се разшири кръгът на хората, които имат право да претендират за обезщетения след катастрофи. Магистратите увеличиха и давностния срок, в който могат да се предявяват исковете.Експерти изчислиха, че размерът на непредявени претенции може да стигне 1 млрд. лв. Данните на КАТ за катастрофите през петгодишния период, за който давността за искове още не е изтекла, дават основание за такава прогноза, информира „24 часа“. Компаниите в момента изплащат обезщетения по случаи отпреди 3 години, което означава, че на дневен ред са плащанията за пиковата откъм произшествия 2015 г. , когато жертвите са били 708 души и за които сега излизат съдебните решения. Оказва се, че застрахователите са притиснати от решения, тъй като всяка година се повишават неимуществените обезщетения, присъждани от магистратите.Преди 10 г. сумите са били 30 хил. лв., сега вече са 100 хил. лв. Задължителната полица “Гражданска отговорност” трябва да покрие имуществени и неимуществени вреди, нанесени от виновния водач.Имуществени са щетите по колата и пътната инфраструктура. Неимуществени са разходите за лечение при пострадали или при смърт. Покрива се и загубата на доход на лицата, които починалият или пострадалият е издържал. Отделно съдът може да присъди обезщетение за болки и страдания на близките.Застрахователните компании твърдят, че в България обезщетенията са сравнително високи. В Дания например горната граница е 100 хил. крони, което е около 13 000 евро обезщетение на един наследник. В Белгия най-високото е 24 000 евро, като то се полага на дете, останало сирак. В Австрия и Чехия сумите стигат до 12 000 евро, във Франция - до 30 000 евро.Ефектът от съдийското решение ще се отрази в цените на полиците към края на 2019 г., прогнозират от бранша. Причината за това очакване е, че у нас няма методика или законови разпоредби за това как точно да се определи стойността на едно обезщетение.", "date": "2018.10.08", "title": "С 10% ще поскъпне задължителната полица „Гражданска отговорност“ "}
{"url": "http://www.cross.bg/bulgariya-tazi-petkova-1585766.html", "text": "/КРОСС/ „Сливане на АЕЦ „Козлодуй” и ТЕЦ „Марица изток 2” не би било в състояние да реши проблемите на топлоелектрическата централа, по-скоро би създало допълнителни проблеми. Никой няма да вземе решение, което ще постави под риск сигурността на енергийната система и дейността на едно или друго енергийно предприятие”. Това коментира министърът на енергетиката Теменужка Петкова пред Нова по повод предложението за сливане на двете дружества, което доби публичност преди няколко дни.Държавата търси начин да запази живота на въглищната централа ТЕЦ „Марица изток 2”, която е изправена пред сериозни предизвикателства заради ограничените квоти за вредни емисии.  При сегашните цени на въглеродни емисии от 25 евро на тон, през март 2019 г. централата трябва да плати 466 млн. лева, за да може да работи през следващата година, обясни проблемите министърът. Затова държавата търси варианти да запази предприятието жизнеспособно, тъй като то е ключово за страната и региона, а работна група от експерти обсъжда различни варианти за спасяването на енергийната компания.Петкова коментира и думите на руския президент Владимир Путин, че България се е отказала от проекта за изграждане на газопровода „Южен поток” под външен натиск.„За да бъдем коректни, трябва да кажем, че Европейският съюз имаше проблеми с проекта „Южен поток” в две направления. Проблемите, които Европейската комисия посочи през юни 2014 година, са че не се прилага законодателството в областта на обществените поръчки и притесненията, свързани с нарушения на третия либерализационен пакет. Тогавашният премиер Пламен Орешарски със свое писмо е наредил спиране на всички действия по проекта, за да се избегне нова наказателна процедура срещу България”,обясни Теменужка Петкова. Тя подчерта, че темата с проекта „Южен поток” е назад във времето, а това, което България прави, е  свързано с гарантирането на енергийната сигурност на страната и да запазим ключовото си място на газовата карта на Европа.Министърът обясни и защо се наложи поскъпването на природния газ от октомври – причината е споразумението между Европейската комисия и „Газпром”, в което руският доставчик пое ангажимент да създаде пазарни условия при продажбата на природния газ. На тази база трябваше да бъдат предложени промени на всички държави, с които има договори.„На 6 август тази година „Газпром експорт” информира „Булгаргаз” за споразумението, което е подписано с ЕК и прилага две допълнения към договора с България, които засягат два изключително важни въпроса – възможността за предоговаряне на цената на природния газ и възможността за смяна на входната точка за доставка на България.В това допълнение към договора, което „Булгаргаз” подписа, има много ясно определени параметри, при които тази цена може да бъде предоговаряна. По новите условия „Булгаргаз” вече може да иска промяна на цената на всеки 2 години, вместо на 4 години, както беше досега.Това обаче става при строго определени условия – когато цената за България се различава от тази на границата на Германия, Франция и Италия”, обясни Петкова.Цената може да падне, но за да стане това, всяка държава трябва да докаже, че плаща повече отколкото е цената на границата на трите посочени държави. Сега българската газова компания прави анализ на енергийния пазар, за да прецени действията си.", "date": "2018.10.08", "title": "Енергийният министър: Търсим начин да спасим ТЕЦ „Марица изток 2”"}
{"url": "http://www.cross.bg/avtomobili-suvet-dnes-1585778.html", "text": "/КРОСС/ Драстично скача данъкът за стари автомобили, предвиждат промени във фискалните закони, обсъдени днес от Националния съвет за тристранно сътрудничество, съобщава БНТ.Заради въвеждане на нов екологичен компонент с 30% се увеличава годишният данък на близо 2,5 милиона коли над 15-годишна възраст.Край и на данъчните облекчения за автомобилите с катализатори и с малка кубатура. С обсъдените днес от тристранния съвет промени се премахва и отстъпките в налога за моторните превозни средства до 100 конски сили и се запазва само за мотоциклетите и мотопеди.Синдикатите се обявиха против.Категорично не приемаме твърдението, че е невъзможно да се установи има или няма катализатор колата, тъй като всяка година преминават през годишни технически прегледи, където това се установява. Прави впечатление по-сериозното натоварваме точно за 15-годишните автомобили, като в обсъждането в комисия смятахме, че това е по-скоро техническа грешка, но се оказа, че и във финалния вариант на законопроекта остава.", "date": "2018.10.08", "title": "Драстично скача данъкът за стари автомобили"}
{"url": "http://www.cross.bg/graf-ignatiev-takov-1585753.html", "text": "/КРОСС/ След поредните проблеми с ремонт в центъра на София е време ГЕРБ да си сменят предизборния слоган с \"Градим скъпо и некачествено\". Това заяви общинският съветник от БСП Иван Таков в студиото на сутрешния блок на Bulgaria ON AIR, където гостува днес. Той коментира темата за ремонта на централната столична улица \"Граф Игнатиев\" и градинката пред църквата \"Свети Седмочисленици\", която предизвика бурно гражданско недоволство и дори протест пред Столична община в края на миналата седмица.\"Големите неприятности на управляващите около тези ремонти идват от липсата на контрол, заяви той. - Осигурените средства са напълно достатъчни, за да бъде изпълнен качествено проектът за улица \"Граф Игнатиев\". А всички виждаме какво се получава. Махнаха загражденията и се показаха завършени участъци, на които има три вида плочки и за разкош между тях разхвърляни малки павенца. Логично е да се появи напрежение сред гражданите, когато видят толкова некачествен и неестетичен ремонт. И след бунта и недоволството на хората, майсторите хванаха кирките и почнаха да разкопават. Да ремонтират ремонта - запазената марка на ГЕРБ\".Според Иван Таков, пренареждането на плочките в градинката пред църквата \"Свети Седмочисленици\", което започна в неделя, не е част от инвестиционния процес по цялостния ремонт на \"Граф Игнатиев\". \"То беше предизвикано от гражданското недоволство. Но самото пренареждане на плочките не решава проблема, защото тук говорим за естетика, добави общинският съветник от БСП. - Тази еклектика в 50 нюанса сиво с елементи на кафявото пред църквата е много странен избор. Като цяло, ремонтът на \"Граф Игнатиев\" за нас е дежа вю. Точно преди година по това време се случи същото с бул. \"Дондуков\". И тогава, и сега управляващите развиват една и съща мантра в опит да скрият лъсналите крайно неприятни факти за тяхното управление. Оправдават всяка критика по техен адрес с политизиране и предизборна кампания, което вече е доста изтъркано - слушаме го от години. И няма да им помогне да се отърват от емблемата на тяхното управление - некачествените и скъпи ремонти в центъра на София\".Общинският съветник от БСП е категоричен, че събудилото се гражданско общество и силният медиен интерес ще принудят управляващите в Столична община и изпълнителят на ремонта на \"Граф Игнатиев\" в крайна сметка да си свършат добре работата. \"Мисля, че получилото се голямо напрежение няма да позволи повече компромиси с качеството, коментира Иван Таков. - Надявам се само да бъдат спазени поне последните поставени срокове. Защото някои от първоначално обявените вече бяха нарушени. А оправданията с дъждовни месеци, черни гарги и лоши мисли няма как да скрият лъсналите факти\".", "date": "2018.10.08", "title": "Иван Таков: Време е ГЕРБ да си сменят слогана с \"Градим скъпо и некачествено\""}
{"url": "http://www.cross.bg/deteto-plovdiv-vuzrast-1585755.html", "text": "/КРОСС/ 2200 е броят на българчетата, които чакат да бъдат осиновени. Това показват данните на националния регистър. В него попадат малко над 1400 семейства, търсещи своето дете, съобщава БНТ.Според експерти от Центъра за обществена подкрепа в Пловдив обаче сегашната нормативна рамка за тайната на осиновяването и на произхода от части нарушава правата на децата.Преди 7 години Боряна Борисова от Пловдив среща своята малка дъщеря. Още в най-ранна възраст споделя с момиченцето, че то е осиновено.Боряна Борисова: Моментът, в който детето трябва да разбере, че е предпочитано. Затова нека да няма тайна. Не бива човек да крие, за да може детето да чувства, че ти не го лъжеш по никакъв начин.Според експерти смяната на името и подмяната на история и произход често оказват влияние върху децата. Темата е особено актуална, особено на прага на обсъждането на новата стратегия за детето 2019-2030 г. Всеки човек има право да знае своя произход, да знае своята история, своята идентичност. Когато човек разбере на по-късна възраст, той започва да търси себе си, кой съм аз, особено в тийнейджърска възраст.Положителна тенденция е, че в обществото все повече се говори на тема осиновяване. От началото на година екипите на комплекса за социални услуги в Пловдив са обучили 50 семейства кандидат-осиновители и са подкрепили 17 домакинства, вече осиновили дете. Голяма част от страховете им са дали те самите биха могли да се справят като родители, дали ще се напаснат с детето, дали ще могат да отговорят на техните потребности, какво ще стане когато детето порасне и започне да задава въпроси.Голяма част от вписаните в регистъра деца са на възраст над 10 години и със специфични потребности и заболявания. Това е една от причините международните осиновявания да са по-успешни, смятат специалистите. ", "date": "2018.10.08", "title": "Близо 2200 българчета чакат да бъдат осиновени"}
{"url": "http://www.cross.bg/zakona-promeni-danuchni-1585756.html", "text": "/КРОСС/ Националният съвет за тристранно сътрудничество единодушно одобри пакет от промени на данъчни закони, каза вицепремиерът и председател на НСТС Валери Симеонов.Пакетът включва Закона за корпоративното подоходно облагане, Закона за доходите на физическите лица, Закона за местните данъци и такси, Закона за счетоводството, Закона за ДДС и други.Всички участници в заседанието се обявиха за облекчаване на предложението за финансов одит за малки предприятия с персонал до 50 души, според вида на фирмата.Валери Симеонов каза, че в сряда, когато МС ще гледа пакета от данъчни промени, ще предложи облекчаване на условията за финансов одит, който би натоварил около 6500 фирми с приблизително 13 милиона лева годишно.Представители на работодателските организации и на синдикатите имаха и забележки относно предлаганите по-високи екологични такси за старите автомобилите и за отпадане на облекчението за наличието на катализатор за изгорелите газове на колите.Представители на синдикатите поискаха да се въведе необлагаем минимум върху доходите и различна ставка на ДДС за храните и стоки от първа необходимост, а от работодателските организации остро възразяват срещу обсъжданата възможност максималният осигурителен доход да се вдигне от 2600 на 3000 лева.", "date": "2018.10.08", "title": "НСТС одобри пакет от промени на данъчни закони"}
{"url": "http://www.cross.bg/koalitziya-alfa-pozitzii-1585757.html", "text": "/КРОСС/ Управляващата коалиция влиза с отслабени позиции в есенния политически сезон, показва проучване на агенция „Алфа Рисърч”.Според авторите му кабинетът губи инерцията, натрупана по време на европредседателството, а общественото мнение става по-критично заради боричканията между Патриотите и поредицата проблеми от лятото – чумата по животните, срива на Търговския регистър, трагедията край Своге.Две трети от запитаните са на мнение, че противоречията в управляващата коалиция се изострят. „Освен преките негативи, които всеки конфликт носи, тези публични взаимоотношения залагат и по-дългосрочни капани. Те атакуват „отвътре“ основното послание  на ГЕРБ, за стабилността. Някак неубедително е нестабилна коалиция да произвежда стабилност в обществото”, отбелязват от „Алфа Рисърч”.Растат негативните оценки както за правителството, така и за премиера Бойко Борисов. Впечатляващ ръст в рейтинга отчита спортният министър Красен Кралев, който се оказва най-успешен в правителството според анкетираните. Според „Алфа Рисърч” това се дължи на домакинството на три световни първенства.В резултат от ръста на критичните настроения сред избирателите, партиите от управляващата коалиция и техните лидери губят доверие, което обаче не се трансформира към опозиционните формации и лидери, посочват от социологическата агенция.ГЕРБ намалява с 2,3% електоралната си подкрепа в сравнение с юни и се установява на 22.2%, като в края на септември ги делят само 2,5% от БСП. Левицата на свой ред остава оставава стабилно на позициите си от юни (19,7%).Частичната на електорална подкрепа за Патриотите, се затвърждава и през септември. С 4,7% вот от всички избиратели те биха  прескочили парламентарната бариера, но низходящият им тренд ги поставя в по-слаби позиции.", "date": "2018.10.08", "title": "„Алфа Рисърч”: Правителството губи позиции след европредседателството"}
{"url": "http://www.cross.bg/danni-bulgariya-dobavi-1585758.html", "text": "/КРОСС/ Европейската комисия няма никаква търпимост към корупцията и злоупотребата със средства от ЕС, заяви днес говорител на институцията, съобщава Нова Телевизия.„Възприемаме съвсем сериозно всички изразени подозрения за злоупотреба със структурните фондове, следим медийните материали, свързани с България, добави той по повод съмненията за нарушения около обществени поръчки в строителството у нас. Ще съобщим на ОЛАФ и вече поискахме данни по тези обвинения от съответните власти”, добави говорителят.Той поясни, че ЕК е длъжна да препраща на европейската служба за борба с измамите всякакви данни, които прецени, че следва да бъдат подложени на задълбочена проверка. Говорителят отбеляза, че за неприключили проверки подробности не може да бъдат съобщавани.  ", "date": "2018.10.08", "title": "ЕК ще предаде на ОЛАФ данни за възможни злоупотреби с европейски фондове в България"}
{"url": "http://www.cross.bg/tananski-sudiya-fytbolniya-1585759.html", "text": "/КРОСС/ Арестуваха кмета на пловдивското село Дълго поле за футболно хулиганство. Тодор Танански е бил задържан снощи след футболна среща. Той е активист и треньор на отбора на селото, който участвал в мача.Танански обвинявал футболния съдия, че не свири правилно. След края на мача в съблекалнята кметът се вбесил и ударил с пластмасова бутилка футболния съдия.Арестуван е за 24 часа за дребно хулиганство. Роднините му обаче отричат обвиненията да са истина.", "date": "2018.10.08", "title": "Арестуваха пловдивски кмет"}
{"url": "http://www.cross.bg/nedoverie-ninova-korneliya-1585760.html", "text": "/КРОСС/ \"Готови сме с мотивите на вота на недоверие, но на заседание на ИБ на НС на БСП и на ръководството на ПГ на \"БСП за България\" взехме решение да приложим нов подход при този вот на недоверие - не да го внесем в парламента и да започнат парламентарни консултации с другите партии и всички да смятаме гласове \"за\" и \"против\",  и да се съсредоточаваме около математическия сбор- дали ще мине или не, а да започнем от извънпарламeнтарни консултации\".Това заяви лидерът на БСП Корнелия Нинова на пресконференция в централата на партията. Тя обясни, че тази седмица левицата ще се срещне с представители на пациентски организации, с Националното сдружение на общинските болници, с Лекарския съюз, с представители на общопрактикуващи лекари, на групите от хора, засегнати, както от сегашното състояние на здравеопазването, така и от бъдещата  реформа, която предлагат ГЕРБ.\"Бихме искали да обсъдим и нашата алтернативна визия за развитие на здравеопазването, така както сме я представили във \"Визия за България\".Тази седмица ще съсредоточим усилията си в тези срещи, ще изслушаме всички и ще представим нашата алтернатива на здравна реформа, ще обсъдим мотивите в трите им части- сегашно състояние на здравеопазването, предложения на ГЕРБ, предложения на БСП за алтернатива и едва след това ще внесем вота на недоверие в парламента. Това най-вероятно ще бъде в понеделник\", заключи Корнелия Нинова. ", "date": "2018.10.08", "title": "Корнелия Нинова: Вотът на недоверие ще бъде внесен след срещи с пациентски и лекарски организации"}
{"url": "http://www.cross.bg/versiya-tzatzarov-marinova-1585761.html", "text": "/КРОСС/ Ако имахме съвпадение по ДНК, щяхме да го съобщим веднага и щяхме да сме задържали извършителя. Това каза министърът на вътрешните работи Младен Маринов във връзка с убитата в Русе телевизионна водеща.Днес той пристигна в крайдунавския град заедно с главния прокурор Сотир Цацаров. По думите на Маринов разследващите не подценяват нито една версия за мотива на престъплението.„Работим по версия както за случайно събитие, извършено от лице, което е с психически отклонения и силно изразен полов нагон, но не изключваме и версия за планирано действие също от такова лице или от някакъв личен мотив. Нито една версия не подценяваме, работим по всички”, заяви още Маринов, цитиран от БГНЕС.Според главния прокурор Сотир Цацаров обаче няма категорични данни убийството на 30-годишната жена да е свързано с работата ѝ като журналист.„Не можем да кажем, че версията за изпълнението на работата ѝ като журналист или с оглед тематика на предаванията ѝ е определящата версия. Нека на този етап бъдем пестеливи, не защото няма какво да кажем, а защото всяка непредпазливо изтървана дума ще увреди пряката работа. Едно е сигурно – извършените действия са изключително брутални и изключително жестоки”, заяви Сотир Цацаров.Тялото на 30-годишната Виктория Маринова беше открито вчера от случаен гражданин на крайбрежната алея на Дунав. Тя е била изнасилена и убита по особено жесток начин. Маринова беше административен директор на русенска медия TVN и водещ на едно от предаванията, излъчвани в ефира на телевизията.", "date": "2018.10.08", "title": "Цацаров: Версията за убийството на Виктория Маринова заради работата ѝ не е определяща"}
{"url": "http://www.cross.bg/kmch-plovdiv-skorost-1585762.html", "text": "/КРОСС/ Влаковете в Пловдив се очаква да минават със 130 км/ч, което е с 90 км/ч повече от сегашната им скорост. С реализирането на жп възел Пловдив очакваната средна скорост между София- Пловдив-  Бургас да е 145 км/ч, съобщава Трафикнюз.От НКЖИ обясниха, че се очаква между централните гари в двата най-големи града да се стига за не повече от 60 мин.Тъй като скоростта на влаковете през града се вдига тройно, цялото жп трасе ще бъде недостъпно за пешеходци, като ще се издигнат стени и шумоизолиращи прегради.За пешеходците в новото трасе ще има няколко възможности за пресичане чрез пасарелки. Първата ще бъде на Сточна гара, на продължението на ул. „Авксентий Велешки”.  Другата ще замести т.нар. Въздушен мост, който ще бъде премахнат. Пасарелката ще бъде изместена на запад – мястото където се жп линиите се разделят към Филипово, до бар „Трабанта”.Другите две пасарелки по проекта вече са изградени – тази на „Модър- Царевец” и в квартал „Прослав”. Запазва се изцяло и подлезът на Централна гара.", "date": "2018.10.08", "title": "Влаковете през Пловдив ще минават със 130 км/ч! "}
{"url": "http://www.cross.bg/sofiya-suvetnitzi-instalatziya-1585743.html", "text": "/КРОСС/ На 9 октомври от 12,00 часа общинските съветници от БСП, Глас народен, \"Зелените\", Симеон Славчев, Нормална държава и ДСБ, които са вносители на Доклада за искане на местен референдум във връзка с изграждането на инсталация за горене на RDF отпадъци в София, ще дадат брифинг пред централния вход на Столична община.Общинските съветници ще представят аргументите и мотивите за искането на референдума. ", "date": "2018.10.08", "title": "Брифинг на вносителите на Доклада с искане за местен референдум за изграждане на инсталация за горене на RDF в София"}
{"url": "http://www.cross.bg/svetlootrazitelite-dvizhenie-tzvyat-1585744.html", "text": " /КРОСС/ Светлоотразителите на ограничителните системи на АМ „Тракия\" са монтирани според нормативните изисквания, разписани в Наредба №18 oт 23.07.2001 г. за сигнализацията на пътищата с пътни знаци. Агенция „Пътна инфраструктура\" прави това уточнение по повод публикация в интернет медия, че шофьори бъркат светлоотразителите на мантинелите със стопове и светоотразителните тела са поставени неправилно.Според чл. 183, ал.1 от наредбата светлоотразителите С14.1, който са с трапецовидна форма, се използват за сигнализиране на пътни съоръжения, в т. ч. на предпазни огради, подпорни стени, стени на тунели, стълбове, устои на мостове и др., разположени в непосредствена близост до платното за движение. Съгласно ал.2 светлоотразителите се поставят по дължината на съоръженията така, че отдясно по посока на движението да е светлоотразителят с червен цвят, а отляво - светлоотразителят с бял цвят. При еднопосочно движение в платното за движение, каквото е на автомагистралите, светлоотразителите и отдясно, и отляво трябва да бъдат с червен цвят.", "date": "2018.10.08", "title": "Светлоотразителите на мантинелите на АМ „Тракия“ са монтирани според нормативните изисквания"}
{"url": "http://www.cross.bg/vuoruzheni-politzai-v-tzentura-na-sofiya-1585745.html", "text": "/КРОСС/ Акция на полицията се провежда на бул. “България” близо до Моста на влюбените.Десетина въоръжени полицаи оглеждаха преминаващите коли.Не се стигна до арест.От пресцентъра на МВР казаха, че нямат информация за причината за струпването на полицаи на това място.", "date": "2018.10.08", "title": "Въоръжени полицаи в центъра на София "}
{"url": "http://www.cross.bg/ivancheva-evro-deloto-1585746.html", "text": "/КРОСС/ Съдът даде ход на делото срещу Десислава Иванчева. Бившият кмет на столичния кв. „Младост” е обвинена, че е поискала подкуп от 500 хил. евро от предприемача Александър Ваклин, за да му издаде строителни документи.През април тя и заместничката ѝ Биляна Петрова бяха арестувани, а в колата им бяха намерени 70 хил. евро.Иванчева, Петрова, както и посредникът Петко Дюлгеров се възползваха от правото си да дадат обяснения на по късен етап.Делото продължава с разпити на свидетели.", "date": "2018.10.08", "title": "Съдът стартира делото срещу Десислава Иванчева"}
{"url": "http://www.cross.bg/otbora-devoiiki-godini-1585748.html", "text": "/КРОСС/ Националният отбор на България за девойки до 19 години постигна исторически успех за българския женски футбол с класирането си за елитния квалификационен кръг за европейското първенство на УЕФА в тяхната възрастова група през 2019 година. Рекордното класиране е първо за българските национални отбори по футбол за девойки.Българският национален отбор по футбол за девойки до 19 години игра в група 11 от предварителния квалификационен кръг за Евро 2019 заедно с отборите на Португалия, Италия и Румъния. Квалификационният турнир се проведе у нас, а на родна земя „лъвиците“ се пребориха за третото място в групата. Според регламента на УЕФА, за елитния квалификационен кръг се класират първите два отбора от всяка от 12-те групи и двата най-добри трети отбора, единият от които тази година е българският.В първия си мач българските националки допуснаха загуба от първенеца в групата Италия с 4:0, но във втората среща от турнира демонстрираха своите възможности и с 2 гола на Ебру Дормушали записаха равен резултат срещу отбора на Португалия. Доброто представяне на българския тим се затвърди в последния му мач срещу отбора на Румъния, който българките спечелиха с 1:0. Победният гол бе дело на Ивана Найденова, която реализира в продължението на първото полувреме.\"Изключително щастливи сме от постигнатото с оглед на трудната група, в която попаднахме. Успехът дойде в точния момент предвид домакинството на България на финалите на европейското първенство за девойки до 17 години догодина, на което по право ще участва и българският отбор. Радвам се, че момичетата повярваха в себе си и в това, че могат да се класират.“ заяви старши треньорката на отбора Силвия Радойска.", "date": "2018.10.08", "title": "Исторически успех за футболните девойки до 19 години"}
{"url": "http://www.cross.bg/ministerstvo-holandiya-moskva-1585747.html", "text": "/КРОСС/ Посланичката на Холандия в Москва Рене Джоунс-Бос е повикана в руското външно министерство, съобщи ТАСС.Причината са твърденията на Хага от 4 октомври, че Москва стои зад предотвратена от холандското правителство кибератака срещу Организацията за забрана на химическите оръжия, разследваща случая с отравянето на Сергей Скрипал и дъщеря му.„Във връзка с кампанията за дезинформация, организирана в Хага, в понеделник във външното министерство ще бъде извикана посланичката на Холандия”, посочват от ведомството.В разгара на скандала руският посланик в Холандия Александър Шулигин също беше привикан във външното министерство на Холандия.По данни на холандските власти извършителите на кибератаката са четирима. Те бяха заловени на 13 април и върнати в Русия.", "date": "2018.10.08", "title": "Външното министерство на Русия привика посланика на Холандия в Москва"}
{"url": "http://www.cross.bg/politzeiiskite-napadna-parizhkoto-1585772.html", "text": "/КРОСС/ Мъж, въоръжен с нож, нападна полицаи в парижкото метро.Това съобщи радиостанция \"Европа-1\". Инцидентът е от сутринта на една от метростанциите, когато полицейските служители са се опитали да задържат размахващия нож мъж. При задържането нападателят е ранил един от полицейските служители.Според органите на реда 35-годишният нападател е жител на Париж. Той е известен на френската полиция за случаи на трафик на наркотици, незаконно притежание на оръжие и насилствени действия.Нападателят е задържан. Започна разследване на инцидента.", "date": "2018.10.08", "title": "Мъж нападна полицай с нож в парижкото метро"}
{"url": "http://www.cross.bg/detzata-dazd-natzionalnata-1585781.html", "text": "/КРОСС/ Създаването на новата Национална стратегия за детето и реализирането на Националната кампания „Живот без насилие за всички деца“ бяха акцентите в срещата на председателя на Държавната агенция за закрила на детето (ДАЗД) д-р Елеонора Лилова и изпълнителния директор на Националната мрежа за децата (НМД) г-н Георги Богданов.Двамата обсъдиха дейността на работните групи, ангажирани със създаването на новия стратегически документ, в основните тематични области: здраве и здравословен начин на живот, образование, семейна среда и алтернативни грижи, безопасна и сигурна среда и достъп до правосъдие, отдих, свободно време и детско всекидневие. Г-н Богданов обърна внимание, че по тези приоритети мнение са изказвали и представителите на детската мрежа на НМД „Мегафон“. Техните гледни точки са включени в Бележник 2018, издаден от неправителствената организация. Д-р Лилова разказа за предложенията на младите хора от Съвета на децата към ДАЗД, направени по време на Националната консултативна среща, проведена на 01 октомври в гр Пловдив: създаване на „зелени болници“, „сигурна дигитална среда“, „образование, което подготвя децата за бъдещето“, „грижовна и безопасна семейна и социална среда”, осигуряване на възможности за развитие на талантите на момчетата и момичетата от малките населени места.Председателят на ДАЗД представи стартиралата Национална кампания „Живот без насилие за всички деца“ с мото „#ДЕЙСТВАЙ!“. е в изпълнение на Националната програма за закрила на детето 2018 година, одобрена от Министерски съвет, и се реализира в партньорство със Съвета на децата към ДАЗД, Министерството на образованието и науката, Синдиката на българските учители, Синдикат „Образование“ към КТ „Подкрепа“, Съюза на работодателите в системата на народната просвета в България и Сдружение на директорите в средното образование.Д-р Лилова и г-н Богданов се обединиха около посланието, че децата са силни личности, които могат да изградят своя живот без насилие, защото всяко момче и момиче е достатъчно важно като част от цялото общество и може да бъде активно и да живее в безопасна и сигурна за него среда, като основна отговорност е държавата да изгражда подкрепяща за това политика.Срещата с изпълнителния директор на НМД е част от консултационния процес, който председателят на ДАЗД реализира в процеса на изработване на новата Национална стратегия за детето. Чрез поредицата от срещи д-р Лилова търси мненията на широк кръг професионалисти, институции и неправителствени организации, за да бъдат създадени подходящи стратегически политики. ", "date": "2018.10.08", "title": "Председателят на ДАЗД се срещна с изпълнителния директор на Националната мрежа за децата"}
{"url": "http://www.cross.bg/imenno-play-napadenieto-1585768.html", "text": "/КРОСС/ Хип-хоп изпълнителят Hollywood Play бе застрелян в Ню Йорк, съобщи New York Post, цитиран от Bulnews.35-годишният Франк Снайдер е бил ранен в шията и крака пред нощен клуб. Стрелбата е открита от неизвестни, които извършили нападението от преминаваща кола. Музикантът е бил хоспитализиран, но лекарите констатирали смъртта му. Според полицията все още не е ясно, че именно певецът е бил цел на нападението, но очевидци твърдят, че бандитите са се целили именно в него.", "date": "2018.10.08", "title": "Застреляха хип-хоп изпълнителя Hollywood Play в Ню Йорк"}
{"url": "http://www.cross.bg/transport-zasedanieto-vuprosi-1585780.html", "text": "/КРОСС/ Заседанието на Комисията по транспорт и туризъм в Столичния общински съвет няма да се проведе тази седмица. Това стана ясно днес, съобщи общинският съветник и съпредседател на „Политическа група 5” инж.Симеон Славчев. Новината идва, след като ремонтът на ул.”Граф Игнатиев” и площада пред църквата „Свети Седмочисленици” бяха остро критикувани от граждани и медии през миналата седмица.„На това заседание зам.-кмета Евгени Крусев трябваше да отговаря на въпроси за качеството на ремонтите в столицат. Напрежението по тази тема явно е стигнало критична точка и управляващите вероятно вече ги е страх от мнението на гражданите и опозицията, след като се прибягва до такива начини да се отклони вниманието. Това е скандално!”, беше категоричен Славчев. Той заяви, че е абсолютно недопустимо e да се отменя заседанието, още повече че има толкова проблеми за решаване.„Комисията по транспорт е мястото, където общинските съветници налагат контрол върху действията на администрацията и се поставят важните въпроси за решаване. Това е една от комисиите в СОС, в които са съсредоточени много проблеми, както и управлението на значими инфраструктурни обекти, затова би трябвало тя да заседава всяка седмица, а не на две седмици веднъж”, отбеляза още общинският съветник.", "date": "2018.10.08", "title": "Симеон Славчев: Управляващите трябва много да ги е страх, след като не проведоха заседанието по транспорт в СОС"}
{"url": "http://www.cross.bg/mon-zadelya--mln-lv-za-inovatzii-v-ychilishtata-1585749.html", "text": "/КРОСС/ Министерството на образованието предвижда да задели милион и половина от бюджета си за иновации в училище. В момента иновативно обучение се практикува в 300 учебни заведения в страната.Във Втора английска гимназия в София ще учат във виртуални лаборатории.", "date": "2018.10.08", "title": "МОН заделя 1,5 млн. лв. за иновации в училищата"}
{"url": "http://www.cross.bg/ikonomika-nobelova-klimatichnite-1585750.html", "text": "/КРОСС/ Икономистите Пол Ромер и Уилям Норхаус са тазгодишните носители на Нобелова награда за икономика, съобщават световните агенции.Признанието им се счита за най-престижното в тази област. Изследванията на учените \"значително разширяват обхвата на икономическия анализ, като изграждат модели, които обясняват как пазарната икономика взаимодейства с природата и знанието, съобщава Кралската шведска академия на науките.Пол Ромер, който е бивш главен икономист в Световната банка, е отличен за приноса му в интегрирането на технологичните иновации в макроикономическите анализи. Ученият е твърдо убеден, че правителствата следва да насърчават технологичните иновации като средство за осигуряване на бъдещ просперитет, като подкрепят финансирането на точните науки.Другият лауреат - Уилям Норхаус, често е сочен за бащата на икономиката, свързана с климатичните изменения. Той изследва начините, по които климатичните промени влияят на икономическия модел. Подобен пример може да бъде даден с данъка върху парниковите емисии.„Работата на двамата учени не дава заключителни становища, но откритията им значително ни приближиха до отговора на въпроса как можем да постигнем устойчив икономически растеж в глобален план”, посочва Нобеловият комитет.", "date": "2018.10.08", "title": "Обявиха носителите на Нобелова награда за икономика"}
{"url": "http://www.cross.bg/lavrov-nato-zayavi-1585779.html", "text": "/КРОСС/  Разпространяваната от Нидерландия информация за кибератаки от страна на Руската федерация има за цел да отвлече вниманието на обществеността от сложните въпроси, които се обсъждат в настоящия момент в Европейския съюз и НАТО.Това заяви министърът на външните работи на Руската федерация Сергей Лавров след преговорите с италианския си колега Енцо Моаверо-Миланези, предава TACC, цитиран от Фокус.„С оглед на това, че утре започва сесията на Изпълнителния съвет на Организацията за забрана на химически оръжия, то вероятно това се използва от онези страни, които искат да извратят съдържанието на Конвенцията за забрана на химически оръжия и да превърнат Техническия секретариат в един вид наказателен орган, подкопаващ международното право, и по-специално прерогативите на Съвета за сигурност на ООН\", заяви Лавров в отговор на въпрос на ТАСС. ", "date": "2018.10.08", "title": "Лавров: Обвиненията за „кибератаките\" на Русия имат за цел да отклонят вниманието от проблемите на ЕС и НАТО"}
{"url": "http://www.cross.bg/dosta-linkedin-natisnete-1585751.html", "text": "/КРОСС/ При постъпването на нова работа в началото може да е доста трудно да разчупите леда между вас и колегите и да ги опознаете извън общата информация за тях, която ви е била предоставена първоначално. Без значение колко често общувате с тях, нерядко тяхната длъжност, квалификация и роля в компанията дълго време остава пълна мистерия за вас. Освен на работното място е доста полезно да се свързвате с колегите си в професионална платформа, която ще ви предостави информация доста отвъд техния телефонен номер. За щастие на всички, намиращи се в такава ситуация, такава платформа съществува от години и е доста популярна по целия свят.                              LinkedIn е най-голямата социална мрежа за бизнес контакти в света и към днешна дата може да се похвали с десетки милиони регистирирани потребители по цял свят. Добавяйки вашите колеги и клиенти в списъка си с контакти ще научите много повече за тяхната професионална квалификация, образование и предходни работодатели. LinkedIn ви позволява да „скъсите дистанцията“ между вас и контактите ви по лесен и професионален начин. Обвързването на телефонните номера със съответния профил в LinkedIn става доста лесно:      Изтеглете мобилното приложение на LinkedIn и се регистрирайте в сайта.Отворете Google Play Store, потърсете „LinkedIn” и натиснете „Install”. След това отворете приложението и натиснете „Join Now”, за да създадете свой профил.     Потърсете колегите си и ги добавете в списъка си с контакти.Това ще стане като натиснете лентата на търсачката и въведете името на човека, който искате да добавите. Натиснете „See all results for (въведеното име)“. Когато намерите човека, който търсите, натиснете “Connect”. След като приеме поканата ви този човек ще бъде добавен в списъка ви с контакти. ", "date": "2018.10.08", "title": "Нова функция на Huawei позволява да обвързвате контактите си с профилите им в LinkedIn"}
{"url": "http://www.cross.bg/polychi-godini-nikola-1585752.html", "text": "/КРОСС/ Гордана Янкуловска е осъдена по същото дело, по което съдът постанови 2 години затвор за Никола ГруевскиБившият министър на вътрешните работи в Македония Гордана Янкуловска получи 6 г затвор заради покупката на \"Мерцедес\" на стойност 600 000 евро.По същото дело миналата седмица бившият премиер Никола Груевски получи 2 години ефективна присъда, която бе потвърдена от Апелативния съд.По същия случай наказание от 6 години и 6 месеца лишаване от свобода получи и бившият заместник-министър на вътрешните работи Джоко Поповски. ", "date": "2018.10.08", "title": "Шестгодишна присъда за вътрешен министър в Македония"}
{"url": "http://www.cross.bg/vagabundos-luciano-cadenza-1585742.html", "text": " /КРОСС/ Нощта, в която никой не се прибира вкъщи. Последната сряда на октомври е запазена за мащабния . Най-голямото Хелоуин парти в България отбелязва своята десета годишнина с пълно потапяне в изживяването Vagabundos, убийствени декори без аналог и сетовете на ,  и Liubo Ursiny в столичната зала Арена Армеец на 31 октомври.  Роденият в Швейцария и отраснал в Чили харизматичен диджей и продуцент Luciano започва кариерата си от опушените малки клубове на Сантяго в началото на 90-те, за да стигне до огромните сцени на всички големи фестивали за електронна музика. Съвсем в началото, влиянието на първите две вълни легендарни детройтски техно продуценти го навира между шамарите на недоволни рок фенове в чилийската столица, преди да си спечели своя много лоялна публика и да развие латиноамериканската електронна сцена с други пионери като Ricardo Villalobos, Washington Miranda и Argenis Brito.Въпреки огромния успех в Южна Америка, Luciano се мести в Европа, за да търси нови предизвикателства и да рафинира своето минималистично техно с неповторим латински груув в потните ъндърграунд клубове на Стария континент. След поредица силни издания за големи лейбъли като M_nus, Desolat и Cocoon, Luciano основава Cadenza Records - понастоящем един от най-уважаните лебъли за електронна музика със стотици издания в своята дискография.Бохемската природа на Luciano обаче не му позволява да стои дълго на едно място. Историята на Vagabundos (скитници на испански) започва с желанието му да представи артистите от лейбъла с тематично парти, което отговоря на представата му за пълно потапяне и изживяване с музиката на Cadenza Records. Идеята за това събитие се ражда в главата на мениджъра Samuel Guetta след турне в Бразилия, по време на което публиката нарича Luciano и неговите артисти със запомнящото се vagabundos sin futuros (скитници без бъдеще). Магическата концепция за пътуващата чергарска трупа от необикновени изпълнители дебютира в клуб Pacha на остров Ибиза през 2010.Интересно, но в досегашните събития на Vagabundos липсва тематично Хелоуин парти. Гастролът на скитническата трупа на Luciano е в комбина с най-известното подобно парти в София. Halloween X Cadenza Vagabundos отбелязва десетата годишнина на хелоуинското парти с Yalta Club, започнало с двестатина човека, две маски от Ку-Ку магазин и няколко тиквени фенери, за да се еволюира в мащабен ежегоден ескапизъм за хиляди маскирани фенове, които да се изгубят в имагинерен, но много реалистичен мрачен свят от впечатляващи декори. Изоставен лунапарк с работеща въртележка? Деветметрови кули за замъка на Дракула? Апокалиптична маянска пирамида? Кървави фонтани? Цялостната концепция на Илиян Дяков през годините не изключва и други стряскащи, но визуално впечатляващи неща като демонични клоуни, които черпят гостите с карамелизирани скакалци.   Yalta Club обаче не обича да се повтаря, затова решава да ремиксира най-добрите изпълнители и елементи от досегашната история на хелоуинското парти с нещо невиждано досега. Декорите и естетиката на Vagabundos, собственият почерк на клуба, музиката на Luciano, Michel Cleis и Liubo Ursiny и креативността на гостите обещават само едно - Halloween X Cadenza Vagabundos да бъде много грандиозен.#halloweenxcadenzavagabundos#thenightnoonegoeshome#halloweenxyaltaclubСъбитието във Facebook: Повече за Cadenza Vagabundos: Повече за Yalta Club: Билетите за HALLOWEEN X - CADENZA VAGABUNDOS струват 30 лева (обикновен) и 80 лева (VIP) в мрежата на Eventim. Повече информация може да намерите на официалната страница във Facebook, както и на yaltaclub.com.", "date": "2018.10.08", "title": "Cadenza Vagabundos за десетия Хелоуин с Yalta Club в Арена Армеец"}
{"url": "http://www.cross.bg/solyn-ypravlenie-desetki-1585728.html", "text": "/КРОСС/ На неофициален бежански лагер се е превърнал през последните дни площад \"Аристотел\" в центъра на Солун, пише \"Елефтерос типос\".Десетки мигранти, сред които и малки деца, спят пред полицейското управление, което се намира на площада. Те обясняват, че нямат документи за престой в страната и чакат полицията да пристъпи към задържането им, за да могат да им бъдат издадени необходимите документи и да започне процедурата по предоставяне на убежище, предава Булнюз.Повечето от мигрантите са от Ирак. Едно от семействата е пристигнало току що от Турция, като са пресекли границата на река Марица. Мигрантите седят на малки групи от по двама - трима в зелените площи и чакатразвитие по случаите си. Споделят, че нямат представа къде могат да спят или да се нахранят.Полицаите от местното полицейско управление не могат да направят нищо, защото с въпроса трябва да се заеме Дирекцията за чужденците в Солун.", "date": "2018.10.08", "title": "Десетки бежанци си направиха лагер в центъра на Солун"}
{"url": "http://www.cross.bg/evrofytbol-viliyan-metra-1585734.html", "text": "/КРОСС/ Спортният талант на „Еврофутбол\"  спечели два сребърни и един бронзов медал от завършилия Държавен индивидуален шампионат по кану-каяк в Пловдив. Състезателят на „Локомотив\" се класира на второ място в дисциплините К2 500 метра и К2 на 200 метра с Димитър Димитров. Бронзовото си отличие Вилиян заслужи в спринта на 200 метра на едноместен каяк.  Друг талант на „Еврофутбол\" - победи в лекоатлетически пробег „Варна\" във възрастовата група момичета под 16 г. Тя пробяга разстоянието от 1000 м за около 3 минути. ", "date": "2018.10.08", "title": " Талантът на „Еврофутбол“ Вилиян Бъчваров с два сребърни и един бронзов медал от държавното първенство по кану-каяк"}
{"url": "http://www.cross.bg/kapital-biznes-rastezh-1585735.html", "text": "/КРОСС/ Българската банка за развитие регистрира Фонд за капиталови инвестиции в изпълнение на мисията си за подкрепа на българския бизнес и стратегията си за периода 2017 - 2020. Дружеството е с капитал 65 млн. лв. и ще участва в капитала на малки, средни и стартиращи предприятия с цел повишаване конкурентоспособността на бизнеса, осигуряване на капитал за научноизследователска и развойна дейност, увеличаване на производствения капацитет, финансиране преди набиране на капитал на регулиран пазар и усвояване на средства от фондове на Европейския съюз.Фондът ще може да инвестира в едно предприятие не повече от 10 процента от собствения си капитал или 6 млн. лв., като придобива максимум 34 на сто от капитала на търговското дружество. Приоритетно ще се финансират малки и средни фирми във фаза на растеж, стартиращи предприемачи, социални предприятия, иновации. Фондът ще предоставя също консултантски услуги относно капиталовата структура на малките и средните предприятия и възможностите за инвестиции.По мнение на бизнеса в страната ни има достатъчно финансиране за създаване на стартиращи компании, но липсва дялов капитал за растеж. Данни на Европейския инвестиционен фонд сочат, че в България, както и в цяла Европа, доминират сделките в ранните сегменти при стартиране на бизнес и почти липсва дялов капитал във фазата на растеж. Чрез новото си дружество, което ще заработи в началото на следващата година, Българската банка за развитие ще разполага с още един инструмент за подкрепа на българския бизнес и изпълнение на мандата си за запълване на пазарен недостиг.", "date": "2018.10.08", "title": "Българската банка за развитие създаде Фонд за капиталови инвестиции"}
{"url": "http://www.cross.bg/velikobritaniya-kralitza-elizabet-1585736.html", "text": "/КРОСС/ Президентът Румен Радев ще бъде на работно посещение във Великобритания от 17 до 19 октомври по покана на Нейно Величество кралица Елизабет II.Българският държавен глава ще има аудиенция при Н.В. кралица Елизабет II на 18 октомври.В рамките на визитата си Румен Радев ще изнесе лекция в университета в Оксфорд и ще се срещне с представители на българската общност.Държавният глава ще посети Съюзното военноморско командване на НАТО в Нортууд.Президентът и българската делегация ще посетят и Уестминстърското абатство в Лондон.По време на визитата си във Великобритания държавният глава ще бъде придружаван от съпругата си Десислава Радева, която ще се срещне с учители, преподаващи в българските училища във Великобритания.", "date": "2018.10.08", "title": "Румен Радев ще бъде на посещение във Великобритания по покана на Н.В. кралица Елизабет II"}
{"url": "http://www.cross.bg/lada-renault-avtobaz-1585739.html", "text": "/КРОСС/ Pycĸият гpaд Toлиaти e ĸpъcтeн нa итaлиaнcĸия ĸoмyниcт Πaлмиpo Toлиaти, нo cпoĸoйнo мoжe дa ce нapeчe Гpaдът нa Lаdа. B нeгo имa oгpoмнa фaбpиĸa зa aвтoмoбили Lаdа, xoтeл Lаdа, xaндбaлeн oтбop, cпoнcopиpaн oт Lаdа и дopи тeлeвизия Lаdа.B мecтнaтa ĸaтeдpaлa имa пopтpeт нa Kapлoc Гoн - глaвният изпълнитeлeн диpeĸтop нa фpeнcĸaтa aвтoмoбилнa ĸoмпaния Rеnаult, ĸoятo ĸyпи дял в Lаdа пpeди 10 гoдини. И пoлoвинaтa ĸoли пo yлицитe ca Lаdа, paзĸaзвa Вlооmbеrg.Πpoблeмът зa Lаdа и Гoн e, чe нaвcяĸъдe в Pycия мapĸaтa ce paдвa нa мнoгo пo-мaлĸo любoв. Bceĸи pycнaĸ знae шeгитe: Kaĸ yдвoявaтe cтoйнocттa нa eднa Lаdа? Haпълнeтe peзepвoapa; Kaĸ ce ĸaзвaт aмopтиcьopитe нa Lаdа? Πътници.Улицитe нa Mocĸвa и Caнĸт Πeтepбypг гъмжaт oт мoдeли нa Тоуоtа, Vоlkѕwаgеn и ВМW, нo pядĸo ce виждaт Лaди. \"Ha цeнaтa нa eднa Lаdа, мoгa дa пoлyчa пo-ĸaчecтвeнa Кіа\", ĸaзвa Cepгeй Ивaнoв, eĸcĸypзoвoд в Mocĸвa.Πpeз пocлeднoтo дeceтилeтиe Rеnаult e инвecтиpaл 2 млpд. дoлapa в AвтoBAЗ - бившaтa дъpжaвнa ĸoмпaния, ĸoятo пpoизвeждa Lаdа. Ho pязĸoтo cпaдaнe нa pyблaтa, иĸoнoмичecĸитe caнĸции cлeд aнeĸcиpaнeтo нa Kpим oт Pycия и нapacтвaщoтo пpиcъcтвиe нa дpyги чyждecтpaнни пpoизвoдитeли зaтpyдниxa фpeнcĸaтa ĸoмпaния дa cпeчeли мнoгo.Lаdа, ĸoятo в ĸoмyниcтичecĸaтa eпoxa дъpжeшe пoчти 80% oт pycĸия пaзap, oтбeлязa, чe дeлът й пaдa дo 16% пpeз 2014 г., oт 22%, ĸoгaтo Rеnаult инвecтиpa.Πpeз aпpил фpeнcĸaтa ĸoмпaния yвeличи дeлa cи в AвтoBAЗ дo мaжopитapнитe 51%, a ocтaнaлитe ca coбcтвeнocт нa pycĸия дъpжaвeн opъжeeн гигaнт \"Pocтex\" и пo-мaлĸи aĸциoнepи.Фpeнcĸaтa ĸoмпaния изpaзи гoтoвнocт дa oбъpнe нeщaтa: пaзapният дял нa Lаdа ce e възcтaнoвил дo 20% минaлaтa гoдинa, ĸoeтo я пpeвpъщa в нaй-дoбpaтa мapĸa нa cтpaнaтa, a aлиcaнcът нa Rеnаult, в ĸoйтo влизaт япoнcĸитe Nіѕѕаn и Міtѕubіѕhі, дъpжи 36% oт pycĸия пaзap.Πpeз пъpвaтa пoлoвинa нa 2018 г. Lаdа peaлизиpa пeчaлбa зa пъpви път oт 2011 г. нacaм, ĸaтo пpoдaжбитe нapacнaxa c 21% дo 170 000 aвтoмoбилa и oпepaтивeн мapж oт 7.1%.Rеnаult и Nіѕѕаn пoxapчиxa нaд 500 млн. дoлapa, зa дa oбнoвят фaбpиĸaтa в Toлиaти, и нaexa дизaйнepa Cтив Maтин, вeтepaн oт Меrсеdеѕ и Vоlvо, зa дa дaдe нoвa визия нa Lаdа. Koнтpoлът въpxy ĸaчecтвoтo бeшe зaтeгнaт, а cлyжитeлитe в AвтoBAЗ ca нaмaлeни нaпoлoвинa дo 46 000.B зaвoдa в Toлиaти мoдeли нa Lаdа, Rеnаult и Nіѕѕаn ce движaт бaвнo нaдoлy пo 2.25-ĸилoмeтpoвaтa пpoизвoдcтвeнa линия, ĸaтo paбoтници в yнифopми пpибaвят ĸъм aвтoмoбилитe ceдaлĸи, вpaти, тaблa и дpyги чacти.\"Koгaтo пpиcтигнaxмe, тoвa бeшe cъвeтcĸo и cивo и тe нямaxa пpeдcтaвa ĸaĸ ce пpaвят ĸoли в чyжбинa. C пo-дoбpo ĸaчecтвo пaзapът нa Lаdа e oгpoмeн\", paзĸaзвa Aнтoни Гpaд, ĸoйтo ĸoopдиниpa дизaйнa нa мapĸитe нa Rеnаult.Фaбpиĸитe нa AвтoBAЗ ca нeдocтaтъчнo изпoлзвaни, c ĸaпaцитeт oт oĸoлo 1 милиoн пpeвoзни cpeдcтвa гoдишнo, yтpoявaйĸи пpoдaжбитe нa ĸoмпaниятa пpeз 2017 г. Caмo 1/3 oт пpoизвoдcтвoтo в Toлиaти e aвтoмaтизиpaнo, нo cъc cpeдни зaплaти oт 480 дoлapa мeceчнo нямa нyждa oт пoвeчe poбoти, ĸaзвa Hиĸoлa Mop, ĸoйтo pъĸoвoди oпepaциитe нa Rеnаult в Pycия и близĸитe дъpжaви.Koнcyлтaнтcĸaтa ĸoмпaния РwС cъoбщи зa pъcт нa пpoдaжбитe нa pycĸи aвтoмoбили c 11% тaзи гoдинa дo 1.6 млн. aвтoмoбилa. Bъпpeĸи чe тoвa e мaлĸo пoвeчe oт пoлoвинaтa oт peĸopднитe 2.9 млн. пpoдaдeни ĸoли пpeз 2012 г., cпopeд Mop тoзи pacтeж oзнaчaвa, чe Lаdа мoжe дa пpocпepиpa, бeз дa пeчeли пaзapeн дял.Rеnаult cъc cвoитe 50 000 cлyжитeли и 3 фaбpиĸи в Pycия, щe ce възпoлзвa oт пo-cлaбaтa pyблa, тъй ĸaтo пoчти 80% oт ĸoмпoнeнтитe зa Lаdа ca пpoизвeдeни в cтpaнaтa. \"Дa cи cилнo лoĸaлизиpaн e нaй-вaжнaтa cтъпĸa в cмeĸчaвaнeтo нa pиcĸa\", oтбeлязвa тoй.Увepeнocттa нa Rеnаult ce ocнoвaвa нa пpeoбpъщaнeтo нa pyмънcĸaтa мapĸa Dасіа, зaĸyпeнa пpeди 20 гoдини. Maĸap дa й e нyжнo извecтнo вpeмe, oт 2014 г. тя зaпoчвa дa пeчeли нa зaпaд и днec e eднa нaй-пeчeлившитe мapĸи в гpyпaтa.Инвecтициoннaтa бaнĸa Вrуаn, Gаrnіеr & Со. изчиcлявa, чe ЅUV-тo Duѕtеr гeнepиpa мapж нa пeчaлбaтa, дocтигaщ 10%, ĸoeтo гo изpaвнявa c лyĸcoзни мapĸи ĸaтo Меrсеdеѕ и Аudі и e ĸocмичecĸa цифpa зa мoдeл c ниcĸa ceбecтoйнocт.Ho Dасіа пpoдaвa в Зaпaднa Eвpoпa, ĸoeтo Lаdа нe мoжe дa нaпpaви, зaщoтo aвтoмoбилитe й нe oтгoвapят нa cтaндapтитe зa eмиcиитe нa Eвpoпeйcĸия cъюз. Taĸa чe бъдeщeтo нa Lаdа e cвъpзaнo c иĸoнoмичecĸoтo здpaвe нa Pycия, ĸoeтo зaвиcи oт caнĸциитe и цeнитe нa пeтpoлa.Rеnаult щe ce възпoлзвa oт пoвeчe cвoбoдa дa нaмaли paзxoдитe и дa пoтъpcи пo-нaтaтъшни жepтви cpeд paбoтницитe, cмятa Tим Ъpĸxapт, aнaлизaтop в ĸoнcyлтaнтcĸaтa фиpмa ІНЅ Маrkіt.Бившият глaвeн изпълнитeлeн диpeĸтop нa AвтoBAЗ Бo Aндepcoн yвoлни xиляди cлyжитeли и пpeĸpaти дoгoвopитe c дocтaвчици, ĸoитo cпopeд нeгo нe oтгoвapят нa cтaндapтитe зa ĸaчecтвo.Teмпoвeтe нa cъĸpaщeниятa ce зaбaвиxa, cлeд ĸaтo бившият изпълнитeлeн диpeĸтop нa Gеnеrаl Моtоrѕ, ĸoйтo бe ĸpитиĸyвaн oт мecтния пapтньop \"Pocтex\", нaпycнa ĸoмпaниятa пpeз 2016 г.Бeз пoвeчe cъĸpaщeния щe бъдe тpyднo зa Lаdа дa пocтигнe дoxoднocт, пoдoбнa нa Dасіа, ĸaзвa Ъpĸxapт. \"Lаdа нямa дa бъдe oгpoмeн изтoчниĸ нa пeчaлбa зaдългo\", ĸaзвa тoй.Rеnаult шyмнo paзглacи pycĸoтo възcтaнoвявaнe в минaлoтo, ocoбeнo пpeз 2010 г., ĸoгaтo зaяви, чe мapжoвeтe мy ca \"oтлични\", тoчнo ĸaĸтo пaзapът бe гoтoв дa ce cpинe. Toвa, ĸoeтo e paзличнo днec, e, чe Lаdа мoжe дa пoддъpжa ниcĸи paзxoди, cпoдeляйĸи пoвeчe чacти c Rеnаult и Nіѕѕаn, твъpди фpaнцyзинът Ив Kapaĸaцaниc, ĸoйтo yпpaвлявa AвтoBAЗ oт юни 2018 г.Имa дocтaтъчнo мяcтo зa pacтeж, пpeдвид фaĸтa, чe пoвeчe oт пoлoвинaтa aвтoмoбили в Pycия ca нaд 10-гoдишни. \"Bce oщe имaмe дълъг път пpeд нac. Ho cмe нa пpaв път\", зaяви Kapaĸaцaниc.", "date": "2018.10.08", "title": "Как Renault възроди руската икона Lada и нейния град"}
{"url": "http://www.cross.bg/kamarata-beshe-ploshtad-1585737.html", "text": "/КРОСС/ Камарата на архитектите в България (КАБ) настоя кметът на София Йорданка Фандъкова и главният архитект Здравко Здравков да прекратят обществената поръчка за концепция за пл. „Света Неделя\" и да направят международен конкурс с широк достъп на български и чуждестранни архитекти.В сегашния си вид процедурата не отговаря на принципите за организиране на концептуални архитектурни конкурси на Архитектурния съвет на Европа, чиято философия е, че най-добрата идея може да се появи при участието на най-голям брой професионалисти, подчертава Камарата.Условията на ограничения конкурс за нов облик на емблематичния столичен площад предизвикаха остра полемика в професионалните среди. Те лишават от участие огромната част от архитектите за сметка на ограничен брой икономически силни фирми.Първоначално критериите бяха общ оборот от 1,5 млн. лв. и оборот от 750 хил. лв. по подобни проекти за последните 3 г., както и 15-членен екип.Камарата оспори тези и още няколко условия в конкурса. Финансовите изисквания бяха намалени наполовина, а екипът беше редуциран до 5 души. Изискването екипът да е проектирал подобно градско пространство с площ 25 000 кв. м също беше намалено - на 15 000 кв. м, но и в този размер то все така рязко стеснява кръга на участниците и избора на идеи.Сбърканата концепция за конкурса обаче не беше променена.Според КАБ условията не са пряко свързани с качеството на проектите, а напротив - убиват конкуренцията на добри идеи, насърчават монополите и дискриминират проектантите.Колегията подчертава, че е в интерес на цялото общество концепцията за бъдещия вид на площад „Света Неделя\" да бъде избрана по най-добрия професионален начин със съвременна, прозрачна и ясно регламентирана процедура.", "date": "2018.10.08", "title": "Камарата на архитектите иска прекратяване на поръчка за площад „Св. Неделя“"}
{"url": "http://www.cross.bg/halacheva-teodora-sportna-1585738.html", "text": "/КРОСС/ Общинските училища в област Пловдив не могат да разчитат на държавен ресурс за ремонт на спортна инфраструктура. Това става ясно от отговор на министъра на образованието до пловдивския народен представител Теодора Халачева.В своя въпрос тя поиска информация за състоянието на спортната база на всички училища на територията на Пловдивска област. Според статистиката на МОН две учебни заведения в града на тепетата нямат собствени спортни съоръжения - Духовната семинария и Спортното училище. Общо десет на територията на областта са тези  със спортна база в лошо състояние. Само две от тях - ПГ „Цар Иван Асен II\" в Асеновград и ПГЕЕ в Пловдив, са включени в проекти за цялостно обновяване на инфраструктурата с европейски средства. „Останалите осем ще трябва да търсят средства от общинските или от собствените си бюджети, за да осигурят на своите ученици качествено провеждане на часовете по спорт\", коментира Халачева. По думите й възможността на подрастващите да спортуват е социално право, което държавата трябва да гарантира. „Елементарната логика сочи, че това трябва да се реализира първо в училищата\", категорична е Теодора Халачева.  ", "date": "2018.10.08", "title": "Теодора Халачева: Спортът за учениците е социално право"}
{"url": "http://www.cross.bg/enina-obycheniya-bulgariya-1585740.html", "text": "/КРОСС/ Ученици от с. Енина (общ. Казанлък), спечелиха детска площадка за своето училище ОУ „Христо Ботев\" от конкурса на EVN за енергийни уроци. Днес, на 08.10.2018 г., в присъствието на ученици, техни родители и жители на с. Енина лентата на новата придобивка беше прерязана от Жанет Стойчева - член на управителния съвет на EVN България Електроснабдяване, Детелина Начева - директор на ОУ „Христо Ботев\", Веселин Андреев - кмет на с. Енина, Румяна Сандалова - старши експерт „Образование\" в Община Казанлък и Александър Попов - експерт от Министерството на образованието и науката.  Спортната площадка е наградата, която учениците от 4 клас спечелиха в конкурса на EVN България за учебната 2017/18 година за изработване на макет на тема „Екоград\". Макетът представи идеите на учениците за екологичен град, в който потреблението на енергия и вода е енергийно ефективно, разумно и екологично.Конкурсът е част от дългосрочната инициатива на EVN „Часът на Иви и Енчо. Занимателни обучения за енергия и екология.\" С насоченост ученици от 2-ри, 3-ти и 4-ти клас. ОУ „Христо Ботев\" , с. Енина участва в програмата на EVN от учебната 2015/16 година, като до този момент над 120 деца от с. Енина и околностите са преминали обучения за разумно използване на енергията. За цяла Югоизточна България програмата на EVN за настоящата 2018/19 учебна година включва обучения за 12 000 ученици от 2-ри, 3-ти и 4-ти клас в общо 57 училища.  Компанията стартира обученията по енергийна ефективност в училищата през 2009 г., като до края на учебната 2018/19 г. общо над 32 100 ученици ще са преминали обучения за разумно използване на природните ресурси. Уроците се провеждат от преподавателите в 4 учебни часа през годината в Часа на класа. Инициативата има за цел изграждане на самосъзнание сред подрастващите за разумно и безопасно използване на енергията и опазване на околната среда.Повече информация за инициативата на EVN България „Часът на Иви и Енчо. Занимателни обучения за енергия и екология\" може да намерите на: , както и на: . ", "date": "2018.10.08", "title": "Ученици от с. Енина спечелиха детска площадка за своето училище от конкурса на EVN за енергийни уроци"}
{"url": "http://www.cross.bg/nikolova-vidin-razvitie-1585741.html", "text": "/КРОСС/ Заместник-министърът на регионалното развитие и благоустройството и ръководител на Управляващия орган на ОПРР Деница Николова ще посети Видин във вторник, 9 октомври. От 11.00 часа, в Заседателна зала на Общински съвет-Видин (пл. „Бдинци\" № 2), зам.-министър Николова ще открие информационна кампания за популяризиране на инвестициите в туризма и градската среда, предоставяни чрез финансови инструменти по Оперативна програма „Региони в растеж\" 2014-2020 г. Участие в информационната кампания ще вземат представители на Министерството на културата, Министерството на туризма, Фонда на фондовете и др.  Сред поканените в срещата са кметове на общини, допустими за подкрепа по програмата, участници в Регионалните съвети за развитие, представители на работодателски и синдикални организации, неправителствени организации, културни институции, туристически сдружения и др. Целта на кампанията е всички заинтересовани да  получат разяснения на място за възможностите за финансиране на туристически обекти и обекти, генериращи приходи в сферата на културата, спорта и др. атракциони в рамките на градовете с финансиране и подкрепа на ОПРР. От 13.30 часа заместник-министър Николова ще вземе участие и в среща на тема \"Визия за развитие на област Видин до 2030 г.\", организирана от кмета на община Видин  инж. Огнян Ценков.", "date": "2018.10.08", "title": "Зам.-министър Деница Николова ще посети Видин "}
{"url": "http://www.cross.bg/versiya-viktoriya-marinova-1585754.html", "text": "/КРОСС/ Нито една версия не е изключена, МВР работи по всички версии за убийството на убитата в Русе журналистка Виктория Маринова. Това съобщи пред журналисти министърът на вътрешните работи Младен Маринов.Припомняме, че тялото на водещата от русенска телевизия Виктория Маринова беше открито в парк в града в събота следобед. Всички открити вещи са изпратени в Института по криминалистика. Чакат се резултати дали по тях има оставени чужди отпечатъци. „Има екипи от Института по психология, които работят по линия на криминалната психология. Естествено те са присъствали на всички действия до момента с оглед да добият достатъчно информация и да направят психопрофил на лицето.Работим по версия както за случайно събитие, извършено от лице, което е с психически отклонения и силно изразен полов нагон, но не изключваме и версия за планирано действие също от такова лице или от някакъв личен мотив. Нито една версия не подценяваме, работим по всички“, коментира Маринов.", "date": "2018.10.08", "title": "МВР: Не изключваме нито една версия за убийството на Виктория Маринова"}
{"url": "http://www.cross.bg/proekt-obshtinata-durveta-1585724.html", "text": "/КРОСС/ Община Враца започна изпълнението на проект за обновяване и модернизиране на централната пешеходна зона в града. Финансирането от над 6 млн. лв. е осигурено с договор за безвъзмездна финансова помощ с Министерството на регионалното развитие и благоустройството. Проектът е част от Инвестиционната програма на местната администрация и се финансира по ОП „Региони в растеж“ 2014-2020, съобщава Булнюз.Предвидените дейности по проекта са свързани с обновяване и модернизиране на бул. „Никола Войводов”, по-известен като Пробива, и площад „Христо Ботев“ с прилежащия парк до църквата „Св. Николай Мирликийски“.И докато централната пешеходна зона видимо се нуждае от основен ремонт, не става ясно защо ще се променя площадът? В момента той е изграден от павета и гнайс, които ще бъдат заменени от сиви бетонни плочки. На практика вечни материали ще бъдат махнати и на тяхно място ще се поставят такива, които до 2 години ще започнат да се ронят. Тук изобщо не става дума за сравняване на красивата гледка, която площадът представлява в момента, и сивотата, която струи от разпространените от общината графични изображения на идейния проект. Свещеното за врачани място е притегателен център за разходка и прекарване на свободното време от стотици хора и е във видимо отлично състояние. Кой ще гарантира, че новата визия ще бъде изградена със същото качество? Не е ли показателно как се изпълняват подобни основни ремонти в София, където вече станаха поредица от скандали заради претупани строителните дейности? Нима на врачани им харесва как са ремонтирани столичната ул. „Граф Игнатиев“ и пространството пред църквата „Св. Седмочисленици“? В София обаче има гражданско общество, което реагира светкавично на очевидната кражба на пари за сметка на качеството на самите обекти. Представители на интелигенцията се опитаха да щурмуват общината, за да потърсят сметка от кмета Йорданка Фандъкова за очевидните безобразия при извършваните ремонти. Във Враца общината е на път да съсипе бижуто на областния град, но това изобщо не впечатлява опозиционните партии и останалите малцина будни граждани. Местните медии пък са захранвани с по 400-500 лв. месечно от администрацията и предпочитат да пишат за мили тържества в детски градини и за неправилно паркирали коли, вместо да се опитат да дадат отпор на безумната промяна.От общината декларират, че в  рамките на проекта съществуващите дървесни видове няма да бъдат премахвани, с изключение на тези, които са изсъхнали. Предвиждало се засаждането и на нови растителни видове и дървета, които са били специфични за географските ширини. Те щели да са с по-голяма цветна корона, която позволявала украсяване през есенно-зимния период. На практика обаче вече цели улици във Враца са с изкоренени дървета, а тротоарите се заливат с канцерогенен асфалт. Новите „растителни видове и дървета, които са специфични за географските ширини“, се оказаха кълбовидна акация, за която опитни специалисти вече обявиха, че не е най-удачния вариант, тъй като тя не обира праха и мръсотията, а короната й не хвърля онази сянка, която е имало при изкоренените вече дървета.Проектантите подчертават, че настоящият проект е разработен на база оценка от страна на 7-членна комисия от експерти, създадена със заповед №2696/29.12.2014 г. В допълнение, специалистите посочват, че през 2015 година е извършено публично оценяване от населението. Мнозинството от  участвалите граждани били гласували за настоящия идеен проект.Вие познавате ли поне един човек, който да е участвал в публичното оценяване и който да е подкрепил този проект?!Врачани имат още малко време да отидат и да си направят снимки за спомен на един от най-красивите площади в България. Заведете и децата си, за да запомнят, че някога и в техния град е имало красиво място, с което родителите им са се гордеели. Снимайте, защото от сивотата, която идва, ще се получи само едно-масово оглупяване! Което май е и целта на управляващите…", "date": "2018.10.08", "title": "Общински проект заличава най-красивото място във Враца!"}
{"url": "http://www.cross.bg/manastir-rilskiya-tyrist-1585726.html", "text": "/КРОСС/ Екипи на Планинската спасителната служба към БЧК са провели акция за издирване на турист в района на Рилския манастир.Акцията е започнала в 19.30 часа в неделя и е продължила до 2 часа през нощта днес. Пострадалият мъж е бил с изкълчен глезен.Днес се очаква да бъде закаран до лекарски кабинет за оказване на медицинска помощ. ", "date": "2018.10.08", "title": "Спасяваха до среднощ турист с изкълчен глезен край Рилския манастир"}
{"url": "http://www.cross.bg/nyama-vlastta-medii-1585729.html", "text": "/КРОСС/ Сядам да напиша тези редове с ясното съзнание, че едва ли друга русенска медия ще си позволи да ги произнесе по този начин.И това, наистина, е тъжно.Защото иначе медиите в този град ще трябва да си признаят, че са „захлебени\" и дълбоко приспани, за да слугуват удобно само и единствено на властта.От сутрин до вечер да се опитват безрезултатно да убеждават аудиторията си как всичко в града тече по мед и масло.Ами не е така - хората масово са недоволни и се оплакват, но няма кой да чуе проблемите им - няма кой да им даде трибуна.Знаете ли колко процента са критичните материали срещу местната власт в русенските медии? Пет.Нищо и никакви си 5%, дължащи се основно, да не кажа единствено, на два полулегални сайта.5% свобода на словото, и то с кански мъки. Това е!В голямата си част така наречените русенски журналисти днес са сведени до обикновени дръжки за микрофони, отразяващи единствено начертаната от властта линия - без критични въпроси, без собствено мнение, без лице...И как да ги вини човек.Условията са ужасни.Всяко кривване от правия път означава проблеми, тормоз, уволнение и е огромен риск за собствената и на семействата им сигурност...Опасните теми са табу.Журналистическите разследвания са изчезващ жанр в занаята.Не, не познавах Виктория Маринова, нито телевизионното й творчество, с изключение на първия брой на „Детектор\", оказал се и последен за нея в ефира.Не искам и да спекулирам около предполагаемите версии за ужасната й смърт.Но съм сигурен, че за да разкажеш на аудиторията си в провинциалния Русе за #ДжиПиГейт, или за което й да е друго сериозно журналистическо разследване, разкриващо корупционното лице на властта, очевидно се изисква повече от смелост.Защото не видях друг русенски журналист да извика от стената си в социалната мрежа: „Ние няма да мълчим!\"Колеги от русенските медии, бъдете като Виктория - спрете да мълчите.Излезте открито с лицето си и се опитайте се да кажете на глас това, което каза тя в последното си предаване:„Картината на разследващата журналистика в България е доста противоречива. От една страна, силен правителствен и корпоративен натиск върху собствениците на медиите и върху самите медии. Все повече забранени теми. Систематично отстраняване на разследващи журналисти. И от друга страна - безспорни успехи на разследвания през последните години, голяма част от които са публикувани и на сайта „Биволъ\". Екипът ни се ангажира и в бъдеще да дава трибуна на журналистически проучвания, както и да извършва и свои такива, касаещи с изключителна степен обществения интерес. Защото това е „Детектор\" - предаването, което отчита лъжата, но дава предимство на истината.\"Виктория Маринова - последни думи в ефира на 1 октомври 2018 г.Ние също няма да мълчим!Източник: frontalno.com", "date": "2018.10.08", "title": "Ние няма да мълчим!"}
{"url": "http://www.cross.bg/boris-suvetnik-obshtinskiyat-1585731.html", "text": "/КРОСС/ На 9 октомври, от 15.00 до 17.00 часа, народният представител от „БСП за България\" Димитър Данчев и общинският съветник Борис Цветков ще бъдат на разположение на софиянци в постоянната приемна на БСП - София на ул. \"Леге\" №10, етаж 1.Желаещите може да се запишат предварително на телефон 02/987 20 86. ", "date": "2018.10.08", "title": "Народният представител от „БСП за България“ Димитър Данчев и общинският съветник Борис Цветков ще проведат приемна за граждани"}
{"url": "http://www.cross.bg/velosipedist-zagina-pri-putno-proizshestvie-v-asenovgrad-1585722.html", "text": "/КРОСС/ Мъж на 36 години е загинал след пътен инцидент, станал тази сутрин в Асеновград, съобщиха от пресцентъра на полицията в Пловдив.В 7.45 часа е получен сигнал, че на ул. \"Цар Иван Асен Втори\" в Асеновград лек автомобил е блъснал 36-годишен велосипедсит. На път за болница пострадалият е починал. Колата е управлявал 59-годишен шофьор. Местопроизшествието е запазено и посетено от служителите на реда. Извършен е оглед, причините около инцидента се изясняват.", "date": "2018.10.08", "title": "Велосипедист загина при пътно произшествие в Асеновград"}
{"url": "http://www.cross.bg/stanaha-svoge-stana-1585730.html", "text": "/КРОСС/Жертвите от тежката автобусна катастрофа край Своге станаха 20.Пострадала при инцидента жена е починала в „Пирогов\", потвърдиха от болницата за bTV.В петък стана ясно, че загиналите станаха 19. Въпреки усилията на лекарите, 57-годишен мъж със счупвания на ребрата и пробит бял дроб не беше спасен.Катастрофата стана в края на август. ", "date": "2018.10.08", "title": "Жертвите от тежката автобусна катастрофа край Своге вече са 20"}
{"url": "http://www.cross.bg/ryadka-knyaz-dari-1585732.html", "text": "/КРОСС/ Княз Никита Лобанов-Ростовский  дари рядка литография от френски вестник, издадена през 1891 г. на СУ „Св. Климент Охридски\". Дарението бе прието от заместник-ректора на висшето учебно заведение доц. д-р Георги Вълчев. То е по повод 130-годишнината от основаването на университета. На литографията е изобразено убийството на Христо Белчев, министър на финансите от правителството на Стефан Стамболов, който е разстрелян при опит за покушение срещу министър-председателя.", "date": "2018.10.08", "title": "Княз Ростовский дари рядка литография на Софийския университет"}
{"url": "http://www.cross.bg/vreme-izbere-bulgariya-1585727.html", "text": "/КРОСС/ До 11 октомври тече допитване на  за това кое време да избере България - зимното или лятното. Това заяви енергийният министър Теменужка Петкова по Нова телевизия и призова гражданите да дадат своето мнение.Тя допълни, че министерството ще организира дискусии и ще изиска мнението на други компетентни страни. Трябва да бъде направен един много сериозен анализ - не само за България, но и да бъде взето мнението на съседните ни държави, за да се запази вътрешния пазар, което е едно от изискванията на ЕК.До април 2019 г. всяка държава трябва да реши кое часово време да избере. ", "date": "2018.10.08", "title": "До 11 октомври може да гласуваме онлайн кое време да изберем"}
{"url": "http://www.cross.bg/vsichki-tazi-referendym-1585733.html", "text": "/КРОСС/ Доклад с повече от 10 страници аргументи и мотиви входира днес Политическа група 5 (ПГ5) в деловодството на Столичния общински съвет (СОС). Докладът е подписан от 15 общински съветника от целия опозиционен спектър в СОС, а основната тема е искането за провеждане на референдум с въпроси, пряко свързани с инвестирането на над 300 млн. лв. в една остаряла технология за изгаряне на отпадъци.Смятаме, че един проект, който е стартирал преди повече от десет години с едни намерения, вече има нужда от сериозно преосмисляне и преоценка и точно за това с усилията и подкрепата на нашите колеги от СОС, които се съгласиха, че тази тема е надпартийна, внасяме конкретен доклад, каза Иван Велков. Той допълни, че доклада на ПГ 5 е опит за призоваване към здравия разум, връщане на полето на смисления разговор и включването на всички заинтересовани страни в тази важна за столицата ни тема.Симеон Славчев припомни, че един от приоритетите на ПГ 5 от началото на мандата им е прякото участие на гражданите в управлението на София и в частност казуса със завода за изгаряне на отпадъци. Внасянето на искане за провеждане на местен референдум е един от механизмите, с които можем да работим в СОС в интерес на гражданите. По темата няма нито политически, нито обществен консенсус.Трябва да бъдат разгледани всички възможни алтернативни решения и смятаме, че референдума ще даде тази възможност, каза Венци Мицов от ПП Глас Народен.Това е обществена кауза и надпартийна инициатива. Благодарим на всички колеги от различните политически партии в СОС, които подкрепиха и подписаха доклада, завърши Светльо Витков от ПП Глас Народен.Повече по темата, можете да гледате тук: ", "date": "2018.10.08", "title": "ПГ 5 внесе доклад за иницииране на местен референдум за изграждането на инсталация за горене на RDF отпадъци в София"}
{"url": "http://www.cross.bg/interpol-kitaii-stana-1585723.html", "text": "/КРОСС/ Бившият директор на Интерпол Мън Хунвей е обвинен във вземане на подкупи, обявиха китайските власти. В края на септември беше съобщено за изчезването на Мън, след това стана ясно, че е задържан в Китай.Пекин официално потвърди ареста и заяви, че причината е нарушение на закона, но без да уточнява за какво е разследван или в какво е обвинен Мън. Часове по-късно стана ясно, че той се оттегля от директорския пост в Интерпол, като оставката му влиза в сила незабавно. 40-годишният Мън Хунвей е заместник-министър на обществената сигурност на Китай. Той е последният политик, който става част от мащабната акция срещу корупцията по високите етажи в Китай.", "date": "2018.10.08", "title": "Бившият директор на Интерпол е разследван за вземане на подкупи"}
{"url": "http://www.cross.bg/bila-putyva-tzatzarov-1585721.html", "text": "/КРОСС/  Главният прокурор Сотир Цацаров пътува към Русе във връзка с убийството на телевизионната водеща. Това съобщи Агенция „Фокус\" от свои източници. Очаква се в града да се проведе работно съвещание по случая.Припомняме: На 6 октомври в обрасла с растителност зона бе открито тялото на В.М., която е била административен ръководител на русенската телевизия TVN и водещa на предаване. 30-годишната жена е била изнасилена и убита, като смъртта е била причинена от удари в главата и задушаване.Извършени са огледи и претърсвания, иззет е автомобилът ѝ, разпитват се свидетели. Работи се по всички версии за убийство. До този момент няма задържан по случая. ", "date": "2018.10.08", "title": "Сотир Цацаров пътува към Русе във връзка с убийството на телевизионната водеща"}
{"url": "http://www.cross.bg/rabotyat-romite-zeman-1585718.html", "text": "/КРОСС/ Чешкият президент Милош Земан отказа да се разграничи от твърдението си, че 90% от ромите в Чехия не работят, предаде Ройтерс.Противопоставянето на Земан с ромското малцинство започна преди две седмици, когато президентът заяви, че въпреки неприязънта си към бившия комунистически режим, той поне е карал ромите да работят, припомня агенцията.Думите на Земан провокираха критика, включително и от роми, които качиха в социалните мрежи стотици снимки как работят и призоваха президента да се извини. Той отказа и изтъкна, че снимките са на тази една десета част от ромите, които наистина работят.\"Заявих ясно, че оценявам десетте процента роми, които работят\", посочи Земан в отговор на въпрос на зрител ром по време на интервю, излъчвано на живо в чешки уебсайт вчера.\"Не забравяйте, ако искате да сте солидарен с етническата си група, тези 90%, които не работят, защото те освен всичко друго влияят и на децата си\", каза президентът.Твърдението на Земан не е подкрепено със статистика. Чешката неправителствена организация \"Ромеа\" определи изказванията му като обидни, а Европейският център за правата на ромите в Будапеща ги нарече расистки.Според годишния доклад за ромите, одобрен от чешкото правителство през август, в края на 2017 г. броят на живеещите в Чехия роми е 240 000 души, като половината от тези хора са считани за \"социално изключени\".Терминът се използва за хора, живеещи на места, където е трудно да си намериш работа, които често също така имат и сериозни дългове.В доклада се посочва, че ромското население се сблъсква със силни пречки в социалния живот, най-вече заради предразсъдъците, които не позволяват на ромите да си намерят работа или подходящо жилище.Според друг доклад към края на август общият брой на безработните в Чехия е 230 000 души.Милош Земан не е първият чешки политик, който засяга темата за безработицата сред ромите. На сегашния премиер Андрей Бабиш му се наложи да се извини за свои думи, казани през 2016 г., когато беше още министър на финансите, че чешки роми били изпратени в концентрационен лагер през Втората световна война, защото отказали да работят.В Европа сега живеят около 11 милиона роми, по-голямата част от които в Румъния, България, Унгария и Испания, отбелязва Ройтерс.", "date": "2018.10.08", "title": "Чешкият президент защити твърдението си, че повечето роми в Чехия не работят"}
{"url": "http://www.cross.bg/borisov-horata-konstantinov-1585713.html", "text": "/КРОСС/ В момента има тотално недоволство срещу българската политическа класа. И дори утре да вдигнем качеството на живота, хората пак ще са недоволни. Това каза математикът проф. Михаил Константинов в предаването на Канал 3.\"Дори когато формално хората уж живеят по-добре, с по-добри параметри на живот, това не значи, че ще бъдат доволни. Френската революция идва след 3-4 успешни години. Много такива събития идват изненадващо за управляващите\", припомни проф. Константинов.\"До евроизборите други избори няма да има. Там е възможно да има комбинирани с парламентарни, ако се усложнят нещата, но аз не го препоръчвам\", прогнозира Михаил Константинов.Според него президентът Румен Радев и премиерът Бойко Борисов едва ли скоро ще постигнат единение, както призова в обръщение към нацията, държавният глава. \"В близко бъдеаще едва ли ще се единят с Румен Радев - просто обстановката е доста турбулентна в България, има тежки проблеми, демография, бедни-богати\".По думите му България навлиза в тежък период и заради външни фактори. \"Налице е рязко изчерпване на ресурсите в света и тези климатични промени, затова навлизаме в тежък период, което не се дължи на нас\", изтъкна проф. Константинов.Относно политическото дълголетие на Бойко Борисов той припомни, че на 6 ноември 2016 г. премиерът е понесъл първа сериозна загуба. \"Когато човек дълго време не губи и после рязко се сгромолясва. Борисов на 6 ноеври 2016 г. понесе сериозна загуба в първите загубени избори - президентските. Общият му резултат е 11:1, но беше много отрезвяваща загубата. И в разговори между колеги си споделяме, че тя е много полезна. Има умора, тя е повсеместна. В крайна сметка няма вечни неща в политиката, хората идват, отиват си\", подчерта професор Константинов.\"Има дълго управлявали политици - Бисмарк, Кол, Тодор Живков, има диктатори като Сталин, но в крайна сметка всички си отиват. Борисов е най-дълго управляващият премиер на България, избиран на избори. Повече от Стамболов вече. Рекордьор сред демократично избраните премиери\", обобщи математикът.Проф. Михаил Константинов посочи, че в момента \"електоратът на БСП е между 500 000 и максимум 1 милион души. ", "date": "2018.10.08", "title": "Проф. Константинов: Има тотално недоволство срещу българската политическа класа"}
{"url": "http://www.cross.bg/bsp-s-preskonferentziya-dnes-1585714.html", "text": "/КРОСС/ На 08.10.2018г. (понеделник), от 14:30 часа, в централата на БСП на ул. „Позитано” № 20, ще се проведе пресконференция. ", "date": "2018.10.08", "title": "БСП с пресконференция днес"}
{"url": "http://www.cross.bg/reshenieto-zemi-raiion-1585716.html", "text": "/КРОСС/ Бомбата на реституцията в София все още не е избухнала и тиктака за жителите на много райони, за собствениците на върнати имоти и за самата столична администрация. Не са единици случаите, в които столичани алармират за пореден зараждащ се строеж в зелена площ, била тя градинка, паркче или някое малко затревено място, сторило се апетитно на пореден инвестититор. Досега столичното кметство показва, че работи само на парче, на пожар, без да планира как ще се справи цялостно с проблема с върнатите имоти на собственици на странни, неподходящи и спорни места преди две десетилетия. Реститутите или купувачите на тези земи обаче дебнат в засада и едва ли още дълго ще стоят кротко и спокойно, без да предприемат действия за осигуряване на печалба от имотите си. А те не са само в междублокови пространства, малки градинки или полянки из кварталите.Както е добре известно на цялата община, Борисовата градина и Южният парк са своеобразни    Огромна част от планирания до жк \"Младост\" Източен парк, също е частна територия и собствениците й не дават дума да се издума за бъдещ парк в техните земи. Единственият изход за кметството е отчуждаването на спорните имоти. Засега обаче знак за такава мащабна стъпка няма. Не се прави нищо в посока към планиране на приоритетни и по-малко значими терени, които трябва да се отчуждят в определен порядък. Още преди няколко години общински съветник изчисли, че за отчуждаване на 110 дка частни зелени площи само в район \"Младост\" ще са нужни поне 57 млн. лева. Неотдавна пък главният архитект на София Здравко Здравков призна, че проблемът с реституцията дълго ще спъва работата на община и той ще се решава в следващите 50 години.Признанията са едно, но работата по преодоляване на проблемите съвсем друго. Засега от общината показват, че се задействат само в кризисни ситуации, когато хората излязат на протест срещу пореден строеж в озелененото пространство около тях. Ако то се окаже малко, общината опитва да направи заменка на имота и да облекчи напрежението, така че и жителите на района, и собственикът на земята да останат удовлетворени. И така, докато не се окаже, че и новите съседи на бъдещия блок изпитват дискомфорт.Как все пак се стигна до хаоса, който царува в София, след актовете за връщане на собствеността? Двата закона, които уреждат реституцията, са от 1991 г. при управлението на Димитър Попов и от 1997 г. - при управлението на Иван Костов. Основният проблем дойде оттам, че се връщат земи, които са били земеделски, но вече попадат в урбанизирана територия. Отделно нещата се усложняват от факта, че в тези площи са извършени мероприятия - като озеленяване или детски площадки. Върнатите земи често се намират под блокове, през улици, в паркове и т. н. Друг е въпросът, чеи са в ръцете на нови собственици. И е съвсем логично те да искат да строят в новопридобитите си терени. Не им харесва, че общината ги е отредила за зелени площи, в които не може да се строи. Така се появява още един конфликт. Когато и където се стигне до отчуждаване, се оказва, че всички столичани ще трябва да плащат чрез данъците си заради неразумното връщане на много земи.Случаите с неудовлетворени бивши собственици на терени, които имат обосновани или не претенции, както и с възмутени жители на съседни жилищни кооперации не са един и два. До дни СОС отново ще е изправен пред предизвикателството да реши дали поредният строеж да се появи в междублоково пространство на зелена поляна. Проектът вече получи благословията на мнозинството в Общинския съвет, като премина успешно през гласуване в ресорната комисия по архитектура. Тази седмица докладът трябва да се разгледа и от Столичния общински съвет и вероятно ще получи окончателното одобрение.Този път планираният блок ще изникне върху зелен терен между няколко други жилищни кооперации в столичния квартал \"Дружба\" 1. Пътят до строежа е дълъг за собственика на земята и е минал през доста перипетии, за да се стигне до окончателния проект. През 1997 г. наследниците на някогашния собственик подават молба в администрацията на район \"Искър\" с искане за възстановяване на 16 000 кв. метра. Някога те са били част от местността \"Напоително поле\", а в момента върху тях са построени блоковете 7, 15, 16 и 17, както и трафопост. Останалото е зелена площ между тези жилищни сгради. Молбата обаче не е удовлетворена и от района заявяват, че земите не могат да бъдат възстановени в тези граници. Същата година поземлената комисия в \"Слатина\" разглежда удостоверение с решението на район \"Искър\" и се произнася, че все пак терен от 2200 кв. метра може да бъде върнат, тъй като той не е застроен. Затова комисията искаот районната администрация. В крайна сметка новото удостоверение на район \"Искър\" отменя старото и се решава, че 2220 кв. метра могат все пак да бъдат възстановени. Изненадващо след година в решението на поземлената комисия върнатата площ внезапно набъбва на 2452 кв. метра. Тези цифри залягат и в новото удостоверение на район \"Искър\" от 1999 г.Почти 20 години след решението на въпроса се появяват инвеститорските интереси за \"употреба\" на парчето земя между блоковете на \"Дружба\" 1. По искане на собственика Столичният общински съвет трябва да приеме доклад, с който да одобри подробен устройствен план - план за застрояване. По този начин ще се даде зелена светлина за бъдещата жилищна сграда.По искане на общинския съветник от БСП Борис Цветков обаче, комисията по архитектура към СОС отлага точката с искане да се представят документи за реституцията на имота. След направени справки по документацията, администрацията на общината решава, че няма нарушения и затова решението този път получава одобрение от мнозинството в комисията по архитектура към СОС. Сега наред е Столичният общински съвет, макар че решението му е предизвестено. И това няма да е последният случай, който показва какво се случва след връщане на земеделски земи в урбанизирани територии. Справедливостта се губи и за собствениците им, и за жителите на района.Източник: ", "date": "2018.10.08", "title": "Бомбата на реституцията още цъка в София"}
{"url": "http://www.cross.bg/advokat-zakon-konferentziya-1585719.html", "text": "/КРОСС/ Юристи от цялата страна искат промени в Закона за адвокатурата (ЗАдв), стана ясно от провелата се в Пловдив първа национална конференция на свободните адвокати в България.\"Проект за нов закон изготви нашият колега адвокат Борислав Вълчев. Този закон беше представен на колегите на конференцията, представен е и в онлайн пространството чрез платформите, с които ние общуваме като колеги, и други документи, които са представяни и преди на вниманието на колегите на Висшия адвокатски съвет (ВАдвС), не с някаква друга цел, а с цел по някакъв начин да се чуе и мнението на колегите, които са извън ръководните органи на адвокатурата\", каза в \"Преди всички\" адвокат Александър Пелев от Софийска адвокатска колегия. На тазгодишното Общо събрание на адвокатите от страната (ОСАС) беше направено и гласувано предложение да се проведе широко обсъждане сред адвокатите на измененията в ЗАдв в закритата секция на сайта на ВАдвС, като се предостави достъп за коментари на всеки желаещ адвокат. Обсъждането следваше да завърши на Национална конференция на адвокатурата (а не на номенклатурата), в която да участва всеки заинтересован колега, казват организаторите на провелата се конференция. Въпреки многократните настоявания и до днес ВАдвС не е предоставил на адвокатите протокола от Общото събрание, ведно с взетите на него решения. Няма и никакви данни съветът да се готви да изпълни решението на ОСАС за провеждане на такава национална конференция.Идеите и предложенията бяха събрани в документ след края на форума, каза адвокат Пелев.\"Беше много ползотворна нашата работа. Ние се обединихме около някои основни постановки, които да предложим на вниманието на всички колеги на Висшия адвокатски съвет в процеса на изработване на изцяло нов или на сериозни изменение на сега действащия закон. Категорично имаме намерения, ако останат без реакция тези наши предложения, да търсим различни начини и подходи към всеки един от органите и лицата, които по Конституция имат право на законодателна инициатива\".Според Александър Пелев сегашният закон създава условия да не се развива и да не работи по правилен начин българската адвокатура.", "date": "2018.10.08", "title": "Юристи от цялата страна искат промени в Закона за адвокатурата"}
{"url": "http://www.cross.bg/suvet-beshe-siderov-1585725.html", "text": "/КРОСС/ Насроченият за днес коалиционен съвет на управляващите е отложен за петък. По неофициална информация на него е трябвало да бъде обсъдена кандидатурата за нов главен секретар на МВР. За момента официално не е съобщено защо съветът се отлага. По неофициална информация причината е, че не всички членове на коалицията са в София.За провеждането коалиционния съвет беше съобщено от пресцентъра на партия \"Атака\".В неделя стана ясно, че Волен Сидеров има намерение да постави пред коалицията въпроса за това МВР да бъде оглавено от човек на партията. Нещо повече - националистът дори вече имал предвид човек за поста.Сидеров настоя \"Атака\" да поеме МВР след инцидент на пътя със съпругата му Деница и судански гражданин. В деня на инцидента оставка е подал националният координатор на партията Светлозар Лазаров, който беше главен секретар на МВР в правителството на Пламен Орешарски. Името на Лазаров беше спрягано за нов главсек на МВР.Новоназначеният министър на вътрешните работи Младен Маринов, който пък се издигна в системата на МВР именно с протекцията на Лазаров, коментира критиките на Сидеров и заяви, че оставката му е в джоба.\"Вижте, проблемът за оставката на един вътрешен министър е винаги отворен, включително и моята, оставката ми е в джоба, така че когато ми бъде поискана от Коалиционния съвет, съм готов, естествено, това не е никакъв проблем. В конкретния случай всичко, което сме направили, е в рамките на закона“, коментира Маринов.", "date": "2018.10.08", "title": "Управяващите отложиха коалиционния съвет за петък"}
{"url": "http://www.cross.bg/remont-rila-obshtinata-1585720.html", "text": "/КРОСС/ Общината в Рила подготви проект за ремонт и преоборудване на единствената детска градина в града и общината „Д-р Тодора Миладинова“, казаха от администрацията.Средствата - около 165 хил. лева, са по Програмата за развитие на селските райони.В комплекса сега са настанени и се обучават 105 деца - повече и учениците в основното училище в Рила. Битовото оборудване в градината е остаряло - на 20-25 години. Родители на малчуганите се шегуват, че като ги водят в градината, си познават леглото, на което и те, майките и бащите им,  са спали.Зам.- кметът на общината Лазар Чавков съобщи, че ще се прави вътрешен ремонт и доставка на завеждане и оборудване за помещенията, свързани с учебния процес.„Ще бъдат изцяло подменени съоръженията и детските площадки…, ще бъде изградена ограда, съгласно изискванията. Предвиждаме и едно видеонаблюдение на обекта. Има и малък ремонт на изливна канализация“, добави той.", "date": "2018.10.08", "title": "Реновират единствената детска градина в гр. Рила"}
{"url": "http://www.cross.bg/stepen-purvata-speiis-1585715.html", "text": "/КРОСС/ Компанията \"Спейс Екс\" изведе аржентински спътник за наблюдения на Земята на орбита от базата Ванденбърг и върна за първи път първата степен на ракетата на мястото на изстрелването в Калифорния, съобщи Асошиейтед прес.Основната цел на мисията беше да бъде изведен спътникът САОКОМ 1 А на орбита, но компанията \"Спейс Екс\" искаше също да демонстрира усъвършенствана система за връщане на първата степен на ракетата на мястото на изстрелването - военновъздушната база Ванденбърг на около 200 км от Лос Анджелис.Досега компанията беше спускала първата степен на земя във Флорида и на платформи край Флорида и Калифорния, но не и на суша край Западния бряг.След извеждането на спътника първата степен на ракетата се спусна вертикално на площадката \"Зона 4\". Това е 30-ото успешно връщане на първата степен на ракетата за \"Спейс Екс\".Спътникът САОКОМ 1 А ще работи заедно с няколко апарата на Италианската космическа агенция. Той е оборудван с радари със синтетична апература, които ще се използват за управление на бедствени ситуации и за наблюдения на земната повърхност. Предстои изстрелването и на втори такъв спътник.", "date": "2018.10.08", "title": "\"Спейс Екс\" изведе аржентински спътник в орбита"}
{"url": "http://www.cross.bg/karieri-novi-plovdiv-1585717.html", "text": "/КРОСС/ На 06 октомври 2018 г. от 12.00 ч. се състоя поредното протестно шествие - митинг в подкрепа на каузата „СТОП на КАРИЕРИТЕ в БЕЛАЩИЦА“. То се проведе от центъра на с. Белащица по маршрут, пресичащ селата Белащица и Браниполе, до кръговото кръстовище на околовръстния път и Кукленско шосе.Протестът обедини жителите на седемте села в околността - Само месец след предходната масова проява, която се състоя в деня на Съединението, жители на населените места в региона се събраха отново в знак на недоволство от липсата на интерес и воля от страна на министерството на енергетиката и министерството на околната среда и водите да се ангажират с решаването на проблемите и да изпълнят законовите си правомощия във връзка с казуса.След месеци застой и няколко преминали протести на жителите, проблемът остава, а институциите бездействат.                     Д-р Костадин Сотиров заяви следното: „Подкрепа в каузата оказа и общинският съветник в община Родопи, както и член на Изпълнителния комитет, Павел Гемишев. „                     .Ани Кемалова, член на Изпълнителния комитет: Иво Кемалов, член на Изпълнителния комитет: До Министърът на енергетиката е изпратена молба за свикване на проверки относно проблема с кариерата, но тя е предложила на гражданите среща с концесионера. Жителите недоволстват от отбиването, защото усещат че по този начин от министерството отказват да поемат отговорност и ги оставят да се оправят сами, без институционална подкрепа. Протестиращите адресираха протеста и лично към министър-председателя, с молба да се обърне внимание, че в България все още има гражданско общество, което иска да има здрава околна среда, да имат чист въздух и бъдеще. На протеста присъства и Емил Георгиев, председател на ПП „Екогласност”, който за пореден път застана зад протестиращите и пое ангажиментът да продължава с помощта си спрямо техния казус. През август 2018, той е организирал среща между Изпълнителния комитет и министър Теменужка Петкова, където са поставени искания за комплексна проверка на територията на двете кариери.  каза Емил Георгиев пред протестиращите, които имаха подкрепата и на ПП „Воля” в лицето на нейния представител Елена Аксиева. Пред sofiapress.com тя сподели, че следят и присъстват на всички протести от самото начало.  заяви Елена Аксиева пред Стигайки кръстовището с кръгово движение на пътя за Асеновград, протестиращите блокираха пътя за четвърт час, а на мястото се срещнаха и със собственика на фирма „Пимк” – Илиан Филипов, който заяви че никога не е имало негов камион на кариерата и че е пуснал инвестиционно намерение за разширение на кариерата, само за да блокира други такива. Той не възнамерява да се възползва от територията и е готов да прехвърли документите на протестиращите, така че да са спокойни в запазването на ландшафта.От основната фирма концесионер, искаща разширение с 50 дка и продължаване на концесията с нови 25 години, са категорични, че рекултивацията на издълбаните вече склонове е невъзможна, без изкопаването на нови 50 дка от находището. ", "date": "2018.10.08", "title": "Белащица отново излезе на протест под наслов „СТОП на КАРИЕРИТЕ в БЕЛАЩИЦА“"}
{"url": "http://www.cross.bg/otbelyazva-godini-osvobozhdenieto-1585704.html", "text": "/КРОСС/ Девин отбелязва 106 години от Освобождението на града и региона. Тържествените чествания започнаха в средата на миналата седмица, а днес е кулминацията на тържествата. По традиция ще се проведе Общински кръг на ученически игри - Футболен турнир за ученици от V до ХІІ клас на спортната площадка в кв.\"Въртлек\".Тази вечер е тържествената заря-проверка с участието на военнослужещи от 101-ви Алпийски полк. След това програмата ще завърши с концерт на Фолклорен ансамбъл „Родопа” Смолян.", "date": "2018.10.08", "title": "Девин отбелязва 106 години от Освобождението си"}
{"url": "http://www.cross.bg/napitki-baiikova-donka-1585709.html", "text": "/КРОСС/ Децата са с 4 пъти по-ниска поносимост към кофеина от възрастните, затова те могат да пият само по едно кенче енергийна напитка на ден. Това каза пред БНТ експертът по хранене и диетика проф. Донка Байкова.Липсва дефиниция за енергийни напитки. Има предложение да се наричат функционани напитки със стимулиращ ефект, това са напитки за възстановяване след умствено и физическо изтощение. Те са с висок интензитет на стимулация и оттук стават с висок риск. Това каза пред БНТ експертът по хранене и диетика проф. Донка Байкова.Тя открои, че енергйините напитки съдържат кофеин, има и безкофеинови, тогава има теобромин. Но имат таорин, глюкоронолактон, малтодекстрин, съдържат екстракти от растения - женшен, гуарана, от 10 до 15% захар имат. Всичко това прави влиянието на тонизиращите субстанции върху детския мозък и мускулатура доста рисково.Байкова коментира, че през 2010 г. органът за безопасност на храните, ситуиран за Европа в Италия, посочва тауринът и глюкоронолактона за особено опасни субстанции за мозъка и бъбреците. Те се приемат често и с алкохол и настъпват рискови нежелани реакции за децата.Психологът Младен Владимиров пък заяви, че държавата трябва да се наложи с една регулация на това, което се продава около училищата.Според него много рискува група са геймърите, които цяла нощ не са спали и започват деня си с енергийни напитки. Той открои, че сънят е незаменим.", "date": "2018.10.08", "title": "Как влияят енергийните напитки на детския организъм?"}
{"url": "http://www.cross.bg/osigyritelen-dohod-minimalnata-1585705.html", "text": "/КРОСС/ Предложението на правителството максималният осигурителен доход да се увеличи от 2600 на 3000 лв. от следващата година предизвика остри реакции от страна на бизнеса, особено в секторите с по-високи възнаграждения.Мярката, с която ще се осигурят приходи за увеличаване тавана на пенсиите, беше договорена между управляващите и синдикатите.Според Васил Велев, председател на Асоциацията на индустриалния капитал увеличаването на максималния осигурителен доход ще насърчи сивата икономика сред високо платените и до отлив на висококвалифицирани кадри.Работодателите настояват да отпаднат осигурителните прагове, които се спускат административно.Ваня Григорова от КТ „Подкрепа” напомни, че по принцип максималният осигурителен доход трябва да е десет пъти минималната работна заплата – над 5000 лв. С увеличаването му на 3000 лв.  се прави плаха крачка в правилна посока, смята представителката на синдикатите.Според Николай Говедаров от Българската асоциация на пенсионерите таван на пенсиите не трябва да има, защото той ограбва хората, които са си плащали осигуровки и трябва да получават сума над този таван. От пенсионерската асоциация настояват минималната пенсия за осигурителен стаж и възраст всяка година да се определя спрямо линията на бедност и да бъде равна поне на нея. Сега линията на бедност е 321 лв., догодина ще бъде 348 лв., а минималната пенсия е 200 лв.", "date": "2018.10.08", "title": "Работодатели и синдикати се скараха за максималният осигурителен доход"}
{"url": "http://www.cross.bg/cherna-gora-tzveta-1585706.html", "text": "/КРОСС/ Българска парламентарна делегация, водена от председателя на Народното събрание Цвета Караянчева, е на официално посещение в Черна гора.В програмата е включена среща на Цвета Караянчева с председателя на парламента на Черна гора Иван Брайович. По-късно българските парламентаристи ще разговарят с министър-председателя на Черна гора Душко Маркович. Програмата предвижда и официална церемония по полагане на венци на Паметника на партизаните-борци.", "date": "2018.10.08", "title": "Българска парламентарна делегация е на посещение в Черна гора"}
{"url": "http://www.cross.bg/brekzit-shestvie-tehnite-1585710.html", "text": "/КРОСС/ Необикновен протест срещу излизането на Великобритания от Европейския съюз се проведе в Лондон. Около 1000 кучета и техните собственици минаха в шествие пред британския парламент, съобщава БНТ.Искане да се сложи край на Брекзит чрез втори референдум за условията на излизането на Великобритания от Европейския съюз.За това се обявиха организаторите на шествие, в което взеха участие кучета и техните собственици. Според тях че животните ще пострадат от напускането на ЕС, защото ще има недостиг на ветеринарни лекари, а храните за домашни любимци ще поскъпнат.Участниците подкрепиха кампанията за \"народен вот\" за Брекзит, на който британците да имат шанс да гласуват \"за\" или \"против\" всяко споразумение, което министър-председателят Тереза Мей успее да постигне с Брюксел.По маршрута имаше и няколко предварително подготвени \"пиш спирки\" с портрети на привърженици на Брекзит, като бившия външен министър Борис Джонсън и бившия лидер на британската Партия за независимост Найджъл Фарадж. ", "date": "2018.10.08", "title": "Кучешко шествие срещу Брекзит"}
{"url": "http://www.cross.bg/hepatit-kynchev-sedmitza-1585708.html", "text": "/КРОСС/ Хепатит А има сезонен характер, след август, когато се събират учениците след лятната ваканция. Достига се връх през октомври-ноември. Това коментира в сутрешния блок на БНТ д-р Ангел Кунчев.Когато говорим за Хепатит А, водеща е личната хигиена.До края на минала седмица регистрираните случаи са 108 в София, като съсредоточаването е основно в квартал \"Факултета\". По думите му ситуацията е под контрол.Д-р Кунчев припомни за епидемичен взрив в Пловдив, където случаите са достигнали 1005. Ваксината не се прави задължително, а е въпрос на избор на родителите. До седмица ще се получи нова пратка, която ще бъде насочена към рисковите райони.Той даде и алтернативния вариант - комбинирана ваксина срещу Хепатит А и Б, но и допълни, че повечето деца вече би трябвало да са ваксинирани срещу Хепатит Б, който влиза в имунизационния календар.", "date": "2018.10.08", "title": "Д-р Ангел Кунчев: 108 са регистрираните случаи на заразени с Хепатит А в София"}
{"url": "http://www.cross.bg/nedoverie-yspeh-stoiichev-1585712.html", "text": "/КРОСС/ Вотът на недоверие към кабинета „Борисов 3“ от гледна точка на обществения дебат е обречен на успех. Това каза в сутрешния блок „Добро утро, България“ на Радио „Фокус“ социологът Кънчо Стойчев.По думите му никой не очаква вотът да свали правителството, но той още сега е постигнал успех, насочвайки вниманието на обществото към изключително важната тема за здравеопазването, където проблемите са натрупвани с години.„Мотивът, от гледна точка на масовото съзнание, е несправяне със здравеопазването, което касае не само сегашното управление. Бомбата е заложена от доста години.Сегашното правителство вече 10 години е на власт.Това е огромен период, в който масовото съзнание свързва проблемите с това правителство.Това е разбираемо, защото десетгодшният период е достатъчно дълъг съотнесен с нормалният човешки живот. Във всички случай темата е толкова чувствителна, че дискусиите, които ще се разгорят във връзка с този вот ще покажат ясно на обществото, че управляващите не се справят с проблемите в здравеопазване“, обясни той.Кънчо Стойчев коментира, че е налице обществено недоверие към политическите инструменти като вот на недоверие, тъй като начинът на дебатиране в България е опорочен. Не се аргументира с разум, а се дават квалификации за това кой какъв е, обясни социологът и добави, че доверието може да се възвърне само след големи сътресения, които по всяка вероятност предстоят.", "date": "2018.10.08", "title": "Кънчо Стойчев: Вотът на недоверие към кабинета „Борисов 3“ е обречен на успех"}
{"url": "http://www.cross.bg/nyama-prehvurlyane-durzhavata-1585703.html", "text": "/КРОСС/ Днес е последният ден, в който по преценка на кметовете на общините могат да се внасят мотивирани предложения за безвъзмездно прехвърляне към държавата на собствеността на язовирите по места, за които стопанисването от местната власт е трудно.Прехвърлянето на собствеността трябва да е с решение на Общинския съвет.В интервю за БНР министърът на икономиката Емил Караниколов съобщи вчера, че от спешен ремонт в страната се нуждаят малко над 400 язовира, но няма повод за паника.В предаварийно състояние, които трябва спешно да се започнат, са около 414 язовира… Нека не създаваме някакво напрежение у хората… Към момента няма никакви проблеми с нито един язовир - нивата са под минимума, няма някакви поражения по стените. Следят са нещата. Те са изпуснати под необходимите нива и съвсем скоро ще започнем ремонтни действия“, каза министърът.", "date": "2018.10.08", "title": "Изтича крайният срок за прехвърляне на язовири от общини към държавата"}
{"url": "http://www.cross.bg/kiril-dobrev-mladezhite-1585701.html", "text": "/КРОСС/ \"Ключът за успеха на БСП е в ръцете на младите хора\". Tова заяви при среща с областните председатели и медийните секретери на Младежкото обединение зам.-председателят на БСП Кирил Добрев. Той припомни, че управляващата партия в момента е с 10-годишна история, точно колкото години съществува младежката структура на БСП.\"За нас вие сте отборът, който ни пази гърба и скоро ще ни наследи\", коментира още Кирил Добрев. Според зам.-председателя на БСП най-голямата задача на младежите е да работят за привличането на повече млади хора към каузите на левицата. Той не изключи възможността разговор за обединено ляво да тръгне именно от младежките организации, защото те не са натоварени с негативите и междуличностните отношения от миналото.Кирил Добрев отговаря повече от два часа на въпроси на младежите. В хода на дискусията имаше въпроси, свързани с предстоящите избори за Европейски парламент и участието на младите хора в кампанията, състоянието на младежките структури по места и възможностите за работа с НПО и граждански сдружения.", "date": "2018.10.08", "title": "Кирил Добрев: Ключът за успеха на БСП е в ръцете на младежите"}
{"url": "http://www.cross.bg/animal-hoyp-produlzhava-1585702.html", "text": "/КРОСС/ Разследването по случая с проявена жестокост към куче във Варна продължава. Все още няма арестуван. Кучето, вързано за пикап, е било влачено по варненски булевард.Установен е собственикът на автомобила, но се изяснява дали той или някой друг е шофирал.„Анимал Хоуп” – България отправи апел във „Фейсбук” свидетелите да отидат в полицията и да подадат жалба писмено.„Призовахме ги да не бъдат анонимни, да имат смелостта и да покажат гражданска позиция, защото така не може да продължава. Много е радостно, че преките свидетели подадоха жалба. Нетърпимо е, трябва да има реакция”, заяви Мариела Тасева от организацията.Според Елена Николаева от „Анимал Хоуп” случаят показва чувството за безнаказаност на извършителите, които по думите ѝ се смятат за недосегаеми.", "date": "2018.10.08", "title": "Продължава разследването за проявена жестокост към куче във Варна "}
{"url": "http://www.cross.bg/remont-miliona-levski-1585700.html", "text": "/КРОСС/ Още 8 милиона буквално изхвърли на вятъра Столична община за поредния не качествен и некадърен ремонт, този път на бул.\"Васил Левски\".Поредното разхищение идва на фона на некачествения ремонт на за които стана ясно преди дни и за които общината плаща близо 22 милиона лева.Снимки на лошо положени плочки, бордюри и настилка получихме от инициативата \"София: Моят град\" в социалната мрежа.                        Фотографиите са направени в петък, 5 октомври 2018 г., на  ул.\"Шипка\" 1 и бул.\"Васил Левски\", пред сградата на Националната художествена академия.                       На тях се виждат проблеми по ремонта, които дори след довършителни работи едва ли ще могат да бъдат премахнати.Питаме се до кога Столична община ще налива милиони в фирми, който всеки път е нужно да правят ремонт на ремонта и ремонт на вече направения ремонт?                       И припомняме,че ремонта на бул.\"Васил Левски\" струва на общината 8 милиона лева.3 ", "date": "2018.10.08", "title": "Столична община хвърли нови 8 милиона лева на вятъра"}
{"url": "http://www.cross.bg/kytev-protesta-nego-1585694.html", "text": "/КРОСС/ Депутатът от БСП Антон Кутев коментира твърденията, че е идеолог на протеста на майките на деца с увреждания, с думите, че това е вулгаризиране на темата от страна на някои среди. Той ги определи като опит за целенасочена политическа атака.Кутев изтъкна, че разпространеният чат, в който се призовава за подкрепа на протеста, не е вътрешнопартиен на БСП, а чат на социалната комисия, в който е писал депутатът от БСП Георги Гьоков. Там Гьоков е поканил депутатите от комисията да подкрепят протеста.„Отидохме с около 20-30 младежи. Още същата вечер на протеста ясно съм написал в страницата ми във „Фейсбук”, че с младежи от БСП сме подкрепили протеста на майките, защото считаме, че е справедлив”, обясни Антон Кутев.„Исках да покажа на майките на деца с увреждания, че наистина ги подкрепяме. Исках да покажа отношение, но в никакъв случай не е било яхване на протеста. Не ставаше дума за масовка – нямаше и 30 души, от които 4-5 бяха депутати от социалната”, разясни той.По думите му протестът е на група хора, които са „притиснати до стената”. „Те нямат избор и затова ще стигнат до края. Тук не е борба за втори цветен телевизор, тук борбата е за оживяване”,Кутев отбеляза, че не е виждал есемеси от премиера Бойко Борисов до лидера на БСП Корнелия Нинова с молби от редиците на левицата. Той изтъкна, че самият той никога не е изпращал есемеси и не се е обаждал на Борисов. „С Борисов съм се виждал за последен път преди 12 г. в кабинета му, когато беше кмет на София, а аз – общински съветник от опозицията”, каза Кутев.Според него Нинова изобщо не е трябвало да влиза в тази тема. „Няма проблем в това някой български депутат да изпрати есемес на премиера, да си говори с него и да се среща с него. Няма и лошо той да иска нещо, стига това, което иска, да не е лична облага, а да бъде нещо, което касае гражданите”, смята депутатът от БСП.„Не е проблем в това дали някой е пращал есемеси, а какво са съдържали. Съществено е дали някой е искал лично облагодетелстване от Борисов”, посочи Кутев.По думите му вот на недоверие към кабинета, специално за здравеопазването, трябва да има.„Системата е пред рухване. Министърът предлага как да вкара още пари в системата”, каза Антон Кутев. Според него „управлението се клати само” и е „пред падане от само себе си поради некадърност”.", "date": "2018.10.08", "title": "Антон Кутев: Не сме яхвали протеста на майките на деца с увреждания"}
{"url": "http://www.cross.bg/zaradi-hemodializa-bolnitzata-1585693.html", "text": "/КРОСС/ Центърът за хемодиализа във Видинската болница днес трябва да поднови работа, след като от четвъртък процедурите спряха заради авариен ремонт и всички пациенти бяха пренасочени към Монтана, съобщава радио Видин. Директорът на болницата д-р Цветан Василев поясни, че по план до обяд трябва да се извърши дезинфекцията след направения ремонт, за да може до края на деня да започне приемането на пациенти.В сряда пациент на Центъра за хемодиализа почина, а преди седмица центърът премина на авариен режим заради повреда в медицинската апаратура.Очакват се и резултатите от проверка, която министърът на здравеопазването разпореди заради смъртта на пациент в отделението.„В момента тече много сериозна проверка. Имам много подробна информация, която ми е предоставена от директора на болницата. Когато получа резултатите от проверката, тогава пред вас трябва да кажа цялата истина. Сега е възможно проверките да покажат и други неща, за които засега има информация, но няма да излезе истината. До петък хемодиализата е работила съвсем нормално“, каза здравният министър Кирил Ананиев в края на миналата седмица.", "date": "2018.10.08", "title": "Очаква се Центърът по хемодиализа във Видин да поднови работа"}
{"url": "http://www.cross.bg/vila-astun-petrov-1585696.html", "text": "/КРОСС/ Стилиян Петров може да наследи на мениджърския пост в Астън Вила уволнения наскоро Стив Брус, пишат медиите на Острова.Другите варианти за позицията са Дуайт Йорк, Тиери Анри и Дийн Смит. Анри би работил във Вила в тандем с Джон Тери, който обяви края на футболната си кариера в неделя.При загубата на Астън Вила с 1:2 от Милуол в събота на пейката бе шотландецът Кевин Макдоналд.Отборът е на 15-о място в Чемпиъншип, като има само 3 победи от началото на сезона.", "date": "2018.10.08", "title": "Стилиян Петров поема Астън Вила?"}
{"url": "http://www.cross.bg/godina-beshe-defitzit-1585695.html", "text": "/КРОСС/ Към края на август 2018 г. консолидираната фискална програма е на излишък от 2,4 млрд. лв. Натрупването на подобен излишък към края на лятото се наблюдава вече трета поредна година, като за последните две той е изцяло по националния бюджет, тоест няма някакви изкривявания покрай европейските средства, пише Инвестор.Някои дори го определиха и като рекорден и може би с право спрямо текущата конюнктура, но все пак нека припомним, че към август 2008 г. по време на предходния бум излишъкът по националния бюджет беше достигнал 4,1 млрд. лв., пише в анализа на Петър Ганев от екипа на Института за пазарна икономика.Това, което е сходно в изпълнението на бюджетите от последните три години и от преди десет години, е, че и тогава и сега: 1) излишъкът е в известна степен предварително зададен в бюджетната процедура и 2) голяма част от натрупаното в края на лятото ще се разходва до края на годината. През миналата година например, излишъкът по националния бюджет към август беше 2,1 млрд. лв., а към края на декември се сви до 309 млн. лв. Това бясно разходване в края на годината винаги е привличало политиците, затова и бюджетът се планира с резерви.През следващите месеци огромна част от дискусиите ще се фокусират именно върху  на държавата и новия бюджет. В случая обаче е важно да поставим две други теми.Първата е свързана с бюджетното салдо – докога ще се планира бюджетът с, при положение, че се трупат огромни излишъци?Втората касае данъците – защо и през 2019 г. се предвижда увеличение на данъчната тежест? В условията на подем, в т.ч. рекордно голяма заетост и рекордни приходи в бюджета, се говори за планиран дефицит и по-високи данъци, вместо за обратното.Официално бюджетът у нас продължава да се приема на дефицит. За 2016 г. беше заложен дефицит в размер на 2% от БВП, докато изпълнението беше на плюс – излишък от 1,6% от БВП. За 2017 беше заложен дефицит в размер на 1,4% от БВП, а изпълнението отново беше на плюс, този път излишък от 0,9% от БВП.Сега за 2018 г. отново е заложен дефицит от 1% от БВП и по всичко личи, че за поредна година ще има излишък. Това разминаване не бива да продължава – документите все пак трябва да имат някакви допирни точки с реалността. Това планиране на дефицит формира и говорене за търсене на пари, съответно за повишение на данъците, където е възможно.В средносрочната бюджетна рамка е записано, че ще бъде достигнат чак през 2020 г., а през 2019 г. ще сме на дефицит от 0,5% от БВП. Точно това трябва да бъде коригирано и Министерство на финансите да остави идеята за постепенна консолидация на бюджета с по 0,5% от БВП на година – свиването на дефицита се случи още през 2016 г. и няма никаква нужда да продължаваме с фиктивните стъпки, които бяха заложени преди години. Бюджетът за 2019 г. трябва да се планира на излишък, защото точно това се прави, когато една икономика е в пика на растежа – трупат се резерви за лошите години.Данъчната тема е особено интересна. Общо взето, след въвеждането на  от 2008 г. липсват каквито и да е било стъпки за намаляване на данъците. Вече 10 години наблюдаваме постепенно покачване на данъци – всяка година или ще се появи някакъв нов данък, или някой данък леко ще се покачи, или пък осигурителната тежест ще е нагоре. Да, големи промени не се правят, но има , които ощетяват данъкоплатците. Всяка една година могат да се изкарат три-четири примера за повишение на данъците, който някак си се „замитат” в публичния дебат.През текущата година според разчета на Министерство на финансите, повишените данъци ще струват на данъкоплатците 450 млн. лв. Това не са сметки на автора, а официалните разчети за дискреционните данъчни мерки в Бюджет 2018 – конкретно покачването на осигуровките за пенсии, по-високите минимални осигурителни доходи и повишения акциз върху цигарите. Тук дори не влиза по-високият акциз върху нагреваемите изделия, който бе гласуван в средата на годината. Това са само примерите от тази година.През 2019 г. по всичко личи, че отново не се планира някакво  на данъците. Напротив, вече се разкри идеята за от 2 600 лв. на 3 000 лв. Тоест всички, които получават заплати над 2 600 лв., ще понесат допълнителна осигурителна тежест.Дискутира се и , което вече ще удари всички. Уж ще се прави реформа, но към момента единственото сигурно е, че ще трябва данъкоплатецът да се бръкне повече.Отново в добра година и при постигната рекордна заетост, държавата ще обложи допълнително трудещите се. А последните се справят повече от добре, що се касае до пълнене на бюджета – приходите от данъка върху доходите към август 2018 г. спрямо август 2017 г. показват ръст от 308 млн. лв. (+15%), а при осигурителните приходи ръстът е от 745 млн. лв. (+14%).Ако трябва да обобщим, то в последните месеци на 2018 г. може да очакваме ударно харчене и какви ли не бюджетни изненади. Най-вероятно, обаче, бюджетът ще си завърши на излишък, което означава, че вече трябва и да планира такъв занапред. За 2019 г. държавата планира отново да повиши данъците върху трудещите се – по стар обичай през осигурителната тежест, вместо да се мисли за намаляване на данъчната тежест. Такива възможности не липсват. Миналата година коментирахме такива варианти, ще ги представим и тази. Тази седмица също беше направено такова предложение конкретно за корпоративния данък.В контекста на излишъка можем да обърнем и основните идеи на управляващите:1) вместо да се вдига , просто да се премахнат всички минимални прагове – нали се подготвя механизъм за определянето на минималната заплата, за какво още са нужни праговете?;2) вместо здравната реформа да върви с вдигане на вноски, може да се раздели вноската към здравната каса и съответно да се премахне монополът на НЗОК – нали това беше идеята, още когато бе вдигната вноската от 6 на 8 процента? Ето само два примера как може да се мисли в различна посока.", "date": "2018.10.08", "title": "При пореден излишък управляващите мислят за по-високи данъци"}
{"url": "http://www.cross.bg/rysiya-italianskoto-milanezi-1585697.html", "text": "/КРОСС/ Министрите на външните работи на Русия Сергей Лавров и на Италия Енцо Миланези ще се срещнат в Москва, предава Интерфакс, цитиран от Фокус.Както заяви по-рано говорителят на руското външно министерство Мария Захарова, \"от министрите се очаква да разгледат състоянието и перспективите за двустранни отношения в икономическата, финансовата, хуманитарната и културната сфера по време на разговорите\".\"Министрите ще обсъдят и ключови международнивъпроси, включително положението в Сирия, Либия и Украинския конфликт, взаимодействието в ОССЕ, като се вземе предвид италианското председателство в организацията тази година\", каза Захарова.За Миланези това ще бъде първото посещение в Русия като италиански външен министър след формирането на италианското правителство през юни 2018 г.", "date": "2018.10.08", "title": "Министрите на външните работи на Русия и Италия ще се срещнат в Москва"}
{"url": "http://www.cross.bg/ataka-obyavi-zasedanie-na-koalitzionniya-suvet-1585698.html", "text": "/КРОСС/ Заседание на Коалиционния съвет на управляващата коалиция ще има днес в сградата на Министерския съвет, съобщи пресцентърът на партия „Атака“.Очаква се то да започне в 9 ч. и да предшества заседанието на съвета за тристранно сътрудничество, което трябва да стартира в 11 ч.", "date": "2018.10.08", "title": "„Атака“ обяви заседание на Коалиционния съвет"}
{"url": "http://www.cross.bg/filharmoniya-sofiiiskata-kontzert-1585699.html", "text": "/КРОСС/ \"Германското клавирно чудо\" Берн Глемзер е звездата в програмата на Софийската филхармония днес, 8 октомври, от 19 ч. в зала \"България\". Под диригентската палка на Найден Тодоров той ще изпълни Концерт за пиано и оркестър 4 на Бетовен. Ученик на Виталий Маргулис, Глемзер е лауреат на най-престижните клавирни конкурси - \"Алфред Корто\", \"Рубинщайн\", \"Чайковски\", \"Бузони\", \"Калас\". Неговата интерпретация на Концерт за пиано 2 на Рахманинов звучи в саундтрака на \"Човекът-паяк 3\". Във втората част Софийската филхармония, Националният филхармоничен хор и сопраното Вера Гиргинова ще представят \"Магнификат\" на английския композитор Джон Рутер.", "date": "2018.10.08", "title": "\"Магнификат\" на Джон Рутер звучи в зала \"България\""}
{"url": "http://www.cross.bg/vaklin-ivancheva-dyulgerov-1585692.html", "text": "/КРОСС/ В Специализирания наказателен съд днес започва делото срещу отстранената кметица на „Младост“ Десислава Иванчева, бившата ѝ заместничка Биляна Петрова и бившия районен кмет Петко Дюлгеров.Тримата са съд по обвинение, че са изнудвали строителния предприемач Александър Ваклин, за да бъде придвижена преписката му за разрешение за строеж в квартала.След като на предишното съдебно заседание съдът прецени, че в обвинителният акт не са допуснати съществени процесуални нарушения днес заключителната му част трябва да бъде прочетена в съдебната зала.Той описва как, според прокуратурата, е взето решението за изнудването на Ваклин. Инициатор била Иванчева, помагала ѝ Петрова, а Дюлгеров предложил да е посредник в контактите със строителния предприемач.Първоначалната обсъждана сума била 250 000 лева, но след като станало ясно, че Ваклин има интерес и към други терени в Младост, била удвоена, пише в обвинителния акт. Той описва как се договаряли мястото и начинът на предаване на първата вноска от подкупа - 70-те хиляди лева, който бяха намерение у тримата подсъдими при показните им арести  на 17 април.От обвинителния акт става ясно, че бял тефтер на Десислава Иванчева е едно от основните доказателства за корупционната афера. Той е бил намерен  в дамската ѝ чанта, а на първите му две страници имало инициали и суми.От ареста си и досега отстранената кметица и бившата ѝ заместничка твърдят, че са невинни и че са жертва на схема, организирана от третия подсъдим - Петко Дюлгеров,  и подалия сигнал, че е изнудван  - Александър Ваклин.Бизнесменът ще е сред първите разпитвани по делото, както и съпругата му и десетки общинските служители.", "date": "2018.10.08", "title": "Започва делото срещу кметицата на „Младост“"}
{"url": "http://www.cross.bg/lyubov-pravyat-dobrinite-1585680.html", "text": "/КРОСС/ \"Добрините, които се правят не от любов и грижа към човека, а за собствено удовлетворение, съвсем не са добри. Където няма любов, там няма и добро.\" Николай Бердяев, руски философ и публицист", "date": "2018.10.08", "title": "Добрините, които се правят не от любов..."}
{"url": "http://www.cross.bg/chasa-sofiyaot-provede-1585686.html", "text": "/КРОСС/ София.От 11.00 часа в Министерския съвет Националният съвет за тристранно сътрудничество ще проведе заседание. Ще бъде обсъден проектът на Закон за изменение и допълнение на Закона за корпоративното подоходно облагане, внесен от министъра на финансите.***София.От 10.00 часа във Втора английска езикова гимназия „Томас Джеферсън\" министърът на образованието и науката Красимир Вълчев ще открие STEM център с виртуални лаборатории за учене, изграден по проект за иновация.***София.От 09.00 часа в IV състав на Специализирания наказателен съд ще се гледа делото срещу Васил В., Велизар В., Иван А., Марин К. и Пейо П., обвинение в организиране и ръководене на организирана престъпна група.***София.От 09.00 часа в XII състав на Специализирания наказателен съд ще се гледа делото срещу Римял А., Ремо А., Атанас Г. и Стоян И., обвинени в участие в ръководството на престъпна организация или група.***София.От 09.30 часа в II състав на Специализирания наказателен съд ще се гледа делото срещу Пламен А. и Любка Д., обвинени в съставяне на официален документ с невярно съдържание.***София.От 09.30 часа в XVI състав на Специализирания наказателен съд ще се гледа делото срещу Йордан Н. и Андриан А., обвинени в организиране и ръководене на организирана престъпна група.***София.От 10.00 часа в VIII състав на Специализирания наказателен съд ще се гледа делото срещу Гьорче В., Борис Б., Емил Д. и др., обвинени в образуване и ръководене на организирана престъпна група.***София.От 10.00 часа в хотел „Хилтън\", зала „Вихрен\", на пресконференция ще бъде представен български научен проект със световно значение, който се финансира от Европейския съюз. Пресконференцията на тема „Европейски инвестиции в иновативни здравни решения: проектът MaXIMA\" ще бъде открита от Огнян Златев, ръководител на Представителството на Европейската комисия в България.***София.От 10.30 часа в Института за икономически изследвания при Българската академия на науките ще се проведе Международен семинар за китайската икономика и предизвикателствата пред световната икономика.***София.От 10.30 часа в ХVIII състав на Специализирания наказателен съд ще се гледа делото срещу Андреан А., Благо А., Венцислав Ф. и др., обвинени в организиране и ръководене на организирана престъпна група.***София.От 10.30 часа в централата на ДСБ (бул. Витоша 18, вход от към ул. Кърниградска) ще се проведе пресконференция, на която Демократична България ще изложи своята позиция по данъчните идеи на властта.***София.От 10.30 часа в Литературен клуб „Перото\" ще се състои семинар на тема „Пълноценно включване на глухите хора, чрез качествени услуги\".***София.От 11.00 часа в ХVI състав на Специализирания наказателен съд ще се гледа делото срещу Крум К., Мирослав Е. и Свилен Г., обвинение в организиране и ръководене на организирана престъпна група.***София.От 11.00 часа в заседателната зала на Националния археологически институт с музей при Българската академия на науките ще се състои пресконференция във връзка с предстоящи общи изложби на НАИМ-БАН, Археологическия музей на Македония и Народния музей в Белград.***София.От 11.00 часа в пресклуб „България\" на Националния стадион „Васил Левски\" ще се проведе пресконференция във връзка с предстоящото 49-о рали „България\", което ще се проведе от 12 до 14 октомври в района на Варна.***София.От 12.00 часа „Политическа група 5\" ще проведе онлайн брифинг, който ще се излъчва на живо във Фейсбук страницата на политическата формация.***София.От 13.00 часа в Голямата конферентна зала на Университета за национално и световно стопанство ще се проведе национален форум „Предизвикателствата пред държавните висши училища в България: тенденциите за развитие - година по-късно\". Сред участниците във форума са: министърът на образованието и науката Красимир Вълчев, проф. д.ик.н. Стати Статев, ректор на УНСС и др.***София.От 13.30 часа в XIV състав на Специализирания наказателен съд ще се гледа делото срещу Десислава Иванчева, Биляна Петрова и Петко Д., обвинени в подкуп.***София.От 14.00 часа в V състав на Специализирания наказателен съд ще се гледа делото срещу Илчо И., Станко Ж., Евгений И. и др., обвинени в образуване и ръководене на организирана престъпна група.***София.От 14.30 часа в VII състав на Специализирания наказателен съд ще се гледа делото срещу Стефан М.***София.От 15.00 часа в пресклуба на БТА Движение „Заедно\" ще даде пресконференция за новоприсъединилите се политически и граждански организации към движението.***София.От 15.30 часа в І-19 състав на Софийския градски съд ще се гледа гражданско дело № 3696/2017 г. Бойко Борисов срещу Корнелия Нинова.***София.От 18.00 часа в галерия „Академия\" на ул. „Шипка\" 1 ще бъде открита изложба „Медална скулптура\" и ще бъде връчена наградата ANS „Sanford Saltus\" за 2017 г.***София.От 18.30 часа пред църквата „Св. Неделя\" ГД „БОЕЦ\" ще запалят свещ в памет на убитата жена в Русе.***София.От 19.30 часа в зала 42 на НДК ще се състои официалното представяне на романа на Мария Лалева „Живот в скалите\".***София.От 20.00 часа в зала 1 на НДК ще се състои комедиен моноспектакъл „Забраненото шоу на Рачков\".***Благоевград.В 12.00 часа кметът на Благоевград ще даде пресконференция по актуални теми.***Бургас.От 18.00 часа в конферентната зала на Гранд хотел и СПА Приморец официално ще бъде даден старт на Порт Прим Арт Фест 2018.***Варна.От 09.30 до 10.30 ч. в Заседателната зала на Медицински университет - Варна, ет. 2, ще бъде дадена пресконференция по повод стартиране на проекта „Зеленият двор на Варна\". На пресконференцията ще присъстват лекторите на научнопрактическата конференция \"Зеленият двор в полето на родителството и ранното детско развитие. Интелектуалното наследство на Франсоаз Долто\" - детският психиатър и психоаналитик Мириам Сежер, психоаналитикът Мари Кристин Лазник, консултираща ранен аутизъм и доц. д.п.н. Моника Богданова - психоаналитик, преподавател във Факултета по педагогика в СУ „Св. Климент Охридски\" и основател на първия „Зелен двор\" у нас в столицата.***Варна.От 10.00 часа в заседателната зала на МБАЛ „Св. Анна\" във Варна ще се проведе пресконференция във връзка с официално дарение на медицинска апаратура - ковьоз от Сдружение „Аз вярвам и помагам\". Средствата са събрани от предаване за рециклиране на пластмасови капачки и дарения.***Варна.От 12.00 часа в зала „Варна\" на Общината ще се проведе пресконференция по повод предстоящото провеждане на InnoWave Summit 2018 високотехнологична конференция за дигитализацията на бизнеса и обществения сектор.***Видин.От 10.30 часа в регионалния пресклуб на БТА ще се проведе пресконференция на депутата от ПП ГЕРБ Владимир Тошев.***Добрич.От 9.30 часа в Детска градина № 12 ще се проведе куклен спектакъл „Таласъмът Тропалан\".***Добрич.От 18.00 часа в Регионална библиотека „Дора Габе\" ще се проведе среща-разговор с Георги Тодоров - публицист, изследовател на историята, културата и изкуството.***Добрич.От 19.00 часа в Драматичен театър „Йордан Йовков\" ще се играе спектакълът „Гераците\".***Пазарджик.Вицепремиерът и министър на външните работи Екатерина Захариева ще посети Пазарджик. От 15.20 ч. е предвидено посещение в Държавно предприятие „Българо-германски център за професионално обучение\". В 16:30 ч. Захариева ще бъде в Центъра за социална рехабилитация и интеграция на лица с онкологични заболявания във връзка с предстоящия старт на ХVII-та кампания за борба с рака на гърдата. От 17.00 ч. е предвидена обиколка на новата производствена база на фирма „РАЙС\" ООД - водеща българска компания за производство и рециклиране на металорежещи и металообработващи машини и един от най-големите инвеститори в регионалната икономика. От 17.45 ч ще се проведе среща с журналисти във фирма „РАЙС\". От 18.00 ч в конферентната зала на „РАЙС\" ООД министър Екатерина Захариева ще се срещне с членовете на Сдружението на частните предприемачи и работодатели в Пазарджик.***Пазарджик.От 17.00 часа в централната сграда на Регионалния исторически музей в Пазарджик ще бъде открита изложбата „Пазарджишкото възрожденско училище\".***Плевен.От 10.30 часа в регионалния пресклуб на БТА ще бъдат представени резултатите от младежки обмен в областта на социалното предприемачество в Манчестър, в областта на здравеопазването.***Пловдив.Общинските съветници от ГЕРБ Даниела Дженева, Атанас Узунов, Александър Радев, Спартак Николов, Вихър Захов, Вера Тоскова и Ели Гатева ще проведат приемни за граждани. Графика им може да видите тук.***Пловдив.Народните представители от ГЕРБ-Пловдив Менда Стоянова, Димитър Лазаров, инж. Атанас Ташков и Спас Гърневски ще проведат приемни за граждани. Графика им може да видите тук.***Пловдив.От 09.00 часа в Зала 1 на Апелативен съд ще се гледа делото на 60-годишния с инициали Г.Я., който е признат за невинен по повдигнатото му обвинение за откриване и несъобщаване, унищожаване или повреждане на културна ценност.***Пловдив.От 09.00 часа в Зала 10 на Окръжен съд ще се гледа делото на подсъдимия Емил М. за злоупотреба с банкова карта, която намерил и теглил пари от нея сумата от 2581 лв.***Пловдив.От 09.30 часа в Зала 1 на Окръжен съд ще се гледа делото на подсъдимите Румен Р. и Рангел Р.. Срещу Румен Р. е повдигнато обвинение за опит за умишлено убийство на повече от едно лице, между които и две малолетни лица, както и за притежание на незаконни ловна пушка и 4 броя ловни патрони. Срещу Рангел Р. е повдигнато обвинение за опит за умишлено убийство на едно лице с инициали А.А.***Пловдив.От 10.00 часа в Зала 5 на Окръжен съд ще се гледа делото на подсъдимите Симеон В., Димитър Д. и Петьо К.. Срещу подсъдимия Симеон В., който е професор в катедра „Техническа механика и машинознание\" в Университет по хранителни технологии /УХТ/ Пловдив, са повдигнати обвинения за подкуп от студент, както и за притежание на незаконни 32 броя патрони за стандартни бойни пистолети. Срещу подсъдимия Димитър Д. са повдигнати обвинения за съучастие.***Пловдив.От 12.00 часа в клуба на ВМРО - Пловдив на бул. „Марица\" № 51, под моста на Герджика, ВМРО - БНД Пловдив ще даде пресконференция.***Пловдив.От 16.00 в централния офис на ГЕРБ - Пловдив на бул. „Марица\" 91 народният представител на ГЕРБ Менда Стоянова ще проведе приемна с граждани.***Пловдив.От 16.00 часа в партийния офис на ул. „Стефан Стамболов\" № 21 народният представител инж. Атанас Ташков ще проведе приемна с граждани.***Пловдив.От 16.00 в офиса на ГЕРБ на ул. „Коста Паница\" № 5 народният представител Спас Гърневски ще проведе приемна с граждани.***Пловдив.От 16.30 часа в партийния офис на ГЕРБ на улица „Прага\" 2 народният представител Димитър Лазаров ще проведе приемна с граждани.***Пловдив.От 18.30 часа в залата на първия етаж в сградата на Тракийско дружество „Войвода Руси Славов\" ще бъдат представени две култури - френска и тракийска.***Раднево.От 16.30 часа депутатът от ПП ГЕРБ Радостин Танев ще проведе приемна за граждани в офиса на партията на ул. „Май\" 5.***Русе.От 18.30 часа в Екомузей с аквариум ще бъде открита изложбата „За копнежа и природата\", представяща част от фонда на фестивала „Процес - пространство\".***Стара Загора.От 10.00 часа до 12.00 часа народният представител от ПП ГЕРБ Маноил Манев ще проведе приемна за граждани в приемен офис на адрес: гр. Стара Загора, ул. „Кольо Ганчев\" 62, ет.3.***Стара Загора.От 10.15 часа до 15.30 часа в центъра на град Стара Загора - до паметника „Свети Георги Победоносец\" в парк „Александър Стамболийки\" (парк „Алана\") ще се проведат безплатни скринингови изследвания за хепатит В и C.***Стара Загора.От 18.00 часа в залата на първия етаж на РБ „Захарий Княжески\" ще се проведе концерт на рок група „Three for Silver\" САЩ.***Стара Загора.От 19.00 часа в Драматичния театър ще се играе постановката „Сватбата на Фигаро\".*** Шумен.От 14.00 часа в театъра ще се проведе пресконференция относно премиерата на танцовия спектакъл „Невъзможност в най-чист\" на Стефания Георгиева.*** Шумен.От 19.30 часа в залата на Народното читалище „Добри Войников-1856\" ще се състои тържественото откриване на Международния конкурс за камерно пеене „Панчо Владигеров\". ", "date": "2018.10.08", "title": "Предстоящи събития за 8 октомври"}
{"url": "http://www.cross.bg/nachev-lekarstva-bolnitzite-1585690.html", "text": "/КРОСС/ „Последното предложение за реформа в здравеопазването за мен е опит да се направи нещо. Не трябва да се мисли как да се спасят болниците, а за пациента. Няма държава с толкова много лечебни заведения на глава от населението”. Това обяви в предаването „Тази сутрин” проф. Генчо Начев, директор на болница „Света Екатерина”.По думите му една от стъпките трябва да е реално остойностяване на медицинските услуги. Цените, по които се плаща в момента на лечебните заведения, са от 2002 г., откогато и заплати, и цените на консумативи, ток, вода, и парно са се увеличили доста, напомни професорът. Нужен е обаче и рейтинг на болниците, смята професорът.Относно разкритията за злоупотреби с лекарства за онкоболни Начев коментира, че съществуват схеми за източване на Здравната каса с лекарства.„Сбъркана е лекарствената политика, няма държава, в която да се отделят толкова пари за лекарства, колкото за болнична помощ. Знаем колко са мощни фармацевтичните лобита – всяко ново лекарство се представя ката панацея, че едва ли не лекува всичко, спекулира се с нещастието на хората”, каза директорът на „Света Екатерина”.", "date": "2018.10.08", "title": "Проф. Генчо Начев: Не трябва да мислим как да спасим болниците, а за пациентите"}
{"url": "http://www.cross.bg/sred-tezhka-katastrofa-1585689.html", "text": "/КРОСС/ Най-малко 20 души загинаха при тежка катастрофа в САЩ в американския град Скохери, близо до Ню Йорк.Според информацията до момента голяма лимузина, спускаща се с огромна скорост по наклон, е връхлетяла група хора пред популярен сред туристите магазин.18 от жертвите са в лимузината, а две сред хората на паркинга пред магазина. Според очевидци колата вероятно се е движела с над 100 км/ч., а след удара се е чул трясък като при експлозия.", "date": "2018.10.08", "title": "Най-малко 20 жертви на тежка катастрофа в САЩ"}
{"url": "http://www.cross.bg/tema-ryse-stydioto-1585685.html", "text": "/КРОСС/ БНТ, „Сутрешен блок\"Тема: Убийство в Русе. Докъде стигна разследването за убийството на тв водещата?Тема: Между България и Украйна. Българските теми по света и у нас - гостува вицепремиерът Валери Симеонов.Тема: Въздушна сила. Как ще бъдат избрани новите изтребители? Председателят на Комисията по отбрана Константин Попов.Тема: Кога ще има споразумение между Европейския съюз и Великобритания? Заместник-министърът по Брекзит Суела Бравeрман, специално за БНТ.Тема: Защо нарастват случаите на заразени с хепатит А?Тема: Енергийните напитки и децата. Какви са опасностите?Тема: От Токио: Най-големият рибен пазар в света ще бъде преместен. Защо?Тема: От архива: Папата среща Джаки Кенеди, уникални кадри от 1965-а.БТВ, \"Тази сутрин\"Тема: Брутално убийство на 30-годишна журналистка от Русе. Ще заловят ли извършителя?Тема: На живо, от Варна: Недоволство и възмущение след поредната жестокост срещу животно.Тема: Ще успее ли третият вот на недоверие срещу правителството и стои ли БСП зад протестите на майките? В студиото - зам.-председателят на ПГ на левицата Антон Кутев.Тема: За здравната реформа и новите лимити за пациентите. Коментар на проф. Генчо Начев.Тема: Новата тема в „Чети етикета\", с Биляна Гавазова.Тема: Идва ли краят на високите цени на жилищата и ще поскъпнат ли ипотечните кредити? Нова телевизия, „Здравей, България\"Тема: Кой е убиецът на телевизионната водеща от Русе? Пряко - какви са версиите за престъплението? В предаването ще видите още:Тема: Търговия с живот. Изнасяли ли са лекари медикаменти за онкоболни хора в чужбина?Тема: Лятно или зимно часове време ще избере страната ни? И колко още ще поскъпва газът - в студиото енергийният министър Теменужка Петкова.Тема: За опасностите от смърт на пътя. Има ли съмнително лоби зад контрола за пътна безопасност? Репортаж на Марин Николов.Тема: Ремонти след ремонтите. След скандалите в София - има ли слабости в обществените поръчки?Тема: \"Пълен абсурд\" с Румен Бахов. Ново напрежение заради премиването на автобуси в локалното платно на оживен булевард.Тема: 300 км на сърф в от Дуранкулак до Резово. Среща с Илияна и Йоан, които поеха трудно пътешествие срещу замърсяването на морето.Тема: Деца свирят за деца. На живо - кои са талантите, които ще подкрепят децата със синдром на Даун? ", "date": "2018.10.08", "title": "Теми и гости в ефира"}
{"url": "http://www.cross.bg/rodeni-na-oktomvri-1585681.html", "text": "/КРОСС/ Бедо Доганян - председател на „Синергон холдинг\" Митко Събев - директор на \"Петрол Холдинг\", собственик на ФК „Черноморец\". Радка Тончева - изпълнителен директор и член на съвета на директорите на Обединена българска банка (ОББ). Завършила УНСС - София. Десислава Атанасова - депутат Захари Сираков - футболист Ивелина Василева - зам.-министър на околната среда Йордан Нихризов - политик Красин Химирски - дипломат, поет Бойка Щерева - Лейди Би - певица Силвия Хубенова - депутат", "date": "2018.10.08", "title": "Родени на 8 октомври"}
{"url": "http://www.cross.bg/leva-oktomvri-vaycherite-1585687.html", "text": "/КРОСС/Финансовото министерство иска да натовари с ДДС и ваучерите за хранаВ. СегаФинансовото министерство се кани от догодина силно да усложни данъчния режим на ваучерите за храна, което може сериозно да ограничи ползването им от хиляди служители и работници. В пакета данъчни промени, предложени от ведомството за 2019 г., се предвижда още при издаването на ваучерите върху стойността им да бъде начисляван ДДС, който ще трябва да се плаща от работодателите. Те обаче няма да имат право на данъчен кредит. Как ще бъде избегнато двойното плащане на налога, тъй като в магазините крайните потребители също плащат ДДС, засега не е ясно. От Асоциацията на операторите на ваучери за храна алармираха, че подобна промяна противоречи на някои основни принципи на облагането с ДДС и поставя под риск положителните ефекти от тази социална придобивка. Тя е една от най-предпочитаните и за служителите, и за работодателите, тъй като е лесно приложима и спестява данъци и осигуровки върху добавка към заплатата в размер до 60 лева месечно.Над 200 общини се чудят да прехвърлят ли язовири на държаватаВ. СегаПовече от 200 общини не са заявили дали ще продължават да стопанисват язовирите си, или ще ги прехвърлят на държавата. Крайният срок изтече, а само 46 са решили, че се отказват от водоемите, защото нямат пари да се грижат за тях. Става дума за общо 1247 обекта. Според последните проверки 858 язовира у нас се нуждаят от ремонти, а 414 от тях са в предаварийно състояние, отбеляза министърът на икономиката Емил Караниколов пред Би Ти Ви. Наскоро правителството създаде ново държавно предприятие, което да поеме водоемите, които общините не могат да стопанисват. А преди това кабинетът направи и друга \"язовирна маневра\" - наля за спешни ремонти 500 млн. лв. в  Държавната консолидационна компания (ДКК), която по принцип управлява акции и цели държавни предприятия и нищо не разбира от хидрообекти. Не е ясно дали парите вече се усвояват и къде, тъй като делата на ДКК поначало тънат в непрозрачност.  А наскоро министър Караниколов, който  отговаря за язовирите, обяви, че 500-те милиона лева са недостатъчни.Ръководството на МВР връчи 341 нови служебни автомобилаВ. СтандартНа церемония в присъствието на премиера Бойко Борисов, главния прокурор Сотир Цацаров, финансовият министър Владислав Горанов, вицепремиера Красимир Каракачанов и председателя на ДАНС Димитър Георгиев министърът на вътрешните работи връчи 341 нови служебни автомобила. Те са предназначени за няколко областни дирекции на МВР.  Автомобилите, от които 51 VW Tiguan и 290 Great Wall Hover, са доставени в изпълнение на проект по Фонд „Вътрешна сигурност\" на ЕС „Подкрепа за справянето с миграционния натиск по българските външни граници\", като част от средствата за спешно подпомагане в размер на 160 млн., които ЕС отпусна на България през есента на 2016 г.НОИзапочва изплащане на пенсиите от понеделникВ. ТрудИзплащането на пенсиите през октомври 2018 г. от Националния осигурителен институт ще започне на 8 октомври (понеделник) и ще приключи на 22 октомври (понеделник), съобщиха от НОИ. Чрез пощенските станции пенсиите ще се изплащат съобразно изготвен график, който ще бъде обявен във всяка една от тях. Преводите на сумите за октомврийските пенсии по сметките на пенсионерите, които получават парите си по банков път, ще бъдат извършени на 8 октомври 2018 г.Чушки и домати най-скъпи от 5 годиниВ. ТрудЦената на чушките и доматите е най-високата тази есен от 5 години насам, показва анализ на Центъра за икономически изследвания в селското стопанство. Цените на дребно на доматите през септември са били 2,34 лв./кг, което е с около 27% повече от стойностите за този месец за последните 5 години. Причината - по-лошите климатични условия у нас, както и в голяма част от Европа. Изкупната цена в момента върви по 1,20 лв. за кг. На борсите оранжерийните се продават по 2,45 лв. за кг, а вносните - по 1,74 лв. за кг, показват данните на Държавната комисия за стоковите борси и тържищата. По пазарите обаче качественият домат гони 6 лева за кг, а по-дребният - 3-4 лева за кг. Подобна е и ситуацията при чушките, на дребно цената им стига 1,82 лв./кг, което е с около 50% над месечните цени за периода 2013-2017. ", "date": "2018.10.08", "title": "Преглед на печата"}
{"url": "http://www.cross.bg/zabrana-rymuniya-provali-1585688.html", "text": "/КРОСС/ Референдумът в Румъния за забрана на гей браковете се провали. Допитването за промени в Конституцията не успя да привлече 30% участие на избирателите.Едва 20 на сто от румънците излязоха до урните, за да гласуват. Референдумът се проведе в два дни.Румънците бяха призовани да се произнесат дали в основния закон да бъде вписано, че само мъж и жена, а не както досега – съпрузи, могат да встъпят в съюз.Застъпниците на оспорваната кауза на референдума признаха поражението си.", "date": "2018.10.08", "title": "Референдумът в Румъния за забрана на гей браковете се провали"}
{"url": "http://www.cross.bg/vlasti-bulgarskite-prizova-1585691.html", "text": "/КРОСС/ Бдение в София ще има тази вечер на пл. \"Св. Неделя\" в памет на жестоко убитата журналиста Виктория Маринова.Разследването на тежкото престъпление, извършено в Русе, продължава. Продължават огледите, разпитите и претърсванията. В помощ на местната полиция са изпратени служители от София.30-годишната телевизионна водеща е убита по особено жесток начин, като преди това е изнасилена. Тялото е открито на брега на Дунав.Убийството има и международен отзвук. Той е отразено от .Председателят на групата на ЕНП Манфред Вебер писа в \"Туитър\", че е шокиран от бруталното убийство на български журналист. \"Моите мисли са със семейството ѝ. Тя е третият журналист, убит в ЕС за една година\", пише Вебер и подчертава, че това е много притеснително че е необходимо спешно българските власти да извършат пълно разследване.Международния комитет за защита на журналистите призова българските власти да извършат задълбочено разследване на убийството.Организацията \"Репортери без граници\" също призова българските власти да хвърлят цялата светлина върху цитирам \"този ужасяващ акт\".Комитета за защита на журналистите призова българските власти да положат всички усилия и да използват всички ресурси, за да изправят отговорните пред правосъдието. Оттам припомнят, че през изминалата година вече са убити двама журналисти заради работата им – малтийска разследваща журналистка Дафне Галиция, която беше убита през октомври 2017 година от експлозия в колата й, както и словашкият разследващ журналист Ян Куциак, застрелян през февруари.Полицията обяви, че работи по всички възможни версии – и свързани с работата на жертвата, и с личния ѝ живот. Тепърва ще се изяснява дали Маринова е станала случайна жертва или е била следена.", "date": "2018.10.08", "title": "Бдение в София и Русе в памет на жестоко убитата журналистка Виктория Маринова"}
{"url": "http://www.cross.bg/simeonov-sekretar-glaven-1585711.html", "text": "/КРОСС/ Не трябва да притискаме ГЕРБ за главен секретар на МВР, по-добре да се внимава с избора, за да не го освобождаваме след няколко месеца.Това каза вицепремиерът Валери Симеонов в „Сутрешен блок“ па БНТ.Във връзка с липсата на главен секретар и убийство на журналист в Русе, Симеонов коментира: „МВР си има своите специалисти, професионалисти на всички нива, които са свързани с пряка дейност по изпълнение на разпоредбите и законите от министерството, така че дали има главен секретар, или не една две седмици не мисля, че е фатално“, коментира още Симеонов.На въпрос дали Волен Сидеров иска главният секретар да е на партия „Атака\" и това да бъде Светлозар Лазаров, вицепремиерът обясни, че той още носи сериозни негативи от случая с Лясковец. \"Не мисля, че това е подходящ избор\", каза вицепремиерът.Симеонов уточни, че цялата операция е била под негово ръководство и в нея е загинал един командос. „Когато се вземат кадрови решения, те се взимат на база на коалиционното споразумение между ПП ГЕРБ и „Обединени патриоти“, а това споразумение повелява и разпорежда всички кадрови промени да бъдат извършени само след обсъждане с партньорите“, коментира Симеонов.По думите му по правило е редно да е на ГЕРБ, защото досега тази позиция е заемана от кадър на партията.На въпрос дали ще има коалиция между Волен Сидеров и Николай Бареков, Симеонов заяви: „Не виждам никакъв трус в това, че една от партиите има намерение да участва в следващите избори в друга коалиция и в друго съдружие. Ние в нашето споразумение сме се подписали под ангажименти с работата на 44-тото НС, а не за бъдещи коалиции“, коментира вицепремиерът.По отношение на днешното заседание на голямата коалиция, Симеонов уточни, че това се прави регулярно. „Ще се обсъждат текущи въпроси. Вероятно ще бъде коментиран и въпросът за главен секретар на МВР.Вероятно бъдещият пореден несъстоятелен вот на недоверие ще бъде обсъждан“, каза Симеонов и уточни, че колегите му ще бъдат информирани за ефективното правителствено посещение в Украйна.", "date": "2018.10.08", "title": "Валери Симеонов: Светлозар Лазаров не става за главен секретар на МВР"}
{"url": "http://www.cross.bg/oktomvri-pensiite-izplashtaneto-1585707.html", "text": "/КРОСС/ От днес започва изплащането на пенсиите за месец октомври, съобщават от Националния осигурителен институт.Днес ще бъдат преведени парите на възрастните хора, които получават пенсията си по банков път. Тези, които вземат пенсията си от пощенска станция, трябва да проверят на място изготвения график. Крайният срок за изплащането на пенсиите е 22 октомври.", "date": "2018.10.08", "title": "Започва изплащането на пенсиите за месец октомври"}
{"url": "http://www.cross.bg/bulgariya-dyshi-zagivat-1585679.html", "text": "/КРОСС/ 927 г. - С тържествена сватбена церемония в Константинопол е сключен бракът между византийската принцеса Мария Лакапина и българския цар Петър I.927 г. - Българската църква е обявена за автокефална църква и за първи български патриарх е избран Дамян - архиепископ на Дръстър (Силистра).1075 г. - Димитър Звонимир е коронован за крал на Хърватия.1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания.1600 г. - Сан Марино приема конституцията си.1813 г. - Подписан е Договорът от Рийд между Бавария и Австрия, с който Бавария слага край на членуването си в Рейнския съюз.1856 г. - Избухва Втората опиумна война между няколко западни държави и Китай.1871 г. - Избухват четири големи пожара по бреговете на езеро Мичиган, включително Големият пожар в Чикаго, в които загиват 2500 души, а над 100 хиляди остават без дом.1879 г. - Назначен е първият главен равин в Княжество България - Гавриел Алмознино.1879 г. - Гюла Андраши подава оставка от поста външен министър на Австро-Унгария.1900 г. - Открита е жп линията Русе - Търново (130 км).1939 г. - Адолф Хитлер подписва в Берлин декрет за присъединяване на западна и северна Полша към Третия Райх.1952 г. - При железопътна катастрофа на три влака в северозападен Лондон загиват 112 души, а над 200 са ранени.1960 г. - Народна република България установява дипломатически отношения с Република Куба.1961 г. - Народна република България признава Сирия и установява дипломатически отношения с нея.1963 г. - Народна република България подписва търговска спогодба с Канада.1967 г. - Партизанският командир Че Гевара и неговите сподвижници са заловени край Ла Игера в Боливия.1980 г. - В Париж е открита изложбата 1300 години България.1982 г. - Полша разпуска синдиката \"Солидарност\", което слага край на първия в Източна Европа експеримент в профсъюзната демокрация.1991 г. - Парламентът на Хърватия прекратява контактите с Югославия и страната става напълно независима.2004 г. - Най-малко 34 души загиват при три атентата в град Таба в Египет.2005 г. - При Кашмирското земетресение в контролираната от Пакистан част на областта загиват над 57 хиляди души, 78 хиляди са ранени, а 3,3 милиона остават без подслон.", "date": "2018.10.08", "title": "8 октомври в историята"}
{"url": "http://www.cross.bg/episkop-pelagiya-zhivot-1585678.html", "text": "/КРОСС/  Преподобна Пелагия живяла в петия век. Родила се в Антиохия. Животът й е описан от илиополския дякон Яков, който я познавал лично. Веднъж антиохийският архиепископ свикал на съвещание по църковни дела подчинените си епископи. В Антиохия пристигнал и блажени Нон, епископ Илиополски. Нон бил известен с високата си мъдрост и с праведния си живот. Другите епископи обичали да слушат поученията му. Един ден, седнали при вратите на катедралната църква, те внимателно слушали неговата назидателна беседа. В това време минала покрай тях една жена, известна в Антиохия със своята красота и лекомислие - известна и като блудница. Тя с гордост гледала наоколо, обкръжена от тълпа млади жени и мъже. Всички били разкошно облечени. Но тя се отличавала от тях по чар и накит. Косата й била украсена със злато и скъпоценни камъни. Вратът й бил открит. Когато минавала, въздухът се изпълвал с благоухание от парфюмите й. Нямало в Антиохия по-красива жена от нея. Когато тя съвсем се отдалечила, епископ Нон заплакал и рекъл:- На много неща може да ни научи тая жена. Тя си е поставила за цел на своя живот да се харесва на хората. И погледнете как се старае за това! Как внимателно е избрала своите накити, как е умила тялото си с благоухания! Как се е нагиздила! А ние имаме безсмъртен Жених, за Когото не украсяваме старателно душите си, както тя старателно е украсила своето тяло. Не умиваме душите си с покайни сълзи. Не ги обличаме с красотата на добродетелите, за да можем достойно да се явим пред Господа! Като казал това, блажени Нон станал и влязъл в своята килия при църквата. Там в усамотение паднал на колене и със сълзи на очи молил Бога за грешницата - да яви Бог над нея Своето милосърдие и я приведе към покаяние. На другия ден след утринното богослужение епископ Нон разказал на своя дякон Яков, че е имал странен сън. Присънило му се, че през време на светата Литургия летяла около него непрестанно една черна гълъбица, която изпълвала въздуха със зловоние. Когато дяконът произнесъл \"Оглашени, излезте...\", тя отлетяла от църквата. Но след литургията започнала отново да лети около него. Епископът я хванал и потопил във водата, която била при църковната врата. След като била потопена във водата, гълъбицата излязла от нея бяла като сняг. Епископът я пуснал и тя полетяла право към небето и изчезнала. Като разказал тоя сън, епископ Нон отишъл в църквата да служи литургия заедно с другите епископи. След службата архиепископът му казал да произнесе проповед пред богомолците. Думите на епископ Нон били прости, понятни за всички, изпълнени с топла вяра и любов към ближните. Той говорил тоя път за страшния Божи съд, за наказанието на грешниците, за блаженството на праведниците. Слушателите се просълзили. В онова време в храма влязла и оная жена, за която се молил епископ Нон. За пръв път в живота си тя влизала в християнски храм. За пръв път чувала да се говори за грях и покаяние, за прощение на грешниците, за блаженство на праведниците. Изведнъж в душата й бляснал лъч. В ужас тя си спомнила в какви грехове прекарва своя живот и разплакана, излязла от храма. Продължавала да плаче и у дома си. С безпокойство разпитвала християните за Христовото учение. Минала пак покрай храма и запитала служители от храма къде може да намери и поговори със светия епископ Нон. Като узнала неговото жилище, тя му изпратила следното свое писмо: \"До светия Христов ученик Нон - писмо от грешницата, ученичка на дявола - Пелагия ... Аз чух за твоя Бог, че Той оставил Небето и слязъл на земята не за праведниците, а грешниците да призове към покаяние. Той смирил Себе Си, скрил божеството Си, ял с митарите, живял с грешниците, беседвал с блудниците. А между това херувимите на небесата не смеели да погледнат към Него. Чух от християните, че ти си истнски служител Христов. Не отхвърляй мене, грешницата, която иска чрез тебе да дойде при Спасителя на света и да види Неговото пресвето лице!\" Като получил това писмо, епископ Нон й съобщил, че е готов да я приеме, но в присъствието на другите епископи. Грешницата с радост се запътила към църквата \"Св. Юлиан\". Когато влязла в събранието на епископите, с плач паднала в нозете на епископ Нон и промълвила: - Моля те, господарю мой, приеми ме, както твоят учител Христос е приемал грешниците! Прояви към мене, грешницата, милост и ме направи християнка! Аз съм море от грехове! Аз съм бездна от беззакония! Умий калта на душата ми чрез светото тайнство кръщение! Всички присъстващи се просълзили, като видели това дълбоко, искрено разкаяние. Св. Нон казал, че църковните правила забраняват да се дава веднага кръщение на хора, известни със своя порочен живот. Като чула това, тя пак се хвърлила в нозете му и с лице, обляно в сълзи, му заговорила: - Ти ще отговаряш пред Бога за душата ми, ако още днес не ме кръстиш! От твоите ръце трябва Господ да приеме преобразена душата ми. Ако аз се върна към предишния живот и отново се поклоня на идола, ти ще отговаряш за това! Блажени Нон видял как сърцето на грешницата гори от желание час по-скоро да приеме светото Кръщение. Понеже на това събрание архиепископът не присъствал, епископ Нон пратил до него молба за разрешение. Антиохийският архиепископ с радост дал благословение епископ Нон да извърши кръщението. Същевременно пратил благочестивата Романа, първа дякониса в града, за възприемница. Когато Романа влязла в събранието на епископите, каещата се грешница лежала при нозете на епископ Нон. Той и наредил да стане с висок глас пред всички да изповяда греховете си. Пелагия с плач заговорила: - Като се вглеждам в душата си, не намирам нищо добро. Греховете ми са по-многобройни от морския пясък. Водата на цялото море не може да умие греховете ми ... Надявам се на Твоята милост, всеблаги Господи! Знам, че Ти милостиво ще ме приемеш и ще облекчиш тежкото бреме на моите беззакония... Епископът я запитал за името й. Тя оговорила, че родителите й я наричали Пелагия, но в Антиохия била известна под името Маргарита, което значи \"бисер\". Наричали я така поради блестящите накити, с които се украсявала. Като й дал наставления във вярата, епископ Нон я кръстил в името на Отца и Сина и Пресветия Дух. Помазал я със свето Миро и веднага я причастил със светите Христови Тайни. Романа станала нейна възприемница - кръстница и я взела при себе си в жилището на новообърнатите християнки. Пелагия веднага не могла да почувства радостта от покаянието и утехата от молитвата. Сатаната я преследвал постоянно с изкушенията си. Внушавал й да съжалява за оставените от нея удоволствия. Тя се обръщала с гореща молитва към Бога. Молила добрата Романа да усили молитвите си за нея. На третия ден от кръщението Пелагия поръчала на своя служител да пресметне нейното богаство и всичко да предаде на епископ Нон. По нареждането на същия епископ богатството й било раздадено на бедните. Пелагия не оставила за себе си нищо. Тя получавала храна и облекло от Романа. Не искала да притежава нищо от своето предишно греховно богатство. Част от него получили нейните преки служители, с които се разделила. При раздялата си тя им казала: - Ние дълго живяхме заедно. Помолете се за мене, грешната, за да бъдем пак заедно в Небесното царство! Когато настъпил осмият ден, в който, според обичая на древните християни, трябвало да се снеме бялата дреха, дадена при светото кръщение, Пелагия облякла груба черна власеница. Като взела старата дреха на блажени Нон, рано сутринта напуснала Антиохия. Никой не знаел къде отишла. Романа много плакала за изчезването на Пелагия. Епископ Нон я успокоявал: - Не плачи! Пелагия избра добрата част, която няма да й се отнеме. Тя се уподоби на оная Мария, за която се говори в Евангелието. Скоро след това блажени Нон се върнал с дякона си в своя град Илиопол. Три години по-късно дякон Яков, който предал на Църквата тоя трогателен разказ, отишъл в Йерусалим да се поклони на Гроба Господен. Като го изпращал, епископ Нон му поръчал непременно да отиде при един отшелник, който доброволно живеел в килия - затвор на Елеонската планина, близо до Йерусалим. Казал му, че от него ще научи много назидателни неща. След като се поклонил на светия Гроб и на другите свети места в Йерусалим, Яков отишъл на близката Елеонска планина, където наистина намерил затворника. Почукал на прозореца на килията. После със затаен дъх дълго слушал неговите душеспасителни беседи. Благодарил му и тръгнал след това да разглежда други манастири и църкви. На връщане пак дошъл при килията на затворника. Напразно чукал на прозореца. Никой не се обадил. През прозореца видял, че вътре отшелникът лежи мъртъв. Със скръб обадил това на съседните манастири. Монасите, които знаели за светия живот на доброволния затворник, дошли да го погребат. Влезли в килията, след като счупили вратата й, понеже отшелникът се бил заключил отвъртре. Започнали да го готвят за погребение. Дякон Яков се приближил до тялото. Познал, че мъртвецът е в расото на неговия владика свети Нон. В чертите на извънредно отслабналия отшелник разпознал оная знаменита красавица, която някога пълнела Антиохия с мълвата за своите грехове и похоти. Всички останали изумени, като узнали, че в тая килия се спасявала жена, известна някога със своя порочен живот. Пелагия дошла тук да спасява душата си с благословението на епископ Нон. Едва сега дякон Яков разбрал защо епископът му поръчал непременно да се отбие при тоя пустинник. При строго постническо житие преподобна Пелагия блажено починала в своята килия - затвор на 8 откомври 461 година. Монахините от околните манастири се стекли на нейното погребение със свещи и кандилници. Тялото й било тържествено погребано в същата килия, където тя предала в ръцете на Бога своята разкаяна душа.  Св. Игнатий Старозагорски живял в 18 и началото на 19 век. Родил се в Стара Загора. Бил кръстен с името Иван. Родителите му, Георги и Мария, се преселили в Пловдив. Тук дали сина си на учение. Богато надарен, Игнатий напреднал много в учението. Почувствал от ранни младини влечение към монашески уединен живот. След като завършил учението си, той постъпил като послушник в Рилския манастир. Скоро след това турци убили баща му и насила заставили да приемат мохамеданството майка му и двете му сестри. Бягайки от такова насилие, Игнатий трябвало да се крие на много места. Ходил и в Букурещ. Оттам решил да мине през България и да отиде в Света гора. По пътя около Шумен турци-разбойници го заловили и като го заплашили, че ще го убият, го заставили да даде обещание, че ще смени своята християнска вяра с мохамеданска. Пуснат на свобода, той горчиво се разкаял за това изнудено обещание и решил да изкупи греха си, като публично похули мохамеданството и приеме мъченическа смърт за Христа. От Шумен дошъл в родния си град Стара Загора. Оттук с един светогорец заминал за Света гора. С цел да се подготви за предстоящия подвиг, той постъпил в Атонския манастир Григориат, където прекарал известно време. Посетил още някои обители и се установил в един скит - високо, диво и непристъпно място. Тук се предал на най-тежки подвизи. Неговият опитен духовник Никифор се възхитил от строгия му подвижнически живот. Узнал твърдото му решение да бъде верен изповедник на името Христово, той го постригал в монашество с името Игнатий. Благословил го и го изпратил за Цариград, където Игнатий бил решил да приеме мъченически венец. Определил му за спътник опитния старец Григорий, който би могъл да го поддържа в мъченическия подвиг. На 8 октомври 1814 г. Игнатий бил обесен. Три дни след това старец Григорий откупил мощите на мъченика и на 20 октомври пристигнал с тях в Света гора. От тях са ставали чудеса на изцеления.", "date": "2018.10.08", "title": "Преп. Пелагия. Св. прпмчк Игнатий Старозагорски"}
