{"url": "http://www.cross.bg/vodi-pernik-stydena-1621465.html", "text": "/КРОСС/ \"При старта на новия проект, Павлова обяснява:  „Рехабилитацията на яз. „Студена“ става със средства от държавния бюджет.  32 млн. лева ще бъдат дадени за цялостна рехабилитация на язовирната стена и водопроводната мрежа. Ще се изгради и пречиствателната станция за питейни води. Този язовир е строен преди 60 години . Ще гарантираме на перничани чисти и питейни води. Това гарантира преди всичко живота и здравето на хората. Правителството инвестира за първи път в нови язовири за питейни води със средства на държавния бюджет и с подкрепата на Световната банка. Това е инвестиция от общо 150 млн. лева. Проектът за язовир „Студена“ е толкова специален, толкова нов, че по никакъв начин водоснабдяването на перничани няма да бъде ограничавано. \n\t\t\t\t\t", "date": "2019.12.29", "title": "Държавата дава 32 млн. лв. за язовир ”Студена”, няма да има воден режим в Перник (Видео)"}
{"url": "http://www.cross.bg/musk-mars-momenta-1621460.html", "text": "/КРОСС/ Aмериканската космическа компания SpaceX в момента разработва летателен прототип на космически кораб, чието основно предназначение ще е да превозва хора до Луната или Марс. Това заяви изпълнителният директор на производителя на космическа техника Илън Мъск, цитиран от Bloomberg.\"Надяваме се, че първият полет ще бъде осъществен до 2-3 месеца\", написа Мъск в публикация в профила си в социалната мрежа Twitter, информира dnes.bg.Също така милиардерът обяви, че подземният тунел, който неговият стартъп Boring строи в момента в Лас Вегас, ще бъде открит през следващата година. Мащабният проект е на стойност 48,7 млн. долара.", "date": "2019.12.29", "title": "Мъск обещавa екскурзии до Марс и Луната през 2020 г."}
{"url": "http://www.cross.bg/reklami-spotify-politicheski-1621458.html", "text": "/КРОСС/ Шведската онлайн платформа за музикален стрийминг Spotify ще спре да публикува американски политически реклами от началото на 2020 г., съобщава Bloomberg. Подобен ход направи и Twitter през тази година.Мерките ще важат за основната услуга на Spotify, която се поддържа предимно от реклами, както и за оригиналните и ексклузивни подкасти, обяви компанията. Платформата никога не е продавала политически реклами в други държави, така че промяната засяга единствено САЩ.Spotify определя хода като пауза и допълва, че в бъдеще може да възобнови публикуването на политически реклами.„Към този момент нямаме необходимите нива на устойчивост в процеса, за да може системата и инструментите да валидират и разглеждат всяко съдържание на платформата. Ще оценим повторно решението си, докато подобряваме способностите си“, се посочва в официална позиция на базираната в Стокхолм компания.Технологичните компании изпитват трудности в опитите си да се справят с предизборни реклами, особено когато наближават президентските избори в САЩ. Twitter забрани политическите реклами през ноември тази година, но обяви, че допуска реклами по някои икономически, социални и екологични проблеми. Google също въведе някои ограничения в тази посока.Междувременно Facebook продължава да допуска политическа реклама. Не се проверява дали съдържанието на рекламите в социалната мрежа е фактологически вярно, което доведе до критики от страна на активисти и кандидатите за президент от Демократическата партия Бърни Сандърс и Елизабет Уорън.", "date": "2019.12.29", "title": "По примера на Twitter: Spotify забранява политическата реклама"}
{"url": "http://www.cross.bg/kantardzhiev-grip-prof-1621464.html", "text": "/КРОСС/ Очаква се грипната епидемия да се появи през втората половина на януари и началото на февруари. Това съобщи директорът на Центъра по заразни и паразитни болести проф. д-р Тодор Кантарджиев, цитиран от БНТ.Той обясни, че тази година епидемията се е забавила както у нас, така и в цяла Европа. Причината за това били климатичните особености.Проф. Кантарджиев посочи, че в момента са разпространени вирусните инфекции, като има две основни причини за епидемичните им разпространения през студените месеци.Той припомни, че първите случаи на грип са били доказани по-миналия петък в Бургас, когато при две деца беше открит вирусът H1N1, по-известен като свински грип.Миналата седмица пък са били доказани грипни вируси и в София. Те бяха H3 в първа клиника на Инфекциозна болница при дете на 7 години и дете на 13 години, които са добре към момента, обясни проф. Кантарджиев.", "date": "2019.12.29", "title": "Грипната епидемия ни удря в средата на януари"}
{"url": "http://www.cross.bg/yilyam-hertzoginyata-keiit-1621456.html", "text": "/КРОСС/ Херцогът и херцогинята на Кеймбридж са заедно почти двадесет години, осем от които са женени, имат и три деца. Въпреки слуховете, че бракът им \"скърца\", те засега няма как да бъдат потвърдени. А и тяхната връзка изглежда по-здрава отвсякога.Те постоянно се грижат един за друг, така че успяват да намерят перфектния баланс.На официални посещения говори предимно принц Уилям, но Кейт също общува. Когато са заедно, принцът постоянно докосва ръката й и я гледа с усмивка, анализират кралските експерти.Те добавят, че бракът на Катрин и Уилям е \"много старомоден\" - принцът е глава на семейството, а херцогинята винаги е готова да подкрепи съпруга си.Интересно е, че прословутото „старомодно“ може да бъде проследено дори в домакинските дела на двойката. Така наскоро херцогинята на Кеймбридж в разговор с кулинарната критика Мери Бери в предаването A Berry Royal Christmas заяви, че обича да готви.Принц Уилям потвърди думите на съпругата си, отбелязвайки, че самият той „може да прави само чай“.Старомоден брак, но това не значи, че романтиката липсва.Кейт и Уилям редовно излизат насаме, без деца. Но не си мислете, че четсо ще ги видите в някой ресторант. Те прекарват времето си най-често у дома, където гледат любимите си телевизионни предавания в уютна атмосфера и си поръчват индийска храна.Струва си да се отбележи, че принц Уилям изключително рядко демонстрира топлото си отношение към съпругата си на публично място, макар наскоро всички да отбелязаха, че е станал малко по-открит в чувствата си.", "date": "2019.12.29", "title": "Каква е тайната на силната връзка между Кейт и Уилям?"}
{"url": "http://www.cross.bg/sigyrnost-huawei-mrezha-1621463.html", "text": "/КРОСС/ Британските служби за сигурност дадоха зелена светлина на премиера Борис Джонсън да позволи на китайския технологичен гигант Huawei да участва в разработването на британските 5G мрежи, съобщава \"Дейли мейл\". Това се случва въпреки опасенията от шпионаж.Вярваме, че можем да се справим с баланса между националната сигурност и икономическата полза за Великобритания, твърди високопоставен източник от службите за сигурност.Очаква се Джонсън да свика съвета за национална сигурност през третата седмица на януари, за да реши дали да повери на Huawei осигуряването на елементи за модернизирането на мрежата.При предварителните обсъждания все пак е препоръчано китайската компания да бъде изключена от \"съществените\" аспекти на британската мрежа.Британското издание посочва, че службите за сигурност са одобрили да бъде позволено на Huawei да доставя неключови елементи, като антени за високоскоростната мобилна мрежа.Подобен ход обаче може да изправи Лондон срещу Вашингтон, който заема по-твърда позиция срещу Китай.По-рано Съветът за национална сигурност на Великобритания беше предупреден, че блокиране на достъпа на Huawei до британската 5G мрежа може да остави Острова в технологичен \"тъмен век\".", "date": "2019.12.29", "title": "Великобритания готова да допусне Huawei до 5G мрежата си"}
{"url": "http://www.cross.bg/ispaniya-transfer-lyatoto-1621444.html", "text": "/КРОСС/ Голямата звазда Кристиано Роналдо може да осъществи сензационен трансфер още през януари, но може това да стане и през лятото. Според испанската телевизия „GOL“ 34-годишният португалец изненадващо ще се завърне в Реал (Мадрид). Новината обаче не отговоря на истината, тъй като е публикувана вчера, в деня на шегата в Испания.Твърди се, че президентът на „белия балет“ Флорентино Перес лично се е срещал с Роналдо и го е уговорил да се върне на „Сантяго Бернабеу“. Очакванията са опит за трансфер да бъде направен още през януари, а в краен случай през лятото.Португалецът игра за Реал (Мадрид) в периода 2009-2018 г. За това време спечели две шампионски титли на Испания, четири пъти Шампионската лига, три пъти Световното клубно първенство и още много трофеи. През лятото на 2018 г. петкратният носител на „Златната топка“ премина в Ювентус.През този сезон той изигра 14 мача в Серия „А“, в които има десет гола и една асистенция.", "date": "2019.12.29", "title": "В Испания хвърлиха бомба в деня на шегата: Роналдо готви сензационен трансфер"}
{"url": "http://www.cross.bg/poletite-generalno-dyuseldorf-1621446.html", "text": "/КРОСС/ Пилотите и стюардесите на авиокомпания „Джърмануингс”  започват ефективна стачка в полунощ  на 30.12.2019 г., която ще продължи до 24:00 ч. на 01.01.2020 г. От стачните действия ще бъдат засегнати и полетите на „Юроуингс“, които се оперират от компанията, като от София те са до германските градове Дюселдорф и Щутгарт.По информация на българското посолство в Берлин в протестните действия е възможно да се включат и служители на авиокомпания „Луфтханза“, информира МВнР.Властите препоръчват на всички пътуващи да се информират за актуалната обстановка, като имат предвид възможните затруднения и закъснения на полетите.При необходимост от съдействие българските граждани могат да се свържат с дипломатическите ни представителства във Федерална Република Германия на следните телефони:Посолство в Берлин: +49 30 201 0922. Дежурен телефон само за спешни случаи и извънредни ситуации в извънработно време: +49 176 122 99 190.Генерално консулство в Мюнхен: +49 89 171 176 14; +49 89 171 176 15. Дежурен телефон в извънработно време: +49 172 888 10 56.Генерално консулство във Франкфурт: +49 69 509 278 13 10; +49 69 509 278 132.", "date": "2019.12.29", "title": "Стачка блокира полетите от София до Дюселдорф и Щутгарт"}
{"url": "http://www.cross.bg/gledaniya-miliard-nirvana-1621447.html", "text": "/КРОСС/ Клипът на Nirvana „Smells Like Teen Spirit“ събра един милиард гледания в Youtube, съобщава NME.Той стана вторият видеоклип от 90-те години (след песента „November rain“ на Guns N’ Roses, която води с още 300 милиона), с милиард гледания.Клипът на Nirvana „Smells Like Teen Spirit“ събра един милиард гледания в Youtube, съобщава NME.Той стана вторият видеоклип от 90-те години (след песента „November rain“ на Guns N’ Roses, която води с още 300 милиона), с милиард гледания. \n\t\t\t\t\t", "date": "2019.12.29", "title": "Клип на Nirvana достигна милиард онлайн гледания (Видео)"}
{"url": "http://www.cross.bg/bobov-ninova-rydnik-1621449.html", "text": "/КРОСС/ Институциите прикриват геноцида в Бобов дол. Това заяви председателят на БСП Корнелия Нинова на среща с кмета на Бобов дол Елза Величкова, с кметове на населени места от общината и местни жители.Те връчиха на Нинова подписка срещу замърсяването на околната среда от ТЕЦ \"Бобов дол\". Според тях там се горят боклуци през нощта, като за целта отпадъците се смесват с въглища. Част от боклука пък се зарива в открития рудник. Именно това било причината за замърсения въздух в общината, както и за епидемията от хепатит А и множеството случаи на туберкулоза.Като друг проблем те посочиха превозът към ТЕЦ-а, извършван от тежкотоварни камиони, които минават през града въпреки забранителните знаци. Хората се оплакаха, че в резултат на това пътят и домовете им се рушат.Друг проблем за жителите е и затвореният преди две години без никакъв надзор рудник \"Бабино\". Освен че заради закриването му над 1000 работници са останали без работа, според специалисти рудникът е опасен, защото в него се съдържа метан, който е 60 пъти над нормата.Присъстващите изразиха подозренията си, че в схемата за прикриване на нередностите с ТЕЦ-а са депутат от ГЕРБ и областният управител, който възпрепятства всяко действие на кмета на Бобов дол за стопиране на нарушенията.Нинова бе категорична, че щом боклукът в Бобов дол се гори безнаказано, това означава, че някой на най-високо равнище е разрешил това и го покровителства. Тя обеща, че на срещата й с главния прокурор ще постави въпроса.Искаме обективно разследване и наказани, правителството да извърши проверка и да отнеме разрешителното за горене, заяви тя.", "date": "2019.12.29", "title": "Нинова иска Гешев да разследва нередностите в ТЕЦ \"Бобов дол\""}
{"url": "http://www.cross.bg/vodi-otkriti-stoiichev-1621451.html", "text": "/КРОСС/ Петър Стойчев е сред номинираните за най-добър плувец в открити води от Световната асоциация по плуване в открити води (WOWSA) за 2019 г. Организацията оцени високо постиженията на българина през годината, който спечели световната титла в ледени води в Мурманск, Русия.Стойчев вече е бил избиран за №1 сред плувците в открити води, като това се случи преди 10 години - 2009.Освен това през 2020 г. Стойчев ще бъде награден с приза \"Посейдон\" за приноса си към развитието на маратонското плуване. Събитието ще бъде на 2 май в Ню Йорк.Българският плувец успешно плува на Южния полюс, ставайки първият шампион на Антарктида, а следващата му цел е да плува и във водите на Северния ледовит океан.", "date": "2019.12.29", "title": "Петър Стойчев е сред номинираните за най-добър плувец в открити води"}
{"url": "http://www.cross.bg/zaplata-minimalnata-chasa-1621452.html", "text": "/КРОСС/ По данни на Евростат в момента минималното заплащане у нас се равнява на 286 евро. Най-висока е минималната заплата в Люксембург - над 2 хиляди евро. Под 500 евро на месец е минималната заплата в България, Латвия, Румъния и Унгария. Според икономисти страната ни трябва да обмисли възможността минималната заплата да се определя на час.Вдигането на минималната заплата - един от успехите на правителствотоВ момента почасовата ставка се изчислява чисто математически като се разделя месечния размер на отработените дни и часове. Ако тези сметки се правят наобратно, се очаква да се увеличат ефективността и производителността на работниците.„Един човек може да е работил по 8 часа на ден през целия месец и да му се събере една минимална месечна заплата, друг, обаче, може да е работил по 9 часа, по 10 часа. Той събира повече часове, съответно повече минимални часови ставки се сумират и тогава месечната му минимална заплата ще е по-висока”, обясни икономистът Румен Гълъбинов за БТВ.", "date": "2019.12.29", "title": "Икономисти предлагат да се въведе минимално заплащане на час"}
{"url": "http://www.cross.bg/voda-plan-pernik-1621453.html", "text": "/КРОСС/ СТова каза пред Фрог нюз  пещерният водолаз и спасител в много операции Атанас Русев. Именно той и екипът му са предложили на управляващите да се захрани яз. „Студена“ от водите в пещерите. Ето какво още разказа той пред екипа ни: Според мен бедственото положение в Перник трябваше да се обяви  преди месец. Ние имахме разработен авариен план за действие по отношение на водната криза в града, като  преди месец информирах официалните власти за него. Във връзка с това проведох среща в МРРБ, присъствах и на два експертни съвета. Предложеният спасителен план за Перник се обсъждаше дълго време във ведомствата и в крайна сметка го одобриха. След това обаче дойде проблемът как да се обезпечи финансирането.Целият план е под 300 000 лева. Вчера проведохме среща с министъра на икономиката Емил Караниколов. Заедно с областният управител ги разведохме на различни места, за да им покажем на място за какво става дума, за плана и възможностите да се излезе от кризата. Почти целият ден прекарахме заедно.Показах какви са наличните количества вода и какви количества се очакват през следващите месеци при нормални атмосферни условия. Ясно е, че като стегне студа, водата ще намалее.Истината е, че ние загубихме ценно време, докато цялата бавна и мудна институционална машина сработи. Ако тази среща се бе състояла преди месец, можеше да не се стигне до криза. Имахме реални шансове да се натрупа вода в пещерите. Междувременно много други  неблагоприятни неща се случиха.Един багер отишъл на Врелото преди седмица и  разбил целия извор. Преди това в него се бяха акумулирали много кубици вода. Тази вода е изтекла бадева.Планът ни има няколко етапа.Първият етап бе да отидем на извора Врелото и да премахнем бента , който отклоняваше абсолютно неправомерно водата към Радомир.Важно бе да се възстанови оригиналното съоръжение на ВиК-Перник.Сега сме сигурни, че цялата вода от Врелото постъпва в яз. „Студена“.  За тази първа част от плана, ни трябваше разрешително от „Басейнова дирекция“. Но за съжаление отиде един багер, казаха, че е на ВиК-то и разби целия извор. Това стана преди седмица. Заради всичко се промени, защото трябва да се възстанови цялото съоръжение. Идеята е навсякъде, където има извор, а в случая става дума за огромен извор –около 200- 300 литра вода в секунда,  водата да се насочи към язовира.Към яз. „Студена“ има две съоръжения, които са част от него -  Владайският воден канали Палатерийския воден канал.Първата част от плана ни бе да направим пълна ревизия на Палакарийския канал. Той се намира високо в планината и всъщност целта му е от един огромен водосборен район на река Палакария,  водите да се пренасочват към басейна на река Струма, а оттам  да постъпват към язовира. Поне такъв е бил  замисъла и реализацията.   Само, че той е дискредитиран на много места. Нашата цел бе да му направим оглед, да видим проблемните места и да ги отстраним.Сега  сме запушили всички незаконни отклонения и течове. Ограничили сме ги, но това е временно решение, защото трябва да се направи постоянно. Водите, които се изливат в река Струма, продължават километър и половина в губилищата на рекат.След 15 часа максимум излизат през извора Врелото, който се намира на 500 метра от чашата на язовира. Т. е те постъпват директно в язовира.Тава е дар от природата. Нашият план е такъв, че използваме нашите познания за естествените ресурси, без да нарушаваме абсолютно нищо, които е естествено.  В нашия спасителен план използваме познанията си за Палакарийския канал,  река Струма и извора Врелото. Трябва да оправим този канал. Да кажем, че сега  по него преминава 50 литра вода в секунда.  В момента, в който снегът се стопи, ще стане 200-300 литра в секунда. Ние ще чакаме тази вода на Врелото. Имаме трета част на плана.Трябва да използваме ресурсите на друг извор, за който никой не знае. Той не е популярен, но се намира в непосредствена близост до яз. „Студена“  и водите от този извор естествено се оттичат в язовира. Водата е изключително чиста, питейна.Изследвахме я в „Софийска вода“ и оттам казаха, че качествата й са страхотни. Този извор е т. нар. „Попов кладенец“. Той е като малкия брат-близнак на извора Врелото. Неговият максимален дебит е 450 литра в секунда. През октомври т. г. направихме обследване на извора и опитахме да проникнем в една голяма пещера. Видяхме, че вътре има огромно езеро, което е 70 метра.Ние източихме 4000 кубика вода, които само за час отново се напълниха.Там има нещо като подземен воден ресурс, който можем да използваме. Освен, че докато източваме извора за 10-15 часа, в язовира ще постъпят около 100 литра вода в секунда, ние ще направим оценка какъв подводен резервоар има в „Попов кладенец“, за да се използва безопасно. Ще стане ясно и какъв е дебита на подземната река, която го подхранва.  Следващият етап е да направим едно съоръжение вътре в самата пещера. Не откриваме топлата вода, защото такива съоръжения са правили древните хора. На много места в България има направени подобни съоръжения от траките и след това от римляните.Целта е да не разрушаваме нищо, а да използваме оптимално наличния воден ресурс. Разполагаме със статистиката на водата в  „Попов извор“ как се е колебаела в годините. Той дренира водите в ниската част на варовиците, където надморската височина надхвърля 1000 метра. Всъщност активността на този извор започва още януари, февруари месец.Стратегията е, че ако успеем да прескочим месеците декември и януари, ние през  февруари ще имаме дебит от 100 литра в секунда. Подземната река допълнително ще помогне.  Това е като воден резервоар, който през нощта се пълни, а през деня се подава към населеното място.С него обиколихме всички места, за които ви споменах. Показахме му  филм от пещерата, в която проникнахме за първи път. Той беше изумен. Каза: „Изобщо не съм очаквал, че ще видя и ще чуя такова нещо“. Ние имаме информация за това откъде минават всички води.През последните 30-години сме събирали тези данни в една обща система. Караниколов бе изумен. Обеща, че ще имаме целият ресурс, който ни трябва, за да направим първоначалните проучвания. В момента имам увереност от вчера, в най-скоро време ще получим средствата. Ние имаме готовност да реагираме веднага.Групата ни е от 10 човека. На нас ни трябва специална екипировка. Представете си, че ние източваме една огромна вода. В момента, в който една помпа спре, всичко се пълни моментално с вода. В същото време ние сме вътре на 30/50/70  и затова  има много рискове. Трябва специална екипировка за работа, за да се гарантира живота на хората.  Температурата пада до минус 10 градуса, има сняг.  Става дума за минимални финанси, а не за милиони.Всичко, което сме правили досега е с наши средства. Ще дам на министъра точен план на финансовите параметри. Трябва да се съобразим и с времето. Когато започнем да действаме, това ще е като по време на  спасителната акция в пещерата „Духлата“.В „Попов извор“ трябва да източим водата и да сложим датчици навътре в пещерата в самите езера. След това се пуска водата да дойде. Оставяме изчакваме 2-3 денонощия, за да се напълни всичко отново. През това датчиците мерят. След това изпомпваме всичко, изваждаме датчиците и анализираме данните, за да видим водните количества.След това го правим съоръжението, за да може най-ефективно да се използват ресурсите. Имаме още два подобни по-малки извора със съхранена вода, която може да се използва. Третата фаза от плана ни е за най-краен случай-изворите на Боснек. Там също има съхранени огромни количества вода, които сме изследвали. Тяхното изпомпване няма да наруши нищо, там има приток.По време на изследванията видяхме, че когато „дръпнем“ тази вода, тя веднага се възстановява. Първите дъждове, януари и февруари тя веднага ще се възстанови. Всичко се случва в т. нар. наситена зона-където тези пещери са винаги пълни с вода.Важно е водата са се изпуска контролирано, за да не се нарушава естествения баланс. Имаме становища от различни видни  хидрогеолози, че планът ни е адекватен. За това той бе одобрен. Сега в петък подписахме договор с министерството за 29 900 лева, като авансово ще ни преведат 10 000 лева-средства, нужни  за първоначалния оглед на Палакарийския воден  канал и за други дейности, свързани с него.     Ние работим по този план повече от месец. Искахме да спрем нерегламентираното отклоняване на водите от извор Врелото. На Палакарийския канал също открихме незаконно отклонение на водите, които води към Ярово. Него го спряхме с прокуратурата и полицията.Иначе целият канал се ползва. Каква вода да има в него?! Но трябва за има допълнителни действия. До този петък ние нямахме институционална подкрепа, действахме като доброволци. Положението е супер критично. На експертната среща в министерството казаха, че нямат друг план, освен нашия, който да е адекватен.Като обикновен гражданин съм  участвал в много спасителни операции и аварийни мероприятия. Давал съм си становището. Кризата в Перник е невероятна и струва ми се, хората все още не могат да я осъзнаят. Но много скоро ще разберат.По време на бедствие ние не се занимаваме с политика, не търсим кой е виновен, нито пък искаме оставки. При бедствие първото, което трябва да се направи, е да се излезе от него. В момента бедствието е факт. Престъпление е ние да казваме кой какво не е направил. Какво, ако има оставки в момента?! Какво ще помогне това на бедствието в Перник. Скоро 100 000 човека там  няма да имат никаква вода.То е огромно, но официалните власти трябва да съобщят данните. Хората трябва да са наясно какво се очаква и какво ще стане в бъдеще.Журналисти ме питат как ще напълните язовира?  Този въпрос трябва да се зададе на хората, които са могли да направят нещо преди 6 месеца или една година, да речем. Ние в момента сме пред празен язовир, който няма изобщо да се напълни толкова лесно и толкова скоро.Нашите действия бяха забавени над 40 дни. Ако всичко бе направено през септември месец, нямаше да се стигне до бедствие. Водите от Врелото са отклонявани повече от 30 години. Същото е и при Палакарийския канал. Някакви хора отишли и си го пробили целия. Владайският канал също е разграбен.С безхаберие и некомпетентност. И това е години наред.Природата не е виновна.Ресурсите си ги има в планината.Маловодието е голямо, но инженерите, проектирали язовира Палакарийския канал, са гарантирали многократно, че той няма как да остане без вода.Но лошото стопанисване и безхаберието ни доведе до бедствието.  В момента няма никакво значение дали си червен, син, зелен. Дали си добър или лош човек. Дали си крадец или измамник. Защото  сега всички до един сме от страната на губещия. * Източник:  ", "date": "2019.12.29", "title": "Атанас Русев: Планът ни за спасение на Перник чака от месец, а скоро 100 000 души няма да имат грам вода"}
{"url": "http://www.cross.bg/vitamini-yadkite-vitamin-1621455.html", "text": "/КРОСС/ Консумацията на шепа орехи всеки ден се отразява благоприятно на нервната система, сочи изследване. Редовният прием на ядките предпазва мозъка от амиотрофична латерална склероза, наричана още болест на Лу Гериг.Неврологичното заболяване, характеризиращо се с прогресивна дегенерация на моторните неврони - клетки в гръбначния и главния мозък, може да доведе до парализа и фатален край.Връзката между консумацията на ядките и здравословното състояние все още не е ясна, но според учените ключов елемент в защитните свойства на орехите е витамин Е. Той е признат за най-мощния антиоксидант сред витамините.Смята се, че предпазва клетките от увреждане, забавя окисляването на липидите и образуването на свободни радикали в организма. Освен това витамин Е предпазва другите мастноразтворими витамини от окисляване, като спомага усвояването на витамин А.Орехите осигуряват повече от 19 витамини и минерали, включително витамин А, фолиева киселина, калций, магнезий, фосфор, цинк и витамини от група В.Чрез ядките набавяме 8% от дневното потребление на антиоксиданти.За да усвоим полезните свойства и да извлечем максимална полза за здравето ни, експертите препоръчват да консумираме по 7 сурови ореха на ден.Учени откриват и друга полза от хапването на този вид ядки. Според проучване орехите ни предпазват и от сърдечни заболявания.Те съдържат алфа-линоленова киселина - една от основните омега-3 мастни киселини, подобни на тези в мазната риба като сьомга и скумрия.Тези основни мастни киселини подобряват сърдечно-съдовото здраве, като спомагат предотвратяването на нестабилен сърдечен ритъм и чрез контролиране на образуването на плаки в кръвоносните съдове.Спомагат и за намаляване на „лошия“ - LDL холестерол, и С-реактивния протеин - възпалителен маркер, свързан с атеросклероза и сърдечни заболявания.Установява се, че нивата на С-реактивен протеин спадат с почти 75%, на общия холестерол с 11%, а LDL-холестерола с 11-12% при пациенти, консумиращи храна, богата на алфа-линоленова киселина.Тя е съставка на продукти като орехи, орехово и ленено масло. Подобни ползи са открити при хора с диабет тип 2, които са с повишен риск от сърдечно-съдови проблеми.", "date": "2019.12.29", "title": "Орехите - полезни за нервната система"}
{"url": "http://www.cross.bg/britanskata-dyshi-ordenut-1621457.html", "text": "/КРОСС/Орденът е учреден от крал Джордж V през юни 1917 г. Негови носители могат да бъдат не повече от 65 души, от които 45 от Обединеното кралство, 7 от Австралия, двама от Нова Зеландия и 11 от други страни. Към званието си чужденците добавят „почетен член“ или „почетен кавалер“.Два пъти всяка година британският кралски двор определя списък, в който са изброени новите носители на ордени на Британската монархия. Зимният лист включва 1097 души, изявени личности, но и обикновени хора със заслуги към кралството.Сред най-високите отличия е и Орденът на Британската империя, Елтън Джон е негов носител от 1998-а. Тази година титлата сър получиха съоснователят на „Куийн“ Роджър Тейлър, режисьорите Стив Маккуин и Сам Мендес, и певицата и актриса Оливия Нютън-Джон.", "date": "2019.12.29", "title": "Елтън Джон стана Кавалер на честта"}
{"url": "http://www.cross.bg/eksploziyata-iiemen-tzitirani-1621429.html", "text": "/КРОСС/ Експлозия стана по време на парад за дипломирането на военнослужещи в град Ад Дали в едноименната провинция в Южен Йемен, съобщиха в Туитър силите за сигурност, цитирани от Ройтерс.", "date": "2019.12.29", "title": "Експлозия отекна по време на военен парад в Йемен"}
{"url": "http://www.cross.bg/razmyanata-donetzka-myastoto-1621428.html", "text": "/КРОСС/ В околностите на украинския град Горловка в Донецка област започна процедурата за размяна на военнопленници между самопровъзгласилите се Донецка и Луганска народни републики и Киев, съобщава РИА Новости. Действията им са съгласувани между украинските власти и проруските сепаратисти. И двете страни съобщиха по-рано този месец, че ще има размяна в края на годината след мирните преговори на високо равнище в Париж.Задържаните от самопровъзгласените Донецка и Луганска народни републики (ДНР и ЛНР) в резултат на конфликта в Донбас лица, са били доставени на мястото за планираната процедура за обмен на пленници.Камионът, в който са затворниците, е готов да тръгне към мястото на размяната при засилени мерки за сигурност. Журналисти, медии и други неоторизирани лица няма да бъдат допускани до мястото на размяната.„Вече сме на контролно-пропускателния пункт Майорск. Хора от Луганск вече пътуват до Украйна за размяната. След това украинската делегация ще дойде тук, и ще можем да идентифицираме нашите хора“, каза омбудсманът на Донецката народна република Дария Морозова пред репортери.Предвижда се Киев да предаде 87 привърженици на ДНР, а Донецк ще предаде 53 служители по сигурността.", "date": "2019.12.29", "title": "Започна размяната на военнопленници между Русия и Украйна"}
{"url": "http://www.cross.bg/tyrski-bansko-posochva-1621431.html", "text": "/КРОСС/ Популярният турски всекидневник \"Миллиет\" пише, че хиляди турски граждани ще посетят през този сезон зимния ски курорт Банско. Очакванията са за 10 на сто повече посещения на турските туристи през зимния сезон 2019-2020 в сравнение с предходния.В статия, озаглавена \"20 хиляди турци на ски у комшиите\", се посочва, че Банско е един от най-посещаваните от турските граждани български курорти за зимна почивка и туризъм. Посочват се редица причини за това - комфортни хотели, писти, чиято обща дължина надхвърля 75 км, съоръжения, развлечения, спа, природни дадености и цени, които според автора са \"4- 5 пъти по-евтини от подобните ски курорти във Франция и Западна Европа\".Авторът се позовава на класацията на Post Office Travel Money, според която най-евтините ски курорти на Европа са Банско и Пампорово.\"През миналата година 20 хиляди турски граждани са прекарали зимната си ваканция в Банско. А тази година очакваме с 10 на сто повече\", посочва за \"Миллиет\" президентът на туристическата фирма Кошукавак туризъм Рифат Якупоглу. По думите му наред със ски туризма в последните години се е засилил интересът на турските туристи към кулинарните и културни туристически дестинации в България.В същата статия авторът цитира генералния консул на Турция в Пловдив Хюсеин Ергани, който посочва, че турските инвестиции в България са основно в туризма и съпътстващата автомобилна индустрия.\"До момента са направени значителни турски инвестиции в България. Например инвестицията на Шишеджам е около 800 млн. долара. Тези положителни развития в търговията и икономиката се превърнаха в основа за по-доброто опознаване между двата народа и за премахване на предубежденията\", казва турският дипломат.\"Миллиет\" съобщава също, че Националният авиопревозвач на Турция \"Търкиш еърлайнс\" осъществява седмично 21 полета от Истанбул за София.\"Зимният ски сезон 2019-2020 в Банско бе тържествено открит. С кола от София до курорта се стига за два часа, а от Истанбул разстоянието е 527 км\", посочва турският вестник.", "date": "2019.12.29", "title": "Хиляди турски туристи избират Банко за ски"}
{"url": "http://www.cross.bg/prohoda-snegovalezhi-zaradi-1621438.html", "text": "/КРОСС/ Пътят през прохода \"Петрохан\" е чист и опесъчен, но места има гъста мъгла, което влошава видимостта на шофьорите, съобщи bTV.Освен това острите и резки завои продължават да представляват опасност.Температурата в района на прохода е около -3 градус.Днес в 8 области у нас е обявен код жълто заради снеговалежи и вятър.По-късно през деня се очакват снеговалежи, а почистващите машини са в готовност да се включат.От АПИ съобщиха, че от 12:00 ч се ограничава движението на превозни средства над 12 тона през Троянския проход поради влошените метеорологични условия.", "date": "2019.12.29", "title": "Влошена е видимостта през прохода \"Петрохан\" заради гъста мъгла"}
{"url": "http://www.cross.bg/proizvodstvoto-hormon-poveche-1621439.html", "text": "/КРОСС/ Тялото ни произвежда хормони, които носят усещане за щастие и радост. Добрата новина е, че можете да повишите тяхното производство с няколко лесни трика.Кои са хормоните на щастие и как да накарате тялото да ги произвежда в по-големи количества?Този хормон повлиява нервната система и е свързан с механизмите в мозъка, отговарящи за възнаграждение. Когато получите признание например, това веднага води до освобождаването му в тялото. Поставяйте си лесни цели, които да постигнете и помогнете на мозъка ви да повиши производството на този хормон.Също така може да направите следното:Този хормон се ползва при направата на антидепресанти, тъй като ниските му нива могат да доведат до депресия. Как да повишите производството му:Наричан е още „хормонът на любовта“, тъй като е свързан с емоциите и връзките. Ето и как да увеличите производството му:Този хормон на щастието помага производството на серотонин и предпазва от тревожност и промени в настроението. Естрогенът намалява с менопаузата, също така и тютюнопушенето и прекаляването със спорта имат този ефект. Как да повишите производството му?Постарайте се да намалите стреса като практикувате йога, медитация, взимате гореща баня и т.н. Този хормон ви помага да спите добре и намалява нивата на тревожност. При дамите той драстично намалява в периода пред менопаузата (между 35-40) и този процес може да ескалира при повече стрес и консумация на джънк фуд. Как да го повишите в тялото си:Хранете се правилно и избягвайте храни, съдържащи наситени мазнини и захар. Тренирайте редовно и избягвайте стрес.", "date": "2019.12.29", "title": "Как да увеличите хормоните на щастието?"}
{"url": "http://www.cross.bg/mogadishy-zhertvite-somaliya-1621430.html", "text": "/КРОСС/ Най-малко 76 души са загиналите днес в резултат на мощения взрив, предизвикан от кола бомба в оживен район на сомалийската столица Могадишу, предаде АФП. Много от жертвите са студенти, съобщиха местните власти.По данни на международна организация, която работи в Сомалия, броят на жертвите може да е над 90. Сомалийски депутат също съобщи, че убитите са над 90, включително 17 полицаи, съобщи Ройтерс.Експлозията избухна на натоварено кръстовище в югозападната част на града, където трафикът е интензивен заради контролно-пропускателен пункт и данъчен офис.Могадишу редовно е обект на терористични атаки с коли бомби, извършвани от ислямистката групировка \"Аш Шабаб\", като днешният взрив е сред най-смъртоносните за последните около две години.Полицията съобщи, че сред жертвите са двама турски граждани. Поне 70 са ранените в атентата.Колата експлодирала на много оживен полицейски контролен пункт в града, на който се събира пътна такса. Това станало в сутрешния час пик, когато много хора отивали на работа след петъчния празничен ден.Живеещ наблизо очевидец, цитиран от Ройтерс, излязъл от къщи да види какво става и преброил най-малко 13 трупа. \"Десетки други крещяха за помощ, но полицията незабавно откри стрелба и аз бързо се прибрах у дома\", каза той.Ранените били отведени в болница \"Медина\", където друг свидетел на Ройтерс видял десетки хора да пристигат с линейки от мястото на експлозията.Кметът на Могадишу майор Омар Мухамуд каза пред репортери, че правителството е потвърдило за най-малко 90 ранени при взрива, повечето от тях деца и ученици, както и студенти, минаващи оттам с автобус. На снимки от местопроизшествието се виждат обгорели каросерии на коли, а над града се издига гъст облак дим.Никой засега не е поел отговорност за кървавия атентат, но вероятно зад него стои свързаната с терористичната мрежа \"Ал Кайда\" \"Аш Шабаб\". Групировката, която се стреми да свали подкрепяното от ООН правителство, бе изтласкана от Могадишу преди няколко години, но продължава да контролира чрез рекетьорска \"данъчна\" система части от централните и южните райони на Сомалия и да извършва нападения срещу популярни и оживени места като кръстовища и хотели в крайморската столица.Установяването на точния брой на жертвите и пострадалите не е лека задача, защото властите са дали инструкция на медицинския персонал да не разкриват бройки, както се правеше по-рано, а на журналистите е забранено да отиват на местата, където са извършени такива терористични атаки, отбелязва Ройтерс.Сомалия е раздирана от вътрешни конфликти и междуособици от 1991 г. насам, когато военните племенни вождове свалиха диктатора Сиад Баре, а след това започнаха борби помежду си.По последни данни жертвите на днешния атентат с кола бомба в сомалийската столица Могадишу могат да достигнат 90 души. Натъпканият с експлозиви автомобил е бил взривен в час пик до оживен полицейски контролен пункт в града, на който се събира пътна такса.Премиерът Бойко Борисов изпрати съболезнователна телеграма до премиера на Сомалия Хасан Али Кхаире по повод кървавия бомбен атентат в столицата Могадишу, съобщиха от пресслужбата на МС.\"Бих искал да Ви предам нашата най-искрена съпричастност с болката на семействата и близките на загиналите и нашата пълна подкрепа и солидарност към усилията на Вашето правителство в тези трудни моменти. Няма оправдание за жестокостта, безсмислието и безчовечността на терористичните действия, и международната общност трябва да реагира решително и безкомпромисно при такива прояви\", отбелязва премиерът.Съболезнователна телеграма изпрати и министърът на външните работи Екатерина Захариева до своя сомалийски колега Ахмед Иса Авад.", "date": "2019.12.29", "title": " Най-малко 76 са загинали при кървавия атентат в Могадишу"}
{"url": "http://www.cross.bg/pernik-grada-voda-1621440.html", "text": "/КРОСС/ Перник отново излезе на протест с искане да бъдат разкрити виновниците за безводието в града и решаване на проблема в най-кратки срокове.Гражданите вървят по главната улица в града с възгласи „Искаме вода!“ и „Оставка“. Те искат да стигнат до храма „Св. Иван Рилски“. В него те ще се помолят за дъжд и сняг, защото не виждат друг изход от хуманитарната криза завладяла Перник. Участниците в гражданското шествие искат оставките на министрите Петя Аврамова и Нено Димова, а също така бившият кмет Вяра Церовска да бъде подведена под съдебна отговорност. Протестът е подкрепен и от жители на съседните селища.Миньорският град е на воден режим от 18 ноември. Заради драстичното намаляване на водата в язовир „Студена” и доближаването до мъртвия му обем на 21 декември в Перник бе обявено бедствено положение. От 28 декември режимът е удължен с още 30 дни.Липсата на вода в един от най-големите български градове доведе не само до сериозно социално напрежение. Тази седмица се появи и информация за разпространение на заразни болести заради лошото качество на питейната вода и нейната липса. Последните анализи на здравните власти показват, че във взетите проби няма данни за ешерихия коли.Прокуратурата започна разследване на длъжностни лица от общинската и областната администрация, за това, че в периода 2017 – ноември 2019 г. не са положили достатъчно грижи, съответно за водопреносната и водоснабдителната мрежа в Община Перник, и за стопанисването на водния ресурс в яз. “Студена“. От това са настъпили значителни вредни последици.На последното заседание на Министерски съвет за годината премиерът Бойко Борисов поиска всички ВиК дружества да преминат към едно общо държавно. В Перник ще започне изграждане на нов магистрален водопровод, по който ще са монтирани датчици, за да се избегне кражба на вода.За овладяване на кризата в града са командировани министри и началници на различни институции, които имат отношение по водната инфраструктура. ", "date": "2019.12.29", "title": "\"Жълтите жилетки\" на Перник искат наказание за виновните за водната криза (Снимки)"}
{"url": "http://www.cross.bg/zapochva-stroezhut-na-stzenata-za-novogodishnite-praznenstva-v-sofiya-1621441.html", "text": "/КРОСС/ Започва подготовката за посрещането на Нова година в София. От събота вечер е ограничено паркирането на автомобили на площад „Княз Александър I Батенберг”, съобщава .Сцената под звездите вече започва да се изгражда, а на нея се очаква да излязат Кирил Маричков, Иван Лечев, Дони и още много други.Взети са сериозни мерки за сигурност. Ще бъдат изградени 7 пропусквателни пункта, на които ще се следи дали хората не влизат с остри оръжия и пиротехника. Няма да се допускат хора във видимо нетрезво състояние.От 15 ч. в новогодишния ден ще бъде забранено преминаването по бул. „Цар Освободител”, в отсечката от ул. „Георги Сава Раковски” до бул. „Дондуков”.Концертът е с начален час 22.", "date": "2019.12.29", "title": "Започва строежът на сцената за новогодишните празненства в София "}
{"url": "http://www.cross.bg/detza-igrachki-kurdzhali-1621442.html", "text": "/КРОСС/ Студенти от Висшето училище по сигурност и икономика организираха благотворителна акция за деца от Кърджали.Тя беше подета в социалните мрежи и в нея се включиха дарители от България и чужбина.Със събраните пари бяха закупени играчки за Дома за медико-социални грижи и за детското отделение в местната болница.На отделението ще бъде дарен и апарат за лесно откриване на вени при бебета и малки деца.След успешния край на акцията, студентите смятат да я превърнат в традиция.", "date": "2019.12.29", "title": "Студенти събраха пари за играчки за Дома медико-социални грижи в Кърджали"}
{"url": "http://www.cross.bg/pernik-kmetut-vladimirov-1621443.html", "text": "/КРОСС/ Перничани, това което искам е пълна подмяна на водопровода на град Перник. Това написа в своя Фейсбук профил кметът на Перник Станислав Владимиров.\"Трябва да сменим веднъж завинаги тези прогнили тръби, от които пием вода (малкото, която не изтича по улиците)\", категоричен е той.\"Ще използвам водната криза, за да свършим това много важно и голямо нещо за Перник. Стискайте палци!\", призова Владимиров.\"Засега преговорите с правителството вървят добре. Срещам разбиране от премиера за този мега проект за Перник\", увери кметът на града.\"Горе главата! Трудно е за всички ни! Нека кризата ни направи още по-задружни и излезем от нея по-силни от всякога\", допълни той.", "date": "2019.12.29", "title": "Кметът на Перник: Искам пълна подмяна на водопровода на града, Борисов ме подкрепя"}
{"url": "http://www.cross.bg/godina-politicheskata-beshe-1621418.html", "text": "/КРОСС/ Каква беше 2019-та година на политическата сцена у нас? Ако събитията в една година приличаха на кардиограма, то в тази на годината, която изпращаме, вероятно нямаше да има и миг покой. Кои бяха някои от водещите събитията през политическата година на България:", "date": "2019.12.29", "title": "Каква беше 2019-та година на политическата сцена у нас?"}
{"url": "http://www.cross.bg/detza-italianskite-zhena-1621450.html", "text": "/КРОСС/ Жена и две деца загинаха при лавина в италианските Алпи близо до границата с Австрия, съобщава Ес Би Ес.И трите жертви са германски граждани. Загиналата жена е 35-годишна, а двете деца са били на 7 години.Тежкият инцидент е станал на ледника Вал Сеналес на 2400 метра надморска височина вчера по обед, докато те са карали ски.Жената и едно от децата са издъхнали на място. Другото дете е било откарано в болница в тежко състояние, където е починало по-късно.При лавината са пострадали и още двама души, но те са без опасност за живота.В спасителната операция са се включили 70 спасители и три хеликоптера.", "date": "2019.12.29", "title": "Лавина в италианските Алпи отне живота на жена и две деца"}
{"url": "http://www.cross.bg/bulgariya-vruzka-godina-1621417.html", "text": "/КРОСС/ Близо 290 км второкласни и третокласни пътища са рехабилитирани през 2019 г. със средства от ОП „Региони в растеж“ 2014-2020 г. и Програмата за териториално сътрудничество Интеррег V-A Гърция - България. Двете програми се финансират от Европейския фонд за регионално развитие и националния бюджет.В основния ремонт на отсечките са вложени около 255 млн. лв.През тази година по ОПРР бяха ремонтирани 43 км от прохода „Петрохан“ - важна транспортна връзка на Северозападна с Югозападна България през билото на Стара планина, над 17 км от третокласния път III-1002 Враца – пещера Леденика, 9 км от околовръстния път на Ловеч /част от път II-35 Плевен-Ловеч/, над 27 км от път II-44 Севлиево - Драгановци – Габрово, който осигурява най-кратката връзка между столицата и Габрово и свързва населените места от Северна България с прохода Шипка и Южна България.С финансиране от ОПРР 10-километровия участък от път II-86 Пловдив – Асеновград вече е с магистрален габарит, с което се осигури бърз и удобен транспортен достъп на жителите от общините Куклен и Асеновград и от област Смолян до АМ „Тракия“, летище Пловдив и индустриалния район в околностите на град Пловдив. Ремонтирани са и близо 39 км от път ІІ-57 Стара Загора – Раднево. Второкласният път осигурява връзката на общините Стара Загора и Раднево с АМ „Тракия“ и е основна пътна артерия към енергийния комплекс „Марица Изток“.По ОПРР през следващата година продължава ремонтът на още 101 км пътища, на които е работено и през тази година. Сред тях са 32,5 км от пътя Дупница – Самоков, свързващ ГКПП „Гюешево“ с АМ „Струма“, с път I-1 София - Благоевград и АМ „Тракия“, на 12 км от път III-109 за Мелник, който е единствената транспортна връзка на Мелник и селата Спатово, Хотово и Лозеница с общинския център гр. Сандански, както и на Мелник, Роженския манастир и природния феномен „Мелнишки пирамиди“ с републикански път I-1 (Е-79) и др.По Програмата за трансгранично сътрудничество ИНТЕРРЕГ V-A Гърция – България тази година бяха ремонтирани 32 км от пътя Момчилград – Крумовград - Ивайловград. Второкрасният път осигурява удобна връзка за голям брой туристи, пътуващи ежедневно за Гърция.През 2020 г. продължава реконструкцията и рехабилитацията на 7 км от второкласния път II-86 Средногорци – Рудозем и се предвижда да стартира строителството на обходния път на Рудозем, по който ще преминава трафикът към бъдещия контролнопропускателен пункт „Рудозем - Елидже“. По Програмата за трансгранично сътрудничество ИНТЕРРЕГ V-A Румъния - България през 2020 г. ще започне основният ремонт на над 24 км пътища в Северна България. Ще се рехабилитират 9,3 км от път III-118 Гулянци - Долна Митрополия в област Плевен, както и около 15 км от път II-81 Костинброд - Берковица – Монтана.", "date": "2019.12.29", "title": "Близо 290 км пътища са ремонтирани през 2019 г. със средства от ЕС"}
{"url": "http://www.cross.bg/fidzhi-kmch-tziklon-1621419.html", "text": "/КРОСС/ Един човек загина на архипелага Фиджи, а един е обявен за безследно изчезнал в резултат на силните ветрове и проливните дъждове, съпътстващи преминаването на тропическия циклон Сарай, предаде Ройтерс.Центърът за борба с природните бедствия съобщи, че един човек се намира в интензивно отделение. Над 2500 души са настанени в 70 центъра за евакуация.Не се очаква тропическият циклон от втора категория да връхлети пряко островите Фиджи, но метеорологичната служба издаде предупреждения за бури и наводнения. В близост до центъра на циклона ветровете са с постоянна скорост от 110 км/ч и пориви до 150 км/ч.Циклонът се движи на изток с постоянна скорост от близо 10 км/ч и се очаква да достигне района на архипелага Тонга вдругиден.Метеорологичната служба на Тонга вече издаде предупреждение за проливни дъждове и опасност от внезапни наводнения.", "date": "2019.12.29", "title": "Един загинал и над 2500 евакуирани на о. Фиджи заради циклона Сарай"}
{"url": "http://www.cross.bg/sofiya-infrastryktyra-kabel-1621420.html", "text": "/КРОСС/ От стъпването си на българския пазар ЧЕЗ Разпределение България подмени половината от кабелите, които са част от критичната инфраструктура, захранваща с електроенергия столицата, и модернизира повече от 50% от подстанциите в нея.„Голяма част от енергийните съоръжения в София са проектирани и въведени в експлоатация през 70-те и 80-те години на миналия век. Разработили сме мащабна програма за модернизация на критичната инфраструктура на София. Целта на тази програма е да осигури електрозахранване, каквото отговаря на нуждите на една съвременна европейска столица“, каза Цветомир Ралчев, директор „Стратегическо планиране и развитие на мрежата“ в ЧЕЗ Разпределение България.Програмата стартира през 2011 г. с подмяната на кабел „Редута“. Последва полагането на нов 110-киливолтов кабел „Левски”, осигуряващ електрозахранването на идеалния център на града. През 2013 г. бе извършена най-мащабната реконструкция на електроразпределителната мрежа в София през последните 30 години чрез модернизацията на две подстанции \"Средец\" и \"Хиподрума\" и изграждане на нова 110-киловолтова, суха, кабелна линия \"Гешов\", която свързва подстанциите. Проектът осигури първата напречна връзка в електроенергийната инфраструктура на София.От старта на програмата за модернизация на стратегическата инфраструктура на София досега са положени 15 000 метра нови кабели 110 киловолта. За разлика от старите, маслени кабели, новите са алуминиеви, произведени са по специална технология и не представляват интерес за крадците. За 2020 г. е предвидена подмяната поредния 110-киловолтов кабел, наречен „Дондуков“.От началото на реализация на програмата са модернизирани 17 подстанции, което позволява автоматизиране на управлението на мрежата в столицата.", "date": "2019.12.29", "title": "ЧЕЗ Разпределение България подмени половината от критичната инфраструктура на столицата"}
{"url": "http://www.cross.bg/dnes-parizh-makron-1621421.html", "text": "/КРОСС/ Демонстранти, протестиращи срещи плановете за пенсионна реформа на френското правителство, влязоха в сблъсъци с полицията днес в Париж, която се опита да разпръсне някои групи със сълзотворен газ, предаде Ройтерс.Френските синдикати започнаха общонационални стачки в началото на декември срещу реформата на президента Еманюел Макрон, които нарушиха работата на училища, движението по жп линии и пътищата.Днес полицията използва сълзотворен газ срещу протестиращи край туристически точки като музея за модерно изкуство Център \"Жорж Помпиду\", където някои демонстранти се опитаха да издигнат барикади и потрошиха автобусна спирка.Сблъсъци избухнаха и в други места от протеста, макар демонстрациите да замряха в късния следобед.Жером Родригес, известна фигура в движението на \"жълтите жилетки\", е бил ранен в окото, макар засега да не се знае как точно. По-рано тази година той ослепя със същото око по време на друга демонстрация.В необичаен жест протестиращите срещу пенсионната реформа днес поканиха \"жълтите жилетки\" да се присъединят към тях, допълва Асошиейтед прес. Движението, което започна преди повече от година като реакция на високата цена на живота във Франция и в борба за социална и икономическа справедливост, днес проведе акция за 59-а поредна събота.  Шествието днес премина от Северната гара до Шатле в центъра на Париж.", "date": "2019.12.29", "title": "Бой между полиция и протестиращи в Париж"}
{"url": "http://www.cross.bg/myti-vreme-pytin-1621422.html", "text": "/КРОСС/ В момента италианската актриса живее в Русия, купила си е дори апартамент в Москва, но все още не е подала документи за постоянно пребиваване. Мути твърди, че прародителите ѝ са живели в Русия още по царско време.Дъщеря на неаполитанец и естонка, италианката отдавна не крие симпатиите си лично към Владимир Путин и няколко пъти е канена на официални вечери от руския президент.Една от тези нейни лични визити при Путин стана повод Мути да бъде осъдена на 6 месеца затвор и глобена 500 евро за измама от италиански съд през 2010 г.Под предлог, че е болна, тя не излязла на сцената на театър „Верди“ и провалила спектакъл, но от снимки в медиите станало ясно, че по това време актрисата е била в компанията на руския президент в Москва. Мути обаче плаща разходите по провалената постановка – 30 хил. евро – и затворът ѝ се разминава.", "date": "2019.12.29", "title": "Орнела Мути иска руски паспорт"}
{"url": "http://www.cross.bg/plovdiv-predstaviteli-obshtina-1621459.html", "text": "/КРОСС/ 172-тата годишнина от рождението на Христо Ботев ще бъде чествана в Пловдив на пред паметника на поета-революционер в Цар Симеоновата градина.В ритуала, организиран от Община Пловдив, ще участват почетни формирования от Пловдивския гарнизон - Военен духов оркестър, представителен взвод, венценосци.Ще бъдат положени венци и цветя на паметника. Слово за делото и живота на великия българин ще произнесе Стефан Шивачев - директор на Регионалния исторически музей в Пловдив, водещ ще бъде Ивайло Христов - актьор в Драматичен театър Пловдив.В церемонията ще участват Народни представители, Кметът на Община Пловдив, Областният управител на област Пловдив, представители от Областната администрация, Председателят на Общински съвет - Пловдив, общински съветници, зам.-кметове, районни кметове и представители от общинската администрация, Общественият посредник на Община Пловдив, Командването на Пловдивския гарнизон, представители на армията, на Българската православна църква, политически и обществени организации, граждани и медии. ", "date": "2019.12.29", "title": "Под тепетата подготвят честване за 172 години от рождението на Христо Ботев"}
{"url": "http://www.cross.bg/pernik-voda-pernichani-1621461.html", "text": "/КРОСС/ На днешното протестно шествие заради водната криза в Перник жители на града заявиха намерение за демонстрация и в София в началото на новата година.С национални знамена и под звуците на патриотични песни шествието премина през центъра на града. Хората скандираха \"Оставка\", \"Виновните на съд\" и \"Искаме вода\".Започва работата по изместването на трасето на клон 2 от водопроводната мрежа на Перник, съобщиха министърът на икономиката Емил Караниколов и зам.-министърът на регионалното развитие Николай Нанков:\"Нов клон 2, който ще минава до сега съществуващия, чисто ново трасе пускаме, държавата ще го финансира като цяло. В момента има геолози и машините пътуват натам и тук ни трябват багери тежки с вериги доста по-големи, за да подготвим трасето. Имаме идейния проект, трасето е готово\".Трасето е с дължина около един километър, а стойността на новото съоръжение по предварителни разчети възлиза на 2 млн. и 200 хил. лева.Другата много добра новина за перничани е, че ще бъде подменена около 70 км от водопроводната мрежа на територията на града. В изграждането й ще бъдат вложени близо 20 млн. лева.\"Проектът е готов, имам уверения. Очакваме да е готов докладът, за да се осигурят парите и да могат Агенция за обществени поръчки да осъществи съответната процедура, тъй като това е много тежък обект, само една строителна фирма по никакъв начин не може да го поеме\".Стартират и дейностите по ремонта на старата пречиствателна станция, която да гарантира чиста вода на перничани, ако стигнат мъртвия обем на язовира.Ще се работи и по осигуряването на допълнителни притоци в язовир \"Студена\", включително ще се вади вода и от пещерите.Освен това министър Караниколов каза, че са осигурени големи количества минерална вода, които да задоволят нуждите на гражданите, доставките са от фирми и общини в страната.", "date": "2019.12.29", "title": "Перничани готвят протест и в София заради водната криза"}
{"url": "http://www.cross.bg/myzika-filharmoniya-antoni-1621423.html", "text": "/КРОСС/ В програмата ще прозвучат увертюрата към операта „Халка“ от  Станислав Монюшко, „Станислав и Анна Освиенцимови“ от Мечислав Карлович, „Крешани“ от Войчех Килар и „Стабат Матер“ от Карол Шимановски.Солисти ще бъдат певците Ивона Хоса, Ева Марчинец и Ярослав Бренк.Седем пъти номиниран за „Грами“, 75-годишният Вит е дългогодишен директор и главен диригент на оркестъра на Полската телевизия и радио и артистичен директор на Варшавската филхармония.Грамофонче получава през 2013 г. за записите на „Фонограми“, Концерт за валдхорна, Партита, „Пробуждането на Яков“ и „Анаксис“ от Пендерецки. Дипломиран юрист, Антони Вит изоставя правото, за да се отдаде на класическата музика.Работил е с най-престижните световни оркестри като Берлинската филхармония, Дрезденската държавна капела, Лондонския Кралски филхармоничен оркестър… Ученик е на Кшищоф Пендерецки и асистент на Херберт фон Караян. За популяризиране на полската музика в страната и чужбина, е удостоен с „Брилянтна диригентска палка“.Билетите за концерта с полска музика са на цени от 12 до 25 лв.", "date": "2019.12.29", "title": "Антони Вит в първия концерт на Софийската филхармония през 2020-а"}
{"url": "http://www.cross.bg/roma-evro-italianskiya-1621454.html", "text": "/КРОСС/ Американският милиардер Дан Фридкин е на крачка от придобиването на италианския футболен клуб Рома oт предишния акционер на клуба Джеймс Палота, пише Bloomberg.Очаква се сделката да бъде финализирана до 31 декември, като стойността на тима се равнява на 780 млн. евро (872 млн. долара), съобщи италианският вестник Messaggero.Миналия месец Рома, заяви, че са започнали предварителни разговори с потенциални инвеститори, заинтересовани от продажбата на италианския отбор.Фридкин ще бъде принуден да поеме управлението на футболния тим на цена от 0,62 евро на акция според правилата на италианското законодателство.Акциите на футболният тим се повишиха с близо 9% до 0,66 евро, като пазарната стойност на компанията стана 413,2 млн. евро. Според италианското издание, Рома има дълг от 272 млн. евро.Джеймс Палота, председателят на базирания в Бостън хедж фонд Raptor Capital Management, може да запази минимален дял в клуба, като по този начин би могъл да остане директор на борда, пише още вестник Messaggero.Дан Фридкин е главен изпълнителен директор на Friedkin Group, собственик на Gulf States Toyota, независим дистрибутор на превозни средства.Отборът на Рома, който играе в елитната италианска лига, в момента е класиран на четвърто място, след основния си местен конкурент Lazio. Първенци в класацията са футболните клубове Juventus и Inter Milan.", "date": "2019.12.29", "title": "Американски милиардер придобива италианския футболен отбор Рома"}
{"url": "http://www.cross.bg/ninova-horata-pernik-1621424.html", "text": "/КРОСС/ Председателят на БСП Корнелия Нинова се срещна с кмета на Перник Станислав Владимиров, кметове на населени места, общински съветници и граждани във връзка с кризата с водата.Тя заяви, че три са темите, които хората са поставили и очакват реакция от БСП като партия и парламентарна група.Първо място поставиха остро въпроса за отговорността – кой е отговорен за тази криза в Перник. Те не приемат липсата на информация по разследването, поради което поех ангажимент още днес да поискам среща с главния прокурор Иван Гешев и да разбера докъде е стигнало разследването. Премиерът постоянно прехвърля вината на ВиК дружеството и на общината, но е факт, че въпросното дружество е пускало водата само след направени заявки и разрешение от министерството, т.е. отговорността е и при министрите”, обясни Нинова. След разговор с главния прокурор, стана ясно, че срещата ще се проведе на 6 януари.На второ място хората поставиха въпроса с дългосрочна програма за подмяна на водопреносната мрежа в града, на довеждащите водопроводи и на пречиствателните станции.“Правителството да изпълни обещанието си за тази подмяна. По думите на специалисти това ще отнеме години. Положението е бедствено, предстоят тежки месеци и това, от което имат нужда хората, е вода. Затова ме помолиха и поемам този ангажимент да подпомогнем национална кампания “Дари вода за Перник”. Обръщам се към всички – да бъдем съпричастни с перничани”, каза още Нинова.", "date": "2019.12.29", "title": "Нинова се среща с Гешев заради кризата в Перник"}
{"url": "http://www.cross.bg/libiya-tyrtziya-gurtziya-1621462.html", "text": "/КРОСС/ Гърция настоява да бъде включена в организираните от ООН преговори за конфликта в Либия, които ще се състоят през януари.Напрежението между Гърция и Турция ескалира с всеки изминал ден заради подписаното между Триполи и Анкара споразумение за проучвателни дейности във водите на Средиземно море.Турция и Гърция имат дълго дипломатическо съперничество, но сега Либия е на дневен ред заради конкурентните лагери в северноафриканската държава.Гръцкият премиер Кириакос Мицотакис заяви, че страната му не иска източник на нестабилност в региона. Трябва да бъдем част от решението за Либия, защото това касае и нас, категоричен бе той.През януари в Берлин ще се проведе конференция, организирана от ООН, на която трябва да се положат основите на пътя за политическо решение на продължаващия конфликт в Либия.Хаосът в страната продължава от 2011 г., когато подкрепеното от НАТО въстание на народа свали и уби диктатора Муамар Кадафи. Оттогава съседни страни проявяват претенции към Либия, с цел да поемат контрола върху ресурсите й.През ноември Турция подписа спорна сделка, включваща морско и военно сътрудничество, с официално признатото от ООН правителство в Триполи. Гърция обаче й се противопостави с мотива, че Турция и Либия не споделят морска граница.Либия, а не Турция, е нашата естествена морска съседка, заяви Мицотакис.Според текстовете на сделката между Триполи и Анкара, турската страна предявява претенции към голяма част от Средиземноморието за енергийни проучвания, противоречащи на конкурентните претенции на Гърция и Кипър.Същевременно Турция засилва военната си помощ за Триполи, която се бори със силите на Халифа Хафтар за контрол на столицата.", "date": "2019.12.29", "title": "Гърция иска да участва в преговорите на ООН за Либия"}
{"url": "http://www.cross.bg/yuliyana-bolnitzata-dekemvri-1621425.html", "text": "/КРОСС/ Бебето е недоносено и се е наложило да бъде обгрижвано в болницата. От лечебното заведение новороденото е трябвало да бъде поето от френските социални служби, а майката да го съпроводи, но Юлияна изчезва на 25 декември, става ясно от полицейското съобщение, разпространено в социалната мрежа.Френското прессъобщение гласи, че жената има „кавказки“ външен вид, с тъмна коса, облечена с черно манто и с черен сак в ръцете. От полицията предупреждават, че майката не представлява никаква заплаха за живота на бебето.Органите на реда публикуват снимки на новороденото и Юлияна с описание и упътване на кое полицейско управление да се обадят гражданите, които имат информация.", "date": "2019.12.29", "title": "Издирва се! Българка изчезна от френска болница заедно с бебето си"}
{"url": "http://www.cross.bg/gurtziya-chast-snyag-1621427.html", "text": "/КРОСС/ Продължава вълната с ниски температури и обилни снеговалежи в Гърция.Не се движат фериботите към част от егейските острови. Пътищата са заледени.Температурите спаднаха до минусови стойности на много места в Гърция. Заледени участъци има по цялата пътна мрежа на страната, предупреждават полицаите и препоръчват внимателно шофиране.Забраниха движението на товарни камиони от Атина към град Ламия.Отново са прекъснати фериботните връзки към част от островите в Егейско море поради силни морски бури.Днес се очаква сняг и в северната част на Гърция с акцент на Халкидики.Студове и снеговалеж прогнозират синоптиците до началото на следващата година.", "date": "2019.12.29", "title": "Студ и сняг сковаха Гърция"}
{"url": "http://www.cross.bg/cherna-gora-zakon-1621407.html", "text": "/КРОСС/ Президентът на Черна гора Мило Джуканович подписа спорния закон за религиозната свобода и положението на религиозните общности, който беше приет в четвъртък вечерта след разгорещен дебат в парламента, съобщи общественият телевизионен оператор на страната в събота.Депутатите от Демократичния фронт по-рано в събота поискаха Джуканович да го върне в парламента, така че той да претърпи промени.Припомняме, че по-рано вчера съдът в Черна гора освободи трима просръбски депутати от опозицията, които бяха вкарани в затвора след смут в парламента заради вота.Опитвайки се да предотвратят одобрението на законопроекта, тримата се хвърлиха в съда със сълзотворен газ и се опитаха да унищожат микрофони в парламента. Законопроектът обаче беше приет.Сръбската православна църква в Черна гора казва, че новият закон позволява на държавата да му отнеме имотите. Правителството отрече, че иска да го направи.Опонентите организираха целодневни протести в четвъртък и блокираха пътища, подхранвайки напрежението в Черна гора.Полицията задържа 22 души, включително 17 депутати, заподозрени в участие в парламентарните вълнения. Всички, освен трима, бяха освободени малко след ареста им в петък.Законодателството гласи, че религиозните общности с имоти трябва да представят доказателства за собственост от преди 1918 г., когато Черна гора се присъедини към ръководеното от сърбите балканско кралство и загуби своята независимост.Черна гора се отдели отново от Сърбия през 2006 г., но нейните 620 000 души остават разделени дали страната трябва да поддържа по-тесни връзки със съседите си. Около 30% от населението на Черна гора се идентифицира като сърби и най-вече се противопоставят на разцеплението от Сърбия.", "date": "2019.12.29", "title": "Джуканович подписа спорния закон за вероизповеданията в Черна гора"}
{"url": "http://www.cross.bg/dava-hristova-opozitziyata-1621408.html", "text": "/КРОСС/ \"ГЕРБ минават през една много сложна ситуация, която може да се нарече ситуация на очистване\", коментира пред Нова телевизия политическият психолог Антоанета Христова.Лидерът успя да вземе на ръчна партията, това ръчно управление засега дава резултат, изтъкна тя.Борисов няма конкурент в партията. БСП е в толкова вътрешни битки, че не може да бъде възприета като алтернатива, според нея.Президентът е опозицията, каза още Христова. Това оказва негативен ефект върху опозицията. Според нея Радев иска политическа кариера или дава заявка за втори мандат. Тя очаква още по-ожесточени битки между институциите.През 2019 не е имало нормален диалог, по мнението ѝ. Христова се надява думата на 2020 да е качество.", "date": "2019.12.29", "title": "Антоанета Христова: Румен Радев дава заявка за втори мандат"}
{"url": "http://www.cross.bg/mandarinite-mandarinite-mandarini-1621409.html", "text": "/КРОСС/ Мандарините съдържат най-много витамин С сред всички цитрусови плодове - факт, който е известен на малцина. Освен това те са богати на витамин D (предпазващ децата от рахит) и на витамин К, особено важен за еластичността на кръвоносните съдове.Не е трудно да се избере най-вкусната мандарина. Вкусът й може да се определи с просто око. Най-киселите (сортът Уншиу) са леко сплескани, със среден размер. Единственият им плюс, който обаче няма отношение към вкуса, е липсата на семки.Огромните и с дебела кора мандарини (Сантра) се белят най-лесно, но на тях също не им достига сладост.Предлагаме ви цели 17 причини, заради които си заслужава този плод да е често на масата ви. Някои от тях са и алтернативно лечебно средство:1. Мандариновият сок е диетична и лечебна напитка, която е еднакво полезна и за децата (дори за бебетата!) и за възрастните.2. При висока температура на тялото сокът от мандарини утолява много добре жаждата.3. Мандарините се използват при лечението на астма и бронхити. Те съдържат голямо количество феноликова аминокиселина (синефрин), която е прекрасно лечебно средство срещу отоци. За прочистване на белите дробове от слузта всяка сутрин се препоръчва да се изпива по чаша мандаринов сок.4. Отварата от изсушените кори на мандарините смекчава кашлицата и оказва отхрачващо действие при бронхит и трахеит.5. Пресните мандарини са полезни при заболявания на стомашно-чревния тракт, съпроводени с разстройство.6. Кората на мандарините влиза в състава на смес от билки, която се прилага в медицината за повишаване на апетита и подобряване на храносмилането. Приготвена по специален начин, тя се приема по 10-20 капки дневно 15-30 минути преди ядене.7. За стимулиране на апетита се препоръчва отвара от изсушените кори на мандарините.8. Редовната употреба на мандаринов сок ще ви избави от хелминтите.9. Мандарините са ценен диетичен продукт, който през зимата насища организма с витамини.10. Мандарините повишават апетита и подобряват обменните процеси.11. Етеричното масло, добито от плода, повишава настроението.12. Отварата от корите спомага за намаляване нивото на захарта в кръвта. Кората от 3 мандарини се сварява за 10 минути в литър вода. Отварата не трябва да се прецежда. Приема се всеки ден, като остатъкът задължително да се съхранява в хладилник.13. Благодарение на фитонцидните си свойства мандарините оказват антимикробно действие.14. Външното прилагане на сока им помага срещу млечница.15. И сокът и плодовете действат ефективно при дизентерия.16. Мандарините се използват като средство за спиране на кръвотечението (особено при обилни кръвотечения през климактериума).17. Мандарините са полезни и при кожни заболявания – пресният сок убива някои гъбички (трихофития, микроспория). За да излекувате кожата и ноктите си, поразени от гъбичките, трябва многократно да втривате в тях сок от плодовете или кората на мандарините.Внимание! Въпреки лечебните си свойства мандарините могат и съществено да навредят. Те могат да раздразнят бъбреците, лигавицата на стомаха и червата. Затова не се препоръчват при язва на стомаха и дванадесетопръстника, при гастрити с повишена киселинност на стомашния сок, при ентерити, колити и изострени чревни заболявания, а също така при холецистит, хепатит и остър нефрит.", "date": "2019.12.29", "title": "Мандарините: цели 17 причини да ги ядем често"}
{"url": "http://www.cross.bg/iiork-vkushti-trump-1621410.html", "text": "/КРОСС/ Досега открито сме заявявали пристрастията и симпатиите си към \"Сам вкъщи\" и ще продължим да го правим, защото без този филм за нас Коледа не е същата.Това важи в пълна сила и за директното му продължение \"Сам вкъщи 2: Изгубен в Ню Йорк\" (1992 г.), който излезе само две години след първия филм.В него Кевин (Маколи Кълкин) отново се озовава в ситуация, в която не може да разчита на родителите си, но този път не може да разчита и на дома си, защото е в Ню ЙоркИменно в \"Сам вкъщи 2: Изгубен в Ню Йорк\" кратка поява има и настоящият президент на САЩ - Доналд Тръмп, който тогава се славеше като магнат. Тази поява на Тръмп обаче е била изрязана от канадската телевизия CBC, което предизвика доста полемики, както и реакция от самия президент.Той написа в Twitter, че явно на министър-председателя на Канада - Джъстин Трюдо, не му харесва, че е принуден от САЩ да плаща на НАТО и търговски данъци.Оказва се обаче, че изрязването на сцената с Тръмп не е плод на лично отношение. Поне това твърди ръководителят на обществените дела на CBC - Чък Томпсън.  Според него, канадската телевизия е изрязала общо осем минути от \"Сам вкъщи 2: Изгубен в Ню Йорк\" с цел осигуряване на повече време за реклами.Оказва се, че това решение е взето и приведено в сила още през 2014 г. преди Доналд Тръмп да бъде избран за президент, пише HYPEBEAST. \n\t\t\t\t\t", "date": "2019.12.29", "title": "Защо изрязаха Доналд Тръмп от \"Сам вкъщи 2: Изгубен в Ню Йорк\"? (Видео)"}
{"url": "http://www.cross.bg/enepgiya-ato-mozhe-1621411.html", "text": "/КРОСС/ Hoвaтa Eвpoпeйcĸa зeлeнa cдeлĸa пpeдвиждa нaмaлявaнe нa въглepoднитe eмиcии c 55% дo 2030 гoдинa и пълнoтo им нeyтpaлизиpaнe дo 2050 гoдинa. И зa пocтигaнeтo нa тaзи цeл oт Eвpoпeйcĸия пapлaмeнт нe изĸлючвaт пo-знaчитeлнo изпoлзвaнe нa eлeĸтpoeнepгия oт ядpeни цeнтpaли. Toвa oт cвoя cтpaнa би билo дoбpa нoвинa зa Pycия.\"Eвpoпeйcĸият пapлaмeнт вяpвa, чe ядpeнaтa eнepгия мoжe дa игpae poля зa пocтигaнeтo нa ĸлимaтичнитe цeли, тъй ĸaтo пpи нeя нe ce oтдeлят пapниĸoви гaзoвe, a cъщo тaĸa тя мoжe дa ocигypи знaчитeлнa чacт oт нeoбxoдимaтa eлeĸтpoeнepгия в Eвpoпa\", пocoчвaт влacтитe в Бpюĸceл.Kъм мoмeнтa в cтpaнитe oт Eвpoпeйcĸия cъюз (EC) имa aĸтивни 126 ядpeни цeнтpaли, ĸoитo дoпpинacят зa oĸoлo 50% oт ниcĸoвъглepoднoтo пpoизвoдcтвo нa тoĸ и тaĸa cпecтявaт 700 милиoнa тoнa въглepoдeн диoĸcид нa гoдинa.И дoĸaтo ядpeнaтa eнepгия e дoбpa aлтepнaтивa, тo aĸo Eвpoпa зaлoжи пo-cepиoзнo нa нeя, тoвa щe бъдe пoвeчe oт дoбpa нoвинa зa Pycия. Дъpжaвнaтa \"Pocaтoм\" oт гoдини глeдa ĸъм пaзapитe в Изтoчнa Eвpoпa ĸaтo дoбpa възмoжнocт зa pacтeж, пишe caйтът Еmеrgіng Еurоре.Cepгeй Mapгeлoв, ĸoйтo e диpeĸтop нa ĸoмпaниятa зa Цeнтpaлнa Eвpoпa, пocoчвa, чe изпoлзвaнeтo нa ядpeнa eнepгия имa peдицa пpeдимcтвa.\"Πpи нeдocтигa нa xидpoeнepгийни pecypcи ядpeнaтa eнepгия e eдинcтвeният изтoчниĸ нa нaдeжднo ниcĸoвъглepoднo пpoизвoдcтвo нa eнepгия\", пocoчвa тoй.\"Bъзoбнoвяeмитe изтoчници нa eнepгия зaвиcят oт мeтeopoлoгичнитe ycлoвия. Peгиoнът нa ЦИE имa тpaдиция в пpoизвoдcтвoтo нa ядpeнa eнepгия и e гoтoв дa paзшиpи ĸaпaцитeтa cи в тaзи пocoĸa, ĸaтo в дoпълнeниe тoвa e нaй-peнтaбилният нaчин зa пocтигaнe нa зaлoжeнитe ĸлимaтични цeли\", дoпълвa Mapгeлoв.Toй пocoчвa ĸaтo пpяĸ иĸoнoмичecĸи eфeĸт cъздaвaнeтo нa paбoтни мecтa c изгpaждaнeтo нa нoви цeнтpaли. Πo нeгoвитe изчиcлeния AEЦ c мoщнocт oт 1000 мeгaвaтa мoжe дa ocигypявa paбoтa зa 500 дyши пo вpeмe нa eĸcплoaтaциoнния cи живoт oт 60 гoдини. B xoдa нa изгpaждaнeтo мoгaт дa бъдaт cъздaдeни мeждy 2000 и 3000 paбoтни мecтa.B мoмeнтa в peгиoнa имa 41 ядpeни цeнтpaли, ĸaтo \"Pocaтoм\" paзвивa дeйнocт в чeтиpи дъpжaви - Унгapия, Чexия, Cлoвaĸия и Бългapия. B мoмeнтa дъpжaвнoтo дpyжecтвo paбoти пo изгpaждaнeтo нa двe нoви AEЦ в Бeлapyc и eднa в Унгapия.Mapгeлoв дoпълвa, чe нoви пpoeĸти ce oчaĸвaт и в Бългapия, ĸaĸтo и в Чexия. \"Hиe пoтвъpдиxмe интepeca cи зa cъживявaнeтo нa пpoeĸтa \"Бeлeнe\" в Бългapия. Bepoятнo щe ĸaндидaтcтвaмe зa yчacтиe и в нoв ядpeн пpoeĸт в Чexия\", зaвъpшвa тoй. ", "date": "2019.12.29", "title": "Зaщo Pycия мoжe дa cпeчeли oт нoвaтa Eвpoпeйcĸa зeлeнa cдeлĸa?"}
{"url": "http://www.cross.bg/nisi-materiali-stroitelstvo-1621412.html", "text": "/КРОСС/ Повече от 50 000 изпитвания годишно на материали и продукти във всички основни направления на съвременното строителство се извършват в лабораториите на „Научноизследователски строителен институт“ – НИСИ ЕООД, който през този месец отбеляза 120 години от създаването си. Качеството им се проверява в Изпитвателен център по строителство и Изпитвателна лаборатория за строителни материали.През септември тази година към института заработиха две нови лаборатории в сектор \"Строителна химия и изолация“.  Те също ще допринесат за повишаване на качеството на изпитванията, които дружеството прави, и ще го утвърдят като водещ център за компетентност в строителния бранш.Само в НИСИ може да бъде предизвикано земетресение от девета степен и така да се провери доколко устойчиви са отделни конструктивни елементи. Единствено в института се прави изпитване на динамични характеристики на бетони, предназначени за пътното строителство, и на влаганите строителни материали за изграждането на АМ „Хемус“, например.За първи път в страната в лабораториите на НИСИ беше направено измерване  за топлината на хидратация на цимент. Това дава възможност на производителите да сертифицират у нас така наречения нискотермичен цимент, който се използва за изграждането на язовирни стени, основи на масивни сгради, небостъргачи и други мегаобекти.Пак в тях се проверява и якостта на натиск на масивни бетони за хидросъоръжения като язовирни стени, защото само там разполагат с необходимата за изпитването 500-тонна преса.Друго интересно изследване, което е направено през тази година, е измерването на съществуващото шумово натоварване на терена на отклонението на 3-та метролиния на Софийското метро.НИСИ гарантира за безопасността и на стъклените клетки в Столичния зоопарк, защото експертите на Института проверяват якостта на армираното стъкло в отделенията за диви животни.Извършването на контролни изпитвания на проби от продукти преди влагането им в строежите дава възможност да се установи доколко те отговарят на изискванията на проектите, на техническите спецификации на продукта и на декларациите, издадени от производителя. Така се гарантира не само спазването на проектните изисквания, но и сигурността на сградите и съоръженията.Най-авторитетният изследователски институт в областта на строителството у нас е основан през 1899 г. със задача да контролира качеството на внасяните от чужбина строителни материали.През 1954 г. се обособява като един от първите научни институти в България, оборудван с най-модерната за времето си експериментална техника,  а от 1998 г. функционира като еднолично търговско дружество с принципал Министерството на регионалното развитие и благоустройството. Протоколите, които НИСИ издава, са признати в Европа и в целия свят.Наскоро заработи и новият електронен сайт на Института – , който отговаря на съвременните изисквания и ще подобри връзката с потенциалните му клиенти. ", "date": "2019.12.29", "title": "Над 50 000 изпитвания годишно на строителни материали и продукти се правят в лабораториите на НИСИ"}
{"url": "http://www.cross.bg/ylitzi-putishtata-mashini-1621414.html", "text": "/КРОСС/ 122 машини снегопочистваща техника са на терен и извършват обработки със смеси против заледяване в София, съобщиха от Столична община. Обработени са пътищата, по които се движат колите на масовия градски транспорт.Снегопочистващата техника започва работа по основните улици в районите, както и на вътрешноквартални улици. Опесъчени са пътищата в природен парк „Витоша“ – Драгалевци - Алеко и Бояна - Златни мостове.В момента по-обилен е снеговалежът в южните квартали. Екипи на дирекция „Аварийна помощ и превенция“ обхождат стръмни и опасни участъци в града, както и мостовите съоръжения, за да проверят състоянието им.Напомняме на шофьорите да излизат на пътя само с добре оборудвани за зимата автомобили и да шофират със съобразена със зимната обстановка скорост.", "date": "2019.12.29", "title": "122 машини чистят София от снега"}
{"url": "http://www.cross.bg/marinova-ochakva-parite-1621415.html", "text": "/КРОСС/ Виолина Маринова получи приза „Банкер на годината” за трети път. „Много хубаво нещо за човек. Моралната награда, освен че тя се базира на резултатите на институцията, която управлявам, това означава много работа, много взаимопомощ между колегите, между управителния съвет, всеки един служител има принос за резултатите”, каза в интервю за предаването „Тази неделя” по БТВ банкерът на 2019 г. Виолина Маринова. „Защото призът се присъжда, да, на главния изпълнителен директор, но той е вследствие на резултатите, които постига дадена банка”, посочи още тя. „Аз, като ръководител, съм взискателна, строга и едновременно с това се старая да бъда справедлива, с добри взаимоотношения с колегите и най-вече да им помагам и да бъда добра към тях. Когато се налага, да им помагам винаги, не само в служебен план, но по някой път се налага и в личен план да се помага. Аз смятам, че добрите взаимоотношения между хората могат да допринесат до един добър микроклимат в колектива и до постигане на резултати. Човек трябва да ходи на работа с удоволствие”, призна Маринова. Тя коментира състоянието на финансовата ни система. „Уверявам българите, че парите са им на сигурно място. Банките са отговорни институции, силно регулирани и парите са им съхранени. Независимо, че в момента има ерозия на лихвените проценти, има отрицателни лихвени проценти, притокът на депозити в банковата система е по-висок, отколкото кредитирането, затова има такава висока ликвидност. Което означава доверие, от страна на нашите клиенти и ние сме длъжни да спазваме това доверие, да го защитаваме”, изтъкна банкерът. За следващата 2020 г. Маринова прогнозира около 3 процента ръст на икономиката, предвид индикациите от европейските държави и не очаква да има криза, подобна на тази от 2008-2009 г. „Ние сме много по-силно регулирани, отколкото бяхме тогава. Тази година, 2019-а, Европейската централна банка направи първо оценка на активите и стрес-тестове на шест банки, които бяха успешни и бяха предпоставка за приемането ни в ERM2, ERM2 се очаква да повиши инвеститорския интерес към България. И тези стрес-тестове бяха подготовката или предпоставката за приемането ни в ERM2. Очаква се да има инвеститорски интерес, със сигурност за инвеститорите, очаква се да се повиши кредитният рейтинг на България. Освен това, според някои анализатори, това ще даде тласък на реформите в България и ще допринесе за развитието на икономическата среда, което е важно за нас”, каза още Виолина Маринова.", "date": "2019.12.29", "title": "Виолина Маринова: Уверявам българите, че парите са им на сигурно място"}
{"url": "http://www.cross.bg/godina-beshe-kyla-1621413.html", "text": "/КРОСС/ Биг Бен ще отбележи за първи път настъпването на Нова година след реставрацията си. След началото на ремонта камбаните биеха само по случай важни събития.При реконструкцията беше възстановен емайла на четирите часовникови циферблата. Железните и каменни части бяха почистени, възстановени и боядисани отново. През март беше премахнато част от скелето. Тогава се разбра, че стрелките и цифрите на циферблатите са били боядисани в синьо, както според учените е бил оригиналният им цвят.Очаква се работата по реставрацията на часовниковата кула да приключи окончателно през 2021 година.", "date": "2019.12.29", "title": "След ремонт Биг Бен ще отбележи настъпването на Новата година"}
{"url": "http://www.cross.bg/bulgariya-silen-sila-1621399.html", "text": "/КРОСС/ В областите ,  и  за днес е в сила жълт код за очакван силен снеговалеж, съобщава страницата на НИМХ.Предупреждението е в сила и за районите на , , ,  и , където освен валежи от сняг се очаква и силен вятър.Облачността ще бъде предимно значителна и в Северна България и в планините ще вали сняг, където ще се образува и снежна покривка.Ще духа умерен северозападен, в Източна България до силен вятър.В Североизточна България и Балкана ще има условия за виелици и навявания.", "date": "2019.12.29", "title": "Жълт код за снеговалеж за осем области"}
{"url": "http://www.cross.bg/kriza-chasa-preodolyavane-1621400.html", "text": "/КРОСС/ Перничани излизат на шествие с жълти жилетки заради водната криза.Проявата ще започне в 12.30 часа, а организатор е инициативният комитет „Спаси Перник”.От 18 ноември градът и околните населени места, захранващи се от язовир „Студена” са на воден режим, а на 21 декември бе обявено и бедствено положение.Шествието ще тръгне от Съдебната палата и ще мине през центъра на града до площад „Кракра”, където ще бъдат огласени исканията на гражданите.Сред исканията на протестиращите са - оставки, съд и присъди на всички ръководни длъжностни лица, отговорни за хуманитарната криза и екологичната катастрофа, не на увеличението на водата, както и спешен избор на нов управител на „ВиК”.Настоява се също за присъединяването на алтернативни водоизточници за захранване на общината с вода, подмяна на водопреносната мрежа в града и безвъзмездна помощ от страна на държавата за справяне с кризата и преодоляване на негативните последици от нея.След шествието в 13.30 часа в централния пернишки храм „Св. Иван Рилски” ще бъде отслужен молебен за преодоляване на безводието.", "date": "2019.12.29", "title": "Перничани протестират с жълти жилетки заради водната криза"}
{"url": "http://www.cross.bg/borisov-iskame-iztok-1621401.html", "text": "/КРОСС/ През следващите 5-6 години ще се търси работещо решение за бъдещето на енергийно-промишления комплекс „Марица изток“, където предстои да се затворят откритите рудници за добив на лигнитни въглища, а топлоцентралите да преминат на друг тип гориво, заяви в Стара Загора премиерът Бойко Борисов.„Решението за съдбата на енергийно-промишления комплекс „Марица изток“ ще бъде взето колективно, а не еднолично. Ние не можем с лека ръка да се откажем от мястото, където се произвежда 60 на сто от електроенергията ни, просто не можем да заменим тази база с нещо друго, със сигурност има по-съвременни технологии и те трябва да бъдат избрани след диалог с всички партии“, заяви премиерът Бойко Борисов.„Мариците са тема за поне 5-6 години работа. Ако искаме да запазим, ако искаме да претрансформираме, ако искаме хората да бъдат сигурни, че всеки ще се пенсионира, всеки ще си взима заплатите и няма да бъде ощетен. Това ми е единствената цел. Винаги има технически решения за последствията“, отбеляза той.Борисов напомни, че на територията на комплекса работят между 15 000 и 20 000 души, които трябва да бъдат спокойни за бъдещето си.В Стара Загора той съобщи още, че спазва обещанието си и министерският съвет вече е превел сумата от 4,5 милиона лева като първи транш за строежа на нова спортна зала.", "date": "2019.12.29", "title": "Борисов: Решението за „Марица изток“ ще бъде взето колективно"}
{"url": "http://www.cross.bg/sidni-poharcheni-petitziyata-1621402.html", "text": "/КРОСС/ Над четвърт милион души са подписали петиция с призив за отказ от новогодишните фойерверки в Сидни, а парите за тях да бъдат похарчени за борба с пожарите, които застрашават града, предаде Би Би Си.Около 4 млн. долара са били похарчени за зарята в града за новата 2019 година, твърдят авторите на петицията.Фойерверките трябва да бъдат отменени и „защото може да навредят на хора, изложени на достатъчно дим във въздуха“.Кметицата на Сидни Кловър Мур обаче заяви, че зрелището ще се състои.Тя посочи, че изпитва „дълбоки симпатии“ към подписалите петицията, но шоуто е планирано 15 месеца предварително и бюджетът за него вече е похарчен.„Не можем да отменим фойерверките, а дори да можехме от това нямаше да има особена полза“, обяви кметицата. ", "date": "2019.12.29", "title": "Четвърт милион подписаха петиция за отказ от новогодишни фойерверки в Сидни"}
{"url": "http://www.cross.bg/spasovski-suyuz-zaev-1621403.html", "text": "/КРОСС/ Вътрешният министър на Северна Македония Оливер Спасовски беше избран за служебен премиер от ръководството на управляващия Социалдемократичен съюз. Спасовски ще ръководи правителството до провеждането на предсрочни избори на 12 април.На свое заседание снощи партията на настоящия премиер Зоран Заев реши Оливер Спасовски да оглави преходния кабинет от 3 януари.Социалдемократическият съюз реши и кои ще бъдат тримата вицепремиери в служебното правителство, като предстои най-голямата опозиционна партия ВМРО-ДПМНЕ да направи своите предложения кой да оглави още 5 министерства, сред които и вътрешното ведомство.Предложенията на двете най-големи партии за служебен кабинет трябва да бъдат одобрени от парламента в Скопие.Бъдещият служебен премиер Оливер Спасовски благодари за доверието във Фейсбук и написа, че желанието му е да бъде колкото се може по-кратко на този пост и премиерът Зоран Заев да се върне бързо начело на правителството.Спасовски ще бъде вторият служебен премиер на Северна Македония. Първият беше Емил Димитриев, който оглави кабинета според Договора от Пържино преди изборите през 2016 година, когато ВМРО-ДПМНЕ изгуби властта.Днес Заев има срещи Али Ахмети - лидер на най-голямата албанска партия Демократичния съюз за интеграция и с Християн Мицкоски - лидер на ВМРО-ДПМНЕ.След снощното заседание на СДСМ Заев заяви, че все още не е ясно дали пак ще се коалира с албанците за предстоящия вот на 12-ти април. До предсрочни избори се стигна, след като Европейският съюз не даде дата за начало на преговори за членство на Северна Македония.", "date": "2019.12.29", "title": "Оливер Спасовски ще оглави служебния кабинет в Северна Македония"}
{"url": "http://www.cross.bg/nikakuv-problem-ysloviya-1621404.html", "text": "/КРОСС/ В студения съботен ден група ентусиасти организираха зимно изкачване на Черни връх с велосипед. Първоначалният план за маршрута е променен впоследствие заради метеорологичните условия. Те предпочетоха по-ниската част на планината, където твърдят, че няма да имат никакъв проблем. Така групата се запъти към хижа \"Еделвайс\" през заснежените планински пътеки. Идеята на организаторите е да се популяризира зимното колоездене. Снегът също не ги плаши.\"Даже още по-приятно стана. С велосипедите няма никакъв проблем да се кара и в доста по-сурови условия\", споделиха те пред камерата на Bulgaria ON AIR.Опитните колоездачи съветват – при подобно изкачване никога не тръгвайте сами. Групата трябва да е от поне двама души.", "date": "2019.12.29", "title": "С колело през заснежените пътеки на Витоша"}
{"url": "http://www.cross.bg/postradali-katastrofa-varna-1621405.html", "text": "/КРОСС/ Двама души са пострадали при катастрофа на пътя София - Варна между великотърновските села Балван и Ново село. Малко преди 16 ч. челно са се сблъскали два автомобила. Причината е неправилно изпреварване. Трета кола не успяла да избегне удара и връхлетяла върху тях. Катастрофата е станала между две леки коли и микробус.По първоначална информация пострадали са пътник от единия автомобил и водачката на микробуса. ", "date": "2019.12.29", "title": "Сериозна катастрофа на пътя на София - Варна"}
{"url": "http://www.cross.bg/grazhdanin-trafik-litra-1621406.html", "text": "/КРОСС/ Полицията във Видин задържа ирански гражданин за трафик на прекурсори за производство на наркотици на ТИР терминал в града, съобщават от пресцентъра на Апелативна прокуратура София, цитирани от Той ще остане в ареста с постановление за 72 часа. Незаконната стока е открита в товарен автомобил с хладилно ремарке на 24 декември при влизане в страната на ТИР Терминал – Видин.Водачът е заявил, че превозва осмозна вода. Проверката обаче е открила в товарния автомобил осем ПВЦ кубa, всеки с маркирана вместимост от по хиляда литра, съдържащи безцветна прозрачна течност с остра задушлива миризма.От изготвената експертна справка е установено, че веществото е оцетен анхидрит, представляващ прекурсор за производство на наркотични вещества, а от намереното количество - 8000 литра, може да се произведе над 3 тона хероин.Задържаният мъж няма постоянен адрес в страната, съществува опасност той да се укрие или да извърши друго престъпление. Затова от прокуратурата е внесено искане в съда за определяне на мярка за неотклонение \"задържане под стража\" спрямо обвиняемия чужд гражданин.", "date": "2019.12.29", "title": "Арестуваха ирански гражданин за трафик на прекурсори за наркотици"}
{"url": "http://www.cross.bg/rodeni-na-dekemvri-1621397.html", "text": "/КРОСС/ , писател, сценарист;, актьор;, състезател по спортна стрелба;, актьор и музикант от групата „Братя Мангасарян\";, депутат в 44-ото НС; ", "date": "2019.12.29", "title": "Родени на 29 декември"}
{"url": "http://www.cross.bg/telegraf-chasa-vodeshti-1621398.html", "text": "/КРОСС/  - 3686 бягства от работа на депутатите - рекорд заради червения бойкот на НС; - Картини и сервизи най-нежелани подаръци; - Пловдив преговаря с Европейската инвестиционна банка за заем до 120 млн. лв.; - Премиерът: Кметове проспаха европарите за водните цикли;- Бойко Борисов на изненадваща визита в Стара Загора: Вдигат за 20 милиона новия водопровод в Перник; - Бум на варицела в страната; - Кинодейците Виктор и Борислав Чучкови: \"Посрещаме 2020 година с 18% сиво\"; ", "date": "2019.12.29", "title": "Преглед на печата за 29 декември"}
{"url": "http://www.cross.bg/shantzi-zografski-chetirite-1621416.html", "text": "/КРОСС/ Владимир Зографски преодоля квалификациите за първия етап от веригата състезания по ски скок „Четирите шанци“ в германския зимен център Оберсдорф. Българинът преодоля 127 м от 12-а стартова позиция на шанцата и събра 118.2 точки, като имаше неприятни атмосферни условия и корекция от цели 13.9, заради силния вятър.Състезанието е в неделя, а следващият етап от „Четирите шанци“ по традиция е в Гармиш-Партенкирхен, където квалификацията е на 31 декември, а състезанието - в първия ден на Новата година.Зографски записа най-добрите си класирания досега в Световната купа в швейцарския зимен център Енгелберг - 19-о място на 15 декември и 27-мо на 22-ри. ", "date": "2019.12.29", "title": "Зографски ще скача на първото състезание от „Четирите шанци“"}
{"url": "http://www.cross.bg/chasa-negovo-provede-1621396.html", "text": "/КРОСС/ От 17.00 часа в кино „Люмиер Лидл” ще бъде представен запис от спектакъла „Дон Карлос” – опера от Верди.От 19.00 часа в Театър „Азарян“ ще бъде представена трaгикомичната театрална приказка „Кралят елен” по Карло Гоци. Сценична версия и постановка са дело на Анастасия Събева.От 9.30 часа в храм „Св. Троица“ ще бъде отслужена Архиерейска света Литургия. Богослужението ще бъде оглавено от Негово преосвещенство Белоградчишки епископ Поликарп.От 9.00 часа в храм \"Св. Възнесение Господне\" ще бъде отслужена Архиерейска света Литургия. Богослужението ще бъде оглавено от Негово високопреосвещенство Ловчанският митрополит Гаврил.От 13.00 часа на ледената пързалка на площад „Тройката“ ще се проведе коледен кънки фест.От 18.00 часа в Народно читалище „Просвета 1938“ в с. Изворище ще се проведе новогодишна детска дискотека.", "date": "2019.12.29", "title": "Предстоящи събития в страната на 29 декември"}
{"url": "http://www.cross.bg/zagivat-vreme-stava-1621176.html", "text": "/КРОСС/  - В Англия свети Томас Бекет е убит в катедралата си по заповед на Хенри II. - С указ на Петър I в Русия се създават губернии. - Република Тексас става 28-ми щат на САЩ. - Армията на САЩ извършва масово избиване на над 400 индианци от племето Дакота в резервата Пайн Ридж. - Сун Ятсен става първият президент на Република Китай. - Свободната държава Ирландия се обявява за република и престава да приема британската корона като висшестояща власт. - В България със закон се учредява профашистка младежка организация Бранник по подобие на Хитлерюгенд.- Втората световна война: По време на втората голяма бомбардировка на Лондон от германски бомбардировачи загиват почти 200 цивилни граждани. - Ръководителят на Югославия Йосип Броз Тито заявява, че страната ще следва собствен комунистически път и скъсва отношенията си със СССР. - Открит е миннообогатителният комбинат Медет край Пирдоп. - Открита е първата цялостна отсечка за превозни средства по Автомагистрала А1 в Словения.- При земетресение в Пакистан загиват 4700 души. - Съветският космонавт Юрий Романенко се завръща на Земята със световен рекорд по пребиваване в космоса - 326 денонощия. - Вацлав Хавел става президент на Чехословакия. - На остров Лантау (Хонконг) приключва монтажът на най-високата статуя на открито на седящия Буда - Тиан Тан Буда. - Сменя се ръководството на СДС - на мястото на подалия оставка като председател Филип Димитров е избран Иван Костов.- Подписан е мирен договор между правителството на Гватемала и партизанската съпротива, с което се слага край на продължилата 36 години гражданска война. - В Хонконг започва убиването на всички домашни птици (1,25 милиона), за да се спре разпространението на щама на смъртоносен птичи грип. - Червените кхмери поднасят извинение за извършения геноцид на над 1 милион граждани по време на своето управление в Камбоджа. - По време на най-големия пожар в историческия квартал в столицата на Перу - Лима загиват 274 души. - Индонезийски ферибот потъва между островите Ява и Борнео, загиват над 500 пътници и екипаж. ", "date": "2019.12.29", "title": "29 декември в история"}
{"url": "http://www.cross.bg/irod-mladentzi-krushtenie-1621174.html", "text": "/КРОСС/ Тия невинни юдейски младенци пострадали заради безначалния Младенец Христос – Сина Божи по повеля на юдейския цар Ирод. Като се видял подигран от мъдреците, които се поклонили на Младенеца Христа, но не се върнали при него, а по друг път заминали за страната си, Ирод се ядосал твърде много и, страхувайки се да не би новороденият Цар Юдейски да му отнеме царството, заповядал да избият всички младенци във Витлеем и всичките му предели от две години надолу. Тогава се сбъднало реченото от пророк Йеремия: (Мат. 2:17-18).Така жестокият Ирод принесъл в жертва на своето необуздано властолюбие хиляди младенци, като не знаел, че Иисус Христос се родил да устрои царство не на земно владичество, а на вечното спасение; че всички хитрини човешки са безсилни и напразни за всемогъщия Божий промисъл, който властно и безпрепятствено устройва спасението на света; че животът на самия Ирод, който самонадеяно се грижел за себе си, ще продължи не повече от една година и че съдбата му зависи от Бога! Божия съд – по думите на църковните писатели – постигнал Ирода чрез страшни болести, които прекратили живота му за незаконното избиване на невинните.Младенците мъченици влезли в Царството небесно не през вратата на св. Кръщение, но чрез мъченическата смърт за Иисуса Христа, която Сам Той нарекъл \"кръщение\" (Марк. 10:10). И с това кръщение, в случай на нужда, се заменя самото тайнство кръщение чрез вода.", "date": "2019.12.29", "title": "Св. свещеномъченик Зотик презвитер Сиропитател"}
{"url": "http://www.cross.bg/tema-zhivot-lichno-1621395.html", "text": "/КРОСС/ По правилата на музиката - Даниела Кузманова; БНТ легендата Трендафилка Немска; Живот като на кино с актьора Димитър Маринов; Новите идоли - Папи Ханс;Едно златно име - Лиана Антонова; Музикално и лично - Георги Христов; И още: изпълнения на Николина Чакърдъкова и солистите на Музикалния театър; \"Живите архиви\": БНТ на 60!; Вторият живот на Огнян, който покори Монблан и вече 13 години пази сърцето на своя донор; Нищо лично: Свещени и учителка, в прегръдката на комедията; Когато чудесата се правят от хора: Лекарите спасили пациент от клинична смърт два пъти. История на Мария Йотова; Песента на моя живот: Славка Калчева; ", "date": "2019.12.29", "title": "Теми и гости в сутрешните блокове на телевизиите на 29 декември"}
{"url": "http://www.cross.bg/velikodyshen-svobodniyat-chovek-1621172.html", "text": "/КРОСС/ \"Свободният човек, който познава себе си, е великодушен, отзивчив, любезен и способен да се радва еднакво, когато дава и когато получава.\"", "date": "2019.12.29", "title": "Свободният човек, който познава себе си, е великодушен"}
