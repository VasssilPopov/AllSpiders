{"url": "http://www.cross.bg/ryse-informatziya-beshe-1585877.html", "text": "/КРОСС/ Има заподозрян за убийството на журналистката Виктория Маринова в Русе, научи bTV от свои източници от разследването.По непотвърдена информация, той е успял да напусне страната.Също по неофициална информация, в дома на заподозрения е бил намерен телефонът на жертвата. По-рано в полицията в Русе бяха разпитвани множество лица. Задържан за 24 часа беше румънец от украински произход, но се оказа, че няма доказателства, че е свързан със случая. Часове наред полицаи и прокурори на най-високо ниво се съвещаваха в дунавския град. Нова информация така и не беше огласена.", "date": "2018.10.09", "title": "Нов заподозрян за убийството на журналистката в Русе, верояно е в чужбина"}
{"url": "http://www.cross.bg/nasekomi-virysi-programata-1585856.html", "text": "/КРОСС/ Агенцията за високо технологични разработки към Министерство на отбраната на Съединените щати - DARPA, обяви своят най-нов проект.Американските учени планират да използват насекоми, които да пренасят генномодифицирани болести. Целта обаче е не да унищожават противника, а да предпазват реколтата от засушавания или от други опасности, съобщава ScienceAlert.Проектът е наречен \"Съюзнически насекоми\" (Insect Allies), а от DARPA твърдят, че ще могат да го използват превантивно, в случай че е заподозряна атака с биологическо оръжие срещу насаждения от пшеница или царевица в САЩ.Много експерти обаче казват, че крачката от използването за ГМО насекомите за превенция или за дефанзивни цели е много малка, защото технологията на практика ще е същата. Създаването на армия от насекоми, пренасящи ГМО вируси може да отвори \"кутията на Пандора\", алармират експертите.Ръководителят на програмата Блейк Бекстин признава, че въпросните технологии имат възможно двойна употреба на теория, но според него това важи за всички съвременни технологии.\"\", казва той пред в. \"Вашингтон Поуст\"Понастоящем програмата предвижда употребата на три вида насекоми: листни въшки, цикади и белокрили. В природата тези насекоми редовно разпространяват вируси сред растенията.Достиженията в генното инженерство, включително сравнително евтиния и прост метод CRISPR, потенциално биха могли да позволят на учените да създадат вируси за постигането на определена цел в заразените растения.Генномодифицираните вируси ще включват и изключват определени гени, контролиращи развитието на растенията по време на тежки суши.Според Бекстин учените могат да гарантират, че технологията няма да има нежелани екологични ефекти. Програмата не е насочена към герминативните клетки, което означава, че няма до доведе до унаследяване на характеристиките.Експертите все още дебатират дали е възможно да се създадат ГМО вируси, които да правят промени в ДНК на заразения, като промените да се унаследяват.Целта на DARPA е открие начин за временно модифициране на растенията, благодарение на което да спаси непосредствено заплашена реколта.В същото време група учени твърди, че програмата Insect Allies може потенциално да нарушава Конвенцията за биологичните оръжия. Според тях използването на насекоми като ключов фактор в програмата е особено тревожно, защото насекомите могат да се разпространяват безпроблемно, а липсват пречки за използването им за злонамерени цели.Към днешна дата има множество проведени експерименти с генномодифицирани комари, като учените искат да ги използват, за да се справят с опасните болести, пренасяни от насекомите.", "date": "2018.10.09", "title": "Пентагонът прави ГМО армия от насекоми"}
{"url": "http://www.cross.bg/iiordanov-bolnitzi-narodniyat-1585870.html", "text": "/КРОСС/ \"Внасяме вот на недоверие за здравеопазване, защото не искаме 1 млрд. лв, по наши изчисления, да бъдат взети от джоба на българина, неясно за какво- за по- достъпно здравеопазване, или за по- качествено? Този парламент е изчерпан като политическа визия\". Това каза народният представител от ПГ на \"БСП за България\" Георги Йорданов пред БНТ. \"Девет години чакаме в здравеопазването нещо да се случи. И то се случи. ГЕРБ откраднаха милиард и половина от нашите здравни вноски, които бяха за резерв в касата. Къде отидоха, не знаем\", коментира народният представител. Той припомни, че бяха въведени лимити в болниците и пръстови отпечатъци, а най- накрая здравният министър призна, че този модел е изчерпан и трябва реформа.\"От няколко дни имаме два модела за здравеопазването: от финансовия министър- единия и от здравния министър- другия. Тези хора не си ли говорят?\", попита Йорданов. Депутатът коментира, че по думите на здравния министър,в рамките на бюджета за 2019г, ще бъдат вкарани много неща от модел две, който обаче започва да работи от 2020 г. \"Според мен и много колеги, този модел ще доведе до закриване на  140 общински болници. Хора, които се обслужват от общинските болници, на които пенсиите им са по 130лв.- 180лв, няма да могат да си позволят да платят 100лв. като входна такса на болницата\", изтъкна Йорданов. Той каза, че на над половината от срещите, които се провеждат по страната, са посветени на темата Здравеопазване. \"Българските граждани не могат да приемат търговския стаут на болниците. Не могат да приемат, че медиците ги гледат като портмоне. Те искат да им се обърне внимание\", каза  народният представител. Той припомни, че от БСП искат българските болници да не бъдат търговски дружества, ако искат да работят с публични средства.  ", "date": "2018.10.09", "title": "Георги Йорданов: Внасяме вот на недоверие, защото не искаме 1 млрд. лв. да бъдат взети от джоба на българина"}
{"url": "http://www.cross.bg/razvitie-nikolova-vidin-1585869.html", "text": "/КРОСС/ .Северна България има достъп до над 210 млн. лв. под формата на нисколихвено кредитиране от Оперативна програма „Региони в растеж“ 2014-2020 г. Средствата се предоставят от „Регионален фонд за градско развитие“ на Фонда на фондовете за развитие на културни и исторически обекти, подобряване на градската среда и енергийна ефективност на еднофамилни жилищни сгради. Това обяви заместник- министърът на регионалното развитие и благоустройството и ръководител на ОПРР Деница Николова, която стартира във Видин информационна кампания на МРРБ за популяризиране на инвестициите в туризма и градската среда, предоставяни чрез финансовите инструменти по програмата. Във форума се включиха и заместник-министрите на туризма и на културата – Ирена Георгиева и Амелия Гешева, представители на Фонда на фондовете, експерти от Министерството на регионалното развитие и благоустройството и др. Участие взеха и кметът на Видин инж. Огнян Ценков, областният управител Албена Георгиева, народният представител Владимир Тошев и др.Общо 353 млн. лв. са средствата по ОПРР, разпределени в три фонда, финансиращи 39-те големи града на страната. Средствата се разпределят за проекти, водещи до подобряване на градската среда, модернизация на градския транспорт, спортна инфраструктура, обекти в сферата на културата, изграждане на проекти, генериращи приходи и допълващи развитието на градовете като паркинги, лунапаркове, басейни и т.н. Основна е подкрепата за културно-историческото наследство като потенциал за икономически растеж чрез повишаване на туристопотока. Ще се финансират исторически и културни обекти с национално и световно значение, за да може регионите да разкрият потенциала на местното културно наследство.„Нисколихвеното кредитиране предоставя повече възможности и стимули“, посочи зам.-министър Николова и изброи някои от тях като удължен период от 20 години за възвращаемост, по-ниска лихва, гратисен период за плащане и др.Николова съобщи, че много важен елемент е достъпът на гражданите до нисколихвено кредитиране на мерки за енергийна ефективност на еднофамилни жилищни сгради. Заместник-министърът отбеляза, че сега действащите програми за енергийна ефективност са насочени основно към многофамилни и обществени сгради, като сега за първи път се дава възможност и за собствениците на еднофамилни жилища. „По този начин освен, че подобряваме енергийната ефективност на сградите и тяхното експлоатационно състояние и визия, подобряваме и околната среда, намалявайки отделянето на фини прахови частици от горенето на твърдо гориво, което е сериозен проблем за градовете. Важно условие е да бъде изяснена собствеността на сградите“, посочи Николова.Зам.-министър Ирена Георгиева заяви, че чрез финансовите инструменти регионите имат възможност да подобрят туристическата инфраструктура, да разкрият потенциала на нови проекти и да предоставят нови услуги. Тя напомни, че Министерството на туризма работи активно за насърчаване на регионалния с туризъм и популяризиране на възможностите за развитие на регионалната туристическа инфраструктура, чрез интегрирани проекти за опазване и популяризиране на културното наследство.Зам.-министър Амелия Гешева обобщи, че финансовите инструменти дават възможност за това 1600 национални културни обекта, част от които от световно значение, да бъдат реставрирани и социализирани като обекти за културно-исторически посещения. Според данните на Министерството на културата Видин има сериозен потенциал в това отношение. За последната година всички обекти на Регионалния исторически музей бележат 40% ръст на посещенията. Тя подчерта, че министерствата на културата и на регионалното развитие и благоустройството са положили сериозни усилия за изчистване на процедурите, за да се улесни работата на всеки бенефициент.Кметът на община Видин инж. Огнян Цеков изрази задоволство от факта, че информационната кампанията на трите министерства стартира от Видин, като регион с богато културно-историческо наследство. Той напомни, че в града се намират два от най-посещаваните туристически обекта в страната, а в последните години се развива и богата културно-фестивална програма. Той напомни нуждата от инвестиционни проекти в туризма, които генерират икономика и нови работни места и развиват предприемачеството. Кметът съобщи, че община Видин смята да кандидатства за финансиране с два проекта чрез финансови инструменти, включващи консервация и реставрация на крепостта „Баба Вида“ и синагогата.С проекти ще се кандидатства пред Фонда за градско развитие, като пълните условия за кандидатстване ще бъдат обявени в края на октомври и началото на месец ноември. По-късно днес Деница Николова участва в среща на тема “Визия за развитие на област Видин до 2030 г.“. Пред участниците в нея заместник-регионалният министър представи проекта за промени в Закона за регионалното развитие, предложения вариант за ново статистическо райониране на страната и очакванията за финансирането на мерки в следващия програмен период на ЕС.Зам.-министър Николова подчерта, че страната ни ще получи повече средства от европейските фондове за периода 2021-2027 г. „В тази връзка новият модел на регионална политика е в синхрон с очакваните изисквания на бъдещото финансиране от ЕС, но в никакъв случай не е изграден за целите само на това финансиране“, коментира Николова. По думите й една от ключовите промени в ЗРР е възможността за засилване на регионалното ниво за избор на бъдещите проекти.По този начин общини, областни управи, бизнес, неправителствени организации, заедно ще могат решават за инвестициите в региона, съобразени с местните специфики, приоритети и потенциали за развитие. „Не се предвижда определянето на градове - центрове, които да имат административни функции в новите райони, както и не се предвижда промяна на административното устройство по отношение на общини и области“, категорична бе зам.-министърът. Ще бъдат намалени стратегическите документи, визиращи регионалното развитие, защото в момента те са над 370 на брой и практически са трудноизпълними. На регионално ниво ще има регионален план за пространствено и стратегическо планиране, който ще има за цел да покаже приоритетите на региона,  специфичните нужди и възможности за развитие. Амбицията е със създаването на дългосрочен модел в регионалната политика да се намалят дисбалансите между регионите, които към момента са съществени.", "date": "2018.10.09", "title": " Деница Николова: Осигуряваме нисколихвено финансиране за енергийна ефективност на еднофамилни жилищни сгради"}
{"url": "http://www.cross.bg/montana-vlaka-minal-1585860.html", "text": "/КРОСС/ Мъж на 44 години от Монтана е оцелял, след като рано тази сутрин легнал на релсите на влака в района на Акумулаторния завод в Монтана, съобщиха от Областната дирекция на МВР в града.Към 6 ч. сутринта пътническият влак от Монтана за Бойчиновци минал през това място, но мъжът останал под него и се разминал само с различни наранявания по тялото, които не застрашават живота му.Той е настанен на лечение в болница в Монтана с охлузни рани.В момента се изясняват причините за опита за самоубийство. Пробата за алкохол на машиниста на влака е отрицателна, а на мъжа под влака – положителна, обявиха от полицейската дирекция в Монтана.", "date": "2018.10.09", "title": "Мъж от Монтана оцеля по чудо: легнал на релсите, но влакът минал над него"}
{"url": "http://www.cross.bg/feiisbyk-dolara-video-1585857.html", "text": "/КРОСС/ \"Фейсбук\" (Facebook) пуска първото електронно устройство със своята марка - джаджа с екран и камера, която трябва да направи видео обажданията по-лесни и интуитивни, предаде Асошиейтед прес.Не е ясно обаче дали хората ще отворят домовете си за свързаната с интернет камера, продавана от компания, чиято репутация във връзка със защитата на личните данни не е особено добра.Устройството се казва \"Портал\" (Portal). То се предлага в две версии на цена 199 долара и 349 долара и разполага с широкоъгълна камера, която автоматично фокусира потребителя, докато той се движи из стаята, казаха пред Ройтерс представители на Фейсбук при среща миналата седмица.За да изпълнява тази функция, джаджата използва изкуствен интелект.Цената на устройството зависи от големината на екрана. То се продава в \"Амазон\" (Amazon) и \"Бест бай\" (Best Buy) освен на сайта на \"Фейсбук\", а доставките му в САЩ започват в началото на ноември.Подобни джаджи или т.нар. смарт спийкъри, предлагани от \"Амазон\" и \"Гугъл\" (Google) на цена под 100 долара, се превърнаха в бестселъри в тази нова индустрия. Потребителите използват гласови команди, за да търсят, пазаруват или слушат музика, превръщайки спийкърите във важна част от конкуренцията между технологичните компании.Портал би могъл да помогне на \"Фейсбук\" да отклони потребителите от ползването на конкурентни чатове и видео приложения, както и да открие пред компанията напълно нови възможности за продаване на реклама.Около 32 процента от американските потребители използват смарт спийкър, а още 16 процента смятат да си купят до края на 2018 година, според проучване от миналия месец на \"Адоуб аналитикс\" (Adobe Analytics).\"Фейсбук\" се надява да се открои на пазара чрез сензорния дисплей на устройството и 400-те милиона души, които се обаждат чрез услугата на компанията \"Месинджър\" (Messenger).", "date": "2018.10.09", "title": "\"Фейсбук\" пусна джаджа за видео обаждания през \"Месинджър\""}
{"url": "http://www.cross.bg/makron-podgotvya-pravitelstvoto-1585861.html", "text": "/КРОСС/ Френският президент Еманюел Макрон подготвя сериозни рокади в правителството. Причина за това стана напускането на няколко ключови фигури от кабинета, съобщава Euronews.Сред тях са вътрешният министър Жерар Колон и министърът на екологията Никола Юло. Очаква се промените да бъдат официално обявени по-късно днес.Медиите във Франция коментират, че по този начин Макрон иска да повиши своя рейтинг, който бележи постоянен спад през последните месеци.", "date": "2018.10.09", "title": "Макрон подготвя сериозни рокади в правителството"}
{"url": "http://www.cross.bg/pravo-pishe-chasa-1585876.html", "text": "/КРОСС/ Управляващите ще направят нов опит за промени в Наказателно-процесуалния кодекс, с които да се допуска задържането на гражданин да остава тайна за цели 48 часа, . Това ще стане през преходните и заключителните разпоредби на правителствен законопроект за промени в друг кодекс – Наказателния.Прокуратурата ще има право да откаже на арестанта правото на обаждане, а даже родителите на дете цели 24 часа няма да са наясно, че то се е оказало зад решетките. Все пак ще се уведомява Държавната агенция за закрила на детето. В момента държавното обвинение има право на до 72-часов арест, но задължително трябва да бъдат уведомени семейството и работодателят на задържания, както и Министерството на външните работи, ако става въпрос за чужденец.Новото предложение е арестантът да има право свободно да посочи кой да бъде уведомен, но в същото време се въвежда възможност за отказ от това право при „неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство може да бъде сериозно възпрепятствано”.Отказът може да се обжалва пред съда, като арестантът има право да посочи друг, който да бъде уведомен – а прокуратурата има право отново да откаже, пише всекидневникът.Мотивът за новите текстове е че чрез тях ще се улеснят действията срещу организирани престъпни групи и няма да има риск от укриване на улики. През 2016 г. те бяха оттеглени след сериозни критики на експерти и на обществеността заради възможност за злоупотреби.", "date": "2018.10.09", "title": "Нов опит арестите да станат тайни"}
{"url": "http://www.cross.bg/yvrezhdaniya-horata-pomosht-1585864.html", "text": "/КРОСС/ План за изготвяне на законите за хора с увреждания подписаха преди минути представители на протестиращите майки и министрите на финансите и на труда и социалната политика.Под плана сложиха подпис и представителните организации на хората с увреждания. Това, което се  предвижда е на 17-и октомври, правителството да приеме Закона за хората с увреждания, а до средата на декември той да бъде приет от парламента заедно с пакет за Личната помощ, изработен от омбудсманът Мая МаноловаОт началото на следващата година интеграционните добавки се заменят с месечна финансова подкрепа, която ще е петстепенна и ще е процент от линията на бедност, като ще зависи и от процента на увреждане.Най-много, 57 на сто от линията на бедност, ще получават хората с 90 на сто степен на увреждане и с чужда помощ.Практически Законът за личната помощ на Мая Манолова ще започне да се финансира от 1-ви септември на следващата година. До тогава трябва да се разработи оценката, по която ще е ясно какви часове ще се финансират като услуга, но е поставен лимит - месечно не повече от 168 часа или 8 часа дневно ще се финансират за лична помощ.Майките на деца с увреждания декларираха, че няма да спрат протестите си, до приемането на законите от НС. Майките на деца с увреждания от палатковия лагер пред сградата на Народното събрание планират нов протест за утре. Те ще се съберат в 17.30 часа пред сградата на правителството. Според майките от движението \"Системата ни убива\" премиерът Бойко Борисов е отговорен за липсата на реформи. Според Фейсбук страницата на протеста ще се търси отговорност от министър-председателя за поетите от него и неизпълнени ангажименти. Призивите към Борисов са да излезе и да обясни какво пречи да се направят реформите, както и да спре да заблуждава обществото, да спре да раздава пари на калпак и да противопоставя граждани срещу граждани. Междувременно от социалното министерство заявиха за \"Хоризонт\", че в работните групи усилено се правят корекции в законопроекта за хората с увреждания. Очаква се документът да е окончателно готов до края на следващата седмица, след което да бъде приет от правителството. ", "date": "2018.10.09", "title": "Нов протест на майките от палатковия лагер се планира за утре"}
{"url": "http://www.cross.bg/teroristi-sushtestvyvat-afganistan-1585862.html", "text": "/КРОСС/ „Сигурни убежища“ на терористи съществуват на територията на Индонезия, египетския Полуостров Синай и в Афганистан, заяви в интервю пред ТАСС зам-министърът на външните работи на Русия Олег Сиромолотов, съобщава Фокус.„Сигурни убежища“ (за терористи) съществуват най-вече там, където се водят бойни действия“, отбеляза високопоставеният дипломат. „Днес такива „прибежища: има на Синай,а терористи се прехвърлят и в Афганистан, и Индонезия“.По неговите думи, една от най-сложните задачи в момента е пресичането на завръщането на чуждестранните терористи от районите в Близкия Изток и преди всичко от Сирия и Ирак. „Разбирате, че те се разпространяват по цяла Европа“, поясни Сиромолотов. „А през Беларус и Украйна терористи попадат в Русия“.", "date": "2018.10.09", "title": "МВнР на Русия: „Сигурни убежища“ на терористи съществуват в Афганистан и на Синай"}
{"url": "http://www.cross.bg/chernomorsko-zlato-krancheta-1585859.html", "text": "/КРОСС/ Разпечатани са пробните кранчета на дестилационните съоръжения на завод „Черноморско злато” в Поморие, които през миналата седмица бяха спрени от Агенция „Митници” след проверка, съобщиха от компанията.Причина за мярката е, че кранчетата не са отразени в схемите за производство, не са пломбирани и към тях няма измервателни уреди, като така се създават съмнения за безотчетна продукция.„Агенция Митници уважи аргументите на „Черноморско злато”, че пробните кранчета са неделима част от баретката на всяка дестилационна система спрямо технологичните изисквания за работа на съоръжението, както потвърди и производителят на системите „Бенковски Ко”, посочиха от „Черноморско злато” в съобщение до медиите.„Черноморско злато” са представили на властите по-детайлна технологична схема с пробните кранчета, като са предложили и поставяне на бленда за намаляване на дебита им.Изкупвателната кампания на грозде в Черноморско злато продължава. Производството работи с пълен капацитет и мощност, пишат от компанията.Официален коментар от Агенция \"Митници\" на този етап няма.", "date": "2018.10.09", "title": "Митниците разпечатаха кранчетата на поморийския винпром"}
{"url": "http://www.cross.bg/banov-obekta-razkopkite-1585858.html", "text": "/КРОСС/ Две трети от откритото край Покривник древно селище ще бъдат запазени, а останалата част от артефактите ще бъдат преместени на 20-ина метра, за да може да мине трасето на магистрала „Струма”. Това обяви министърът на културата Боил Банов след среща с благоевградския кмет Атанас Камбитов, началника на пътната агенция инж. Светослав Глосов и областния управител Бисер Михайлов.Съдбата на разкопките се превърна в гореща тема в югозападния град. Жителите му и местната власт се обявиха срещу унищожаването на селището, което според някои може да е част от древната Скаптопара. Експерти обаче се произнесоха, че обектът няма общо с древния Благоевград.„Започваме проект за съхраняване на трите основни ценности, открити край Покровник, които са в рамките на 2/3 от обекта, и за неговото цялостно съхраняване”, обяви обаче днес Банов. Още утре АПИ ще получи заповед за започване на работата по проекта. Другата седмица пък експерти от института за недвижимо културно наследство ще очертаят границите на обекта.", "date": "2018.10.09", "title": "Две трети от древното селище по трасето на АМ „Струма” остават"}
{"url": "http://www.cross.bg/sydanetza-vlast-sudebnata-1585855.html", "text": "/КРОСС/ Ръководството на Софийския районен съд (СРС), подкрепено от Съюза на съдиите, излезе с декларация в защита на магистрата, който освободи от ареста суданеца, участвал в пътния инцидент и скандал със съпругата на лидера на \"Атака\" Волен Сидеров - Деница, съобщава Дир.бгСтава дума за съдия Николай Василев от СРС. Той разгледа делото по Указа за борба с дребното хулиганство срещу суданеца и го пусна с мотива, че не са налице данни за действия, попадащи в обхвата на чл. 1, ал. 2 от Указа за борба с дребното хулиганство.\"\", пише в решението.Както вече стана ясно, между автомобилите на Сидерова и чужденеца, който живее у в България постоянно, имало лек удар със страничните огледала, които са се счупили. След инцидента суданецът започнал да я обижда, а тя успяла да тръгне с колата си. Той обаче я настигнал, принудил я е да спре, слязъл от автомобила си и насочил словесната си агресия към нея, съобщиха след случилото се от МВР, като подчертаха, че не е имало физически сблъсък.Пристигналите на място полицаи тествали двамата шофьори за алкохол, като резултатите били отрицателни. Те съставили акт за нарушение по Закона за движение по пътищата на чужденеца, защото шофьорската му книжка не била валидна за територията на България.Същевременно обаче пристигнал Волен Сидеров заедно с екип на партийната телевизия \"Алфа\". Лидерът на \"Атака\" държал сметка на полицаите как си вършат работата и поискал данните на суданеца, но те му били отказани. Самият той обяви, че чужденецът можело да убие жена му, докато униформените спокойно си пушели. Заради това той поиска новият вътрешен министър Младен Маринов да бъде сменен веднага, а на негово място да бъде сложен човек от \"Атака\". Маринов отвърна, че МВР е действало в рамките на закона.След решението на съда пък няколко дни телевизия \"Алфа\" пускаше снимка на магистрата с надпис: .                       По този повод от СРС излязоха с декларация, в която се казва:\"\".От Съюза на съдиите изразиха подкрепата си към тази позиция като подчертаха, че вместо разпространяване на обективна информация за акта на съдия Василев, телевизията си служи с неподкрепени с никакви факти внушения и квалификации.От ССБ посочват, че очакват и реакция на Висшия съдебен съвет по този въпрос.\"\", допълват от съсловната организация.", "date": "2018.10.09", "title": "Съдии защитиха колегата си, който оправда суданеца, атакувал съпругата на Сидеров"}
{"url": "http://www.cross.bg/turga-razpredelenie-bulgariya-1585854.html", "text": "/КРОСС/ На основание Процедура за продажба на дълготрайни материални неенергийни активи - недвижими имоти, собственост на „ЧЕЗ Разпределение България\" АД и в изпълнение на Решение от Протокол 444, т.7/05.09.2018 г. на Управителен съвет - „ЧЕЗ Разпределение България\" АД,На 18.10.2018 г. от 10:00 часа, ще се проведе търг с тайно присъствено наддаване за продажба на Поземлен имот/ПИ/ с идентификатор 68134.1202.982, с площ 2 591кв.м., начин на трайно ползване „За административна сграда, комплекс\" (УПИ III от кв.13а, м. Разсадника -Бежанци) по КККР на гр. София и построените в него- Сграда с идентификатор 68134.1202.982.1- Административна сграда на 4 етажа и сутерен със ЗП 680м², РЗП 2 720м²,- Сграда с идентификатор 68134.1202.982.4 - Столова със сутерен със ЗП 557м²,- Сграда с идентификатор 68134.1202.982.6 - Топла връзка със ЗП16 м²Административния адрес на имота е : гр. София, ул. „Цар Симеон\" №330.Имотът принадлежи към дълготрайни материални неенергийни активи - недвижими имоти, собственост на \"ЧЕЗ Разпределение България\" АД.Първоначална продажна цена на недвижимият имот: 4 878 134,80 лв. (четири милиона осемстотин седемдесет и осем хиляди сто тридесет и четири лева и осемдесет стотинки) без ДДС.Оглед на имота, предмет на търга, може да бъде извършен от кандидатите всеки работен от 10:00 до 15:00 часа в срок до 15.10.2018г. на посоченият адрес на имота, с един ден писмено предизвестие и след закупуване на тръжната документация.Имот                    Лице за контакт                    Телефон                    E - mailгр. София,           Светлана Господинова           +359 882 061 841      svetlana.gospodinova@cez.bgул. „Цар Симеон\" №330Документация за участие в търга на стойност 24 лв. /двадесет и четири лева/ с ДДС, може да бъде закупена всеки работен ден от 9.00 до 12.00 и от 13.00 до 16.00 часа на адрес бул. „Цариградско шосе\" №159 ет.2 до 15.10.2018г., като сумата се превежда по банкова сметка на „ЧЕЗ България\" EАД, IBAN BG65CITI 9250 1005 0048 02 BIC/SWIFT, CITIBGSFСИТИБАНК Н.А.-клон СОФИЯ София 1000, бул. \"Мария Луиза\" № 2, ЦУМ Бизнес център, ет.5.Документация за участие в търга може да се подава всеки работен ден от 9:00 до 16:00часа в Деловодството на „ЧЕЗ Разпределение България\" АД - гр.София, бул. „Цариградско шосе\" № 159 до 17.10.2018г.Депозит за участие в търга в размер на 10 % от първоначалната продажна цена на недвижимия имот 487 813,48 лв. (четиристотин осемдесет и седем хиляди осемстотин и тринадесет лева и четиридесет и осем стотинки) се внася в банкова сметка на „ЧЕЗ Разпределение България\" АД: IBAN BG79 CITI 9250 1005 0094 00 BIC/SWIFT CITIBGSFСИТИБАНК Н.А. - клон СОФИЯ до 16.00 часа на 16.10.2018г.До участие в търга ще се допускат физически и юридически лица, закупили тръжна документация и подали същата с приложени към нея всички задължителни документи, изискващи се за допускане до участие в търга до 16.00 часа 17.10.2018 г. и внесли депозит за участие в определения срок и отговарящи на изискванията, определени в тръжната документация.Търгът ще се проведе в заседателна зала на адрес гр. София, бул. „Цариградско шосе\" № 159.За допълнителна информация : Светлана Господинова, GSM 0882 0861 841, email: svetlana.gospodinova@cez.bg", "date": "2018.10.09", "title": "ЧЕЗ Разпределение продава имот"}
{"url": "http://www.cross.bg/sreshtnat-grazhdani-predstaviteli-1585849.html", "text": "/КРОСС/ Утре, 10.10.2018г, продължават срещите на народните представители от ПГ на „БСП за България” в страната с граждани,  пред които те представят „Визия за България”. Предвидено е посещение  в областите Русе, Разград и Силистра.От 17 часа в гр. Лозница, обл. Разград, народните представители от ПГ на „БСП за България” Иван Иванов, Веска Ненчева и Денчо Бояджиев, ще се срещнат с граждани в „Червената зала” на читалище \"Пробуда\". По същото време, в гр. Завет, депутатите Димитър Данчев, Даниел Йорданов, Виолета Желева и Иван Димов Иванов ще се срещнат с партийния актив и граждани в клуба на БСП.В Русенска област срещите на депутатите на левицата ще започнат в 14.30 в гр. Глоджево. Там, Димитър Георгиев, проф. Анелия Клисарова, Георги Стоилов и Йордан Младенов ще се срещнат с директори на училища и преподаватели в училище \"Христо Ботев\"  на ул. \"Димитър Благоев\" 38. Тема на срещата ще бъде - Визията на левицата за образованието. По-късно, в 17.15 ч, в с. Обретеник Димитър Георгиев, проф. Анелия Клисарова, Георги Стоилов и Йордан Младенов ще се срещнат с представители на Земеделската в „Малък салон” на читалището. В 17.30 в с. Борисово, община Сливо поле, депутатите Валентина Найденова и Радослав Стойчев ще се срещнат с граждани в пенсионерския клуб.По същото време, в с. Бабово, народните представители Иван Ченчев и Георги Андреев ще се срещнат с хората от селото в местното читалище, а в гр. Две могили, Манол Генов и Лало Кирилов ще се срещнат с гражданите в Клуба на интелектуалеца на ул. Кирил и Методий 14. Срещата е в 18 ч. В Силистренса област, срещите на депутатите от ПГ на „БСП за България” започват в с. Професор Иширково. В 16 ч. проф. Светла Бъчварова и Стефан Бурджев ще се срещнат с представители на местната  земеделска кооперация. В същия час, в гр. Силистра, зам.-председателите на ПГ на „БСП за България” Драгомир Стойнев и Весела Лечева, както и народният представител Петър Кънев  ще се срещнат с представители на бизнеса от речния град в „Син салон” на ресторант „Данубе”. В 18 ч., те, заедно със зам.-председателя на групата на левицата в парламента Георги Свиленски и депутата Стоян Мирчев, ще се срещнат с граждани в Художествената галерия на Силистра. В 18 ч. започват редица срещи на депутати от ПГ на „БСП за България” с граждани от различни населени места в Силистренска област. В с  Кайнарджа, Христо Проданов, Георги Гьоков и Донка Симеонова се срещат с хората в читалището на селото. В гр. Дулово Атон Кутев, Кольо Милев и  Димитър Стоянов се срещат с гражданите в залата на общината. В гр. Алфатар Дора Янкова и Николай Цонков ще се срещнат с хората в ресторант \"Добруджанска къща”. В с. Ситово Александър Симов, Филип Попов и Красимир Янков, ще се срещнат с хората в местното читалище. В гр. Главиница Крум Зарков и Валентин Ламбев ще се срещнат с хората в залата на Общинския съвет.В гр. Тутракан, в 17.00, депутатитите Жельо Бойчев, Славчо Велков, Ирена Анастасова и Нона Йотова ще говорят с учители и читалищни дейци по темите Образование и Култура в залата на Общинския съвет, а в 18.30- с гражданите на Тутракан- в същата зала. В 18.ч., в Благоевград, народните представители Петър Витанов, Тома Томов, Николай Бошкилов и Богдан Боцев  ще се срещнат с граждани в залата на Историческия музей     В 11 ч., в гр. Враца, депутатите Николай Иванов и Иван Генов ще се се срещнат с актива на Движението на ветераните от Северозападния регон в Областния съвет на БСП.      ", "date": "2018.10.09", "title": "Народните представители от „БСП за България” се срещат  за \"Визия за България\" с граждани от областите Русе, Силистра и Разград"}
{"url": "http://www.cross.bg/gradski-proekta-evropeiiskata-1585863.html", "text": "/КРОСС/ Със 125 млн. лв. Столична община ще реализира втората фаза от проекта за интегриран градски транспорт.Европейската комисия одобри реконструкцията на релсовия път на трамвай № 5 и на трасето по улица „Каменоделска\" от кръстовището с бул. „Константин Стоилов\" до крайно трамвайно ухо „Орландовци\". Втората фаза от проекта „Интегриран градски транспорт\" на Столична община включва още купуването на 13 нови нископодови съчленени трамвайни мотриси и надграждане на интелигентната система за управление на трафика и на съществуващата система за информация на пътниците в реално време.Общата стойност на проекта е 125 млн. лв., от които 107,3 млн. лв. е безвъзмездната финансова помощ от управляваната от Министерството на регионалното развитие и благоустройството Оперативна програма „Региони в растеж\" 2014-2020 г. Той е голям по смисъла на Регламент (ЕО) № 1303/2013 и затова Управляващият орган на програмата го изпрати за нотификация пред Европейската комисия.Проектът трябва да насърчи ползването на електротранспорта, като по този начин ще допринесе за решаване на проблемите в столицата, свързани с увеличаващия се трафик през деня, нарастващите задръствания, ниската скорост на придвижване, пътнотранспортни произшествия, високи концентрации на въглероден диоксид и други вредни емисии, шум и т.н. Изпълнението на дейностите по него ще допринесе за реализирането на цялостната стратегия за развитие на интегриран столичен градски транспорт.  ", "date": "2018.10.09", "title": "Европейската комисия одобри първия голям проект по ОПРР 2014-2020"}
{"url": "http://www.cross.bg/botev-vustanieto-literatyren-1585867.html", "text": "/КРОСС/ На 10 октомври, сряда, Литературен салон „Леге 10“ организира вечер, посветена на незавършения политически роман на Христо Ботев „Да драснем кибрита на въстанието“.   ", "date": "2018.10.09", "title": "Литературен салон „Леге 10“ ще представи „Да драснем кибрита на въстанието“ на Христо Ботев"}
{"url": "http://www.cross.bg/bulgariya-gyido-pekorari-1585866.html", "text": "/КРОСС/Държавният глава Румен Радев прие днес апостолическия нунций в България Анселмо Гуидо Пекорари. По време на срещата бяха потвърдени отличните отношения между страната ни и Ватикана и беше обсъдена възможността за посещение на Негово Светейшество папа Франциск в България.  ", "date": "2018.10.09", "title": "Румен Радев прие апостолическия нунций в България Анселмо Гуидо Пекорари"}
{"url": "http://www.cross.bg/konferentziya-proekti-nikolova-1585868.html", "text": "/КРОСС/Заместник-министърът на регионалното развитие и благоустройството Деница Николова ще участва в международна конференция \"Предстоящи, социални, пътни и железопътни инфраструктурни проекти 2018-2020 г. и ролята на консултанта при управление на инвестиционни проекти\".Организираната от Българската асоциация на архитектите и инженерите - консултанти конференция ще се проведе утре, 10 октомври, от 09:30 часа в зала „Мусала\" на хотел „Хилтън\". По-късно същия ден зам.-министър Николова ще отличи лауреатите в категория \"Енергийна ефективност\" на конкурса \"ЕКООБЩИНА\".Церемонията ще се състои от 17:00 часа във Френския културен институт (пл. „П. Славейков\" № 3) в София.", "date": "2018.10.09", "title": "Зам.-министър Деница Николова ще участва в конференция за предстоящи проекти 2018-2020 г. "}
{"url": "http://www.cross.bg/simpoziym-oktomvri-mezhdynaroden-1585865.html", "text": "/КРОСС/ Великотърновският университет „Св. св. Кирил и Методий” ще бъде домакин на Дванайсетия международен симпозиум „Русистиката в съвременния свят”. Събитието ще бъде открито от 10 часа на 12 октомври, петък, в Ректората на висшето учебно заведение. То се провежда с подкрепата на Международната асоциация на преподавателите по руски език и литература.Тазгодишното издание на форума е посветено на 55 години от създаването на катедра „Русистика” във ВТУ. В него за заявили участие 93 учени от 10 страни. Симпозиумът ще продължи до 14 октомври.", "date": "2018.10.09", "title": "Русисти от цял свят се събират във ВТУ за международен симпозиум"}
{"url": "http://www.cross.bg/politziyata-teiion-prestupnik-1585844.html", "text": "/КРОСС/ Най-търсеният в Испания престъпник – Франсиско Тейон, смятан за лидер на наркопазара, се подигра с полицията, заснемайки видео, на което се вижда в луксозна вила, заобиколен от красиви момичета, пише Mirror,цитиран от БНР.Тейон пратил видеото на полицията и го публикувал в „Ютюб“, където то е гледано повече от 120 хиляди пъти.В клипа популярният реге изпълнител Clase A изпълнява песен в компанията на Тейон и няколко красиви брюнетки.Според полицията видеото е заснето в района на Гибралтар във вила, която наркомафията ползва като бордей.Тейон се числи към групировката Los Castanitas, е обявен за издирване от края на 2016 година. Полицията го сочи за един от главните разпространители на канабис в Европа заедно с по-възрастния му брат, който обаче вече е арестуван.", "date": "2018.10.09", "title": "Най-търсеният в Испания престъпник се подигра с полицията"}
{"url": "http://www.cross.bg/tenis-tyrnir-kayzi-1585845.html", "text": "/КРОСС/ В средата на месеца, 13-14 октомври, ще се състои първият тенис турнир, организиран от Обединена българска банка (ОББ), скоро след като тя обяви партньорството си с Националния ОББ тенис център. В продължение на ангажимента си към развитието на тениса и популяризирането на активния начин на живот, ОББ ще бъде домакин на двудневен турнир за двойки мъже от вида Раунд робин.Първият любителски ОББ тенис турнир не поставя бариери пред участниците – те могат да бъдат клиенти на банката, партньори, служители или просто любители, които са готови да премерят сили на корта. Тенис турнирът е отворен за всеки, който има желание и възможност да се включи в него.                        По-мотивиращата част на тенис надпреварата е, че освен да изпита удоволствието от съревнованието и играта, всеки участник може и да допринесете за благотворителните каузи, зад които КВС Груп в България застава, като част от предизвикателството на Групата към своите служители и партньори – да изминат заедно разстоянието от Земята до Луната или точно 384 400 км. Десетки хиляди хора от 6 държави, в които оперира КВС Груп, ще допринесат за изпълнението на амбициозната цел с бягане, плуване, колоездене, спортно ориентиране, гребане и други. Чрез  те се включват в спортни събития и символично „даряват“ изминатите от тях километри. В замяна КВС Груп ще монетаризира всеки изминат километър и ще дари средствата за местни каузи. В България набраните суми ще бъдат дарени за каузите „История с бъдеще: висше образование за повече български деца“ на ДЗИ, ОББ Старт-ъп, Българската Коледа, уроци по финансова грамотност на Фондация because и Сдружение „Деца с онкохематологични заболявания“. За целта километрите, изминати от всички играчи, записали се в ОББ тенис турнир, ще бъдат изчислени и дарени с цел изпълняване на предизвикателството. ОББ тенис турнирът ще се проведе на игрищата на Национален ОББ тенис център, намиращ се в Борисовата градина ул. \"Незабравка\" № 3-5 на 13-14 октомври от 10:00 ч.", "date": "2018.10.09", "title": "ОББ организира първия си тенис турнир в Национален ОББ тенис център"}
{"url": "http://www.cross.bg/montana-kraii-momche-1585846.html", "text": "/КРОСС/ 17-годишно момче е застреляно в гората край Монтана, съобщи bTV.Това се е случило към 13 ч. днес в местността „Пъстренеца”.Момчето събирало дърва заедно с дядо си.Извършителят се издирва, полицаи претърсват района.", "date": "2018.10.09", "title": "Застреляха 17-годишно момче в гориста местност край Монтана"}
{"url": "http://www.cross.bg/zdraveopazvaneto-ninova-bolnitzi-1585847.html", "text": "/КРОСС/ „След среща с представители на Управителния съвет на Сдружението на общинските болници сме единодушни, че сегашното състояние на здравеопазването е катастрофално и не може да продължава повече така. Те подкрепят много от нашите предложения за здравеопазването във „Визия за България“. Това заяви председателят на БСП Корнелия Нинова на пресконференция в централата на партията. Според нея предложената от ГЕРБ реформа не представлява реформа в здравеопазването и здравния модел, а промяна във финансирането на модела и по-скоро търсене на източници за дофинансиране, чрез събиране на допълнителна задължителна здравна осигуровка. „Смятаме, че това ще натовари най-бедните хора, хората в затруднено положение, които и сега имат труден достъп до здравеопазване“, допълни тя. Нинова обясни, че по време на срещата са представени предложенията на БСП във „Визия за България“. „По някои от тях срещаме пълно разбиране, други са дискусионни и докторите от сдружението поеха ангажимент да ни дадат по-късно становището си“, уточни тя. „Най-остро поставиха пред нас въпроса за кадрите, особено в малките населени места. Нашето предложение е държавата да плаща стипендии и след това завършилите медицина да са задължени да работят 5 години в България“, изтъкна лидерът на левицата. Тя обясни, че по време на срещата е обсъдена и темата за високите цени на лекарствата и начините да се помогне на хората в затруднение да си плащат лекарствата. „Приема се добре нашето предложение за намаляване на ДДС върху лекарствата, както и окрупняването на поръчката за лекарствата“, каза още Нинова. Тя посочи, че сега всяка болница си прави собствена процедура за лекарства. „Представителите на  Сдружението на общинските болници споделят своя опит, че това не е добър вариант и ни подкрепят в идеята за един общ централизиран механизъм за осигуряване на лекарства“, заяви Нинова. Друга тема на срещата е била и предложеният от БСП вариант за реформа в здравеопазването, която да почива на регионален принципи. „Т.е. във всеки регион да има една обща структура на здравеопазването, която да обхваща доболнична помощ, болнични заведения, но да бъде на регионален принцип. Те смятат това за много добър вариант“, допълни Корнелия Нинова. \"С доста неща, залегнали във \"Визия за България\", сме съгласни. Готови сме, с изготвената от нас технологии, в продължение на 6 години, да подпомогнем изпълването със съдържание и конкретика предложените от левицата мерки. Можем да си бъдем взаимно полезни, така че здравеопазването да бъде обърнато изцяло към пациента и да донесе нужното удовлетворение на лекарите\". Това заяви председателят на Националното сдружение на общинските болници д-р Неделчо Тотев. Той изрази задоволство от получената покана, за да може да се обсъдят по същество основните проблеми на здравеопазването и как то да бъде изведено към по-добро. Д-р Неделчо Тотев припомни, че на протест, миналата година, общинските болници са заявили, че това е пределът на възможностите им да функционират. По думите му са обещани мерки, част от които са били взети, но реално нещата не са се променили. \"С палеативни мерки не се върши работа, когато пациентът е смъртно болен\", категоричен бе Тотев.По думите му срещата е била полезна и на нея са били представени рационални предложения, които биха могли да бъдат приложени и да доведат до нещо по-съдържателно и добро. \"Представихме притесненията си от увеличаването на приходите чрез въвеждане на задължително здравно застраховане и другите предложения на управляващите\", каза още той. По думите му кадровият проблем е огромен и сякаш никой не го разбира и не вижда лавината, която е надвиснала на над всички. \"Въпрос на година е, може би, пенсионерите, които крепят системата, да излязат от нея и тогава всички ще сме изправени пред необходимостта отнякъде да бъдат внесени медицински кадри\", заключи д-р Неделчо Тотев. ", "date": "2018.10.09", "title": "Нинова: Сдружението на общинските болници подкрепя много от предложенията ни във „Визия за България“"}
{"url": "http://www.cross.bg/vlasti-konsylstvoto-kashogi-1585851.html", "text": "/КРОСС/ Турските власти са получили разрешение за обиск на генералното консулство на Саудитска Арабия в Истанбул в рамките на разследването на обстоятелствата около изчезването на саудитския журналист Джамал Кашоги, предадоха турски и световни медии.Министърът на външните работи на Турция Мевлют Чавушоглу е съобщил за полученото разрешение и е заявил, че саудитската страна е отворена за сътрудничество по въпроса, съобщава в. \"Дейли сабах\", цитиран от ТАСС.Говорителят на Министерството на външните работи на Турция Хами Аксой заяви, че развитията по темата се следят изкъсо от самото начало от съдебните власти, полицията и разузнаването на Турция, предаде Анадолската агенция.\"Разследването, което бе предприето от съответните власти за изясняване на съдбата на споменатото лице, продължава усилено\", каза Аксой.Той добави, че макар сградата на консулството да се ползва с неприкосновеност по силата на Виенската конвенция, властите на държавата домакин може да извършват проверки със съгласието на ръководителя на дипломатическата мисия.\"Саудитските власти обявиха, че са отворени за сътрудничество и че в сградата може да бъде извършена проверка. В рамките на разследването ще бъде извършена проверка в сградата на консулството\", заяви говорителят на турското външно министерство., чуждестранен кореспондент, редактор и коментатор, чиято работа е предизвиквала в миналото полемика в ултраконсервативното саудитско кралство.Той замина в самоналожено изгнание в САЩ след издигането на принц Мохамед бин Салман, посочен за престолонаследник от неговия баща – 82-годишният крал Салман.Кашоги е в неизвестност от 13 ч. на 2 октомври, когато влязъл в консулството на Саудитска Арабия в Истанбул. Турската полиция смята, че той е бил убит в консулството, посочиха в събота вечерта турски отговорни представители, пожелали анонимност. Рияд отхвърля тези твърдения.Същевременно  с журналиста Джамал Кашоги.Говорителят добави, че ЕК очаква от саудитските власти да съобщят какво се е случило с журналиста след изчезването му. Както цялата международна общност, очакваме пояснения от властите в Рияд, допълни говорителят.", "date": "2018.10.09", "title": "Турция получи разрешение за обиск на консулството на Саудитска Арабия в Истанбул"}
{"url": "http://www.cross.bg/rezidentziya-staroto-zashtoto-1585852.html", "text": "/КРОСС/ Поводът за този разговор е изложбата „Ритуална рЕволюция”, която може да бъде видяна до 15 октомври в The Laboratory Sofia. Изложбата представя произведенията на артисти от Великобритания, Франция, Холандия и България, които участваха през изминалото лято в Арт резиденция „Старото училище” в село Горна Липница.: През 2010 г. създадохме Арт резиденция „Старото училище” в малкото българско село Горна Липница. Идеята беше да събираме артисти от България и целия свят в едно красиво място, където те да имат шанса да акумилират нови идеи, да черпят вдъхновение от природата, от селото, от взаимодействието с местната общност.Когато си мисля за Арт резиденция „Старото училище”, се сещам за един стар девиз на пънк движението, в който се казва: „Живей разумно - искай невъзможното!”. И мисля, че той много ни подхожда. Само че ние вече сме преминали на едно друго ниво, защото освен че искаме невъзможното, правим стъпки към неговото постигане. Три са думите, с които мога да опиша случилото се през тези осем години, благодарение на творческата енергия, която развихме в Арт резиденция „Старото училище” и те са: бунт, трансформация и първопроходство. Бунт, защото смятаме, че живеенето разумно, в статуквото по никакъв начин няма шанс да промени света. Вярваме в силата на съзидателният, творческият бунт. Трансформация, защото благодарение на случилото се с резиденцията последните години, ние виждаме, че е възможно една малка общност (като живеещите в Горна Липница) да бъде променена само и благодарение на изкуството. Това покрива до голяма степен и нашите заложени идеи, че изкуството е средство, което може да трансформира обкръжаващия свят, променяйки на първо място човека. Първопроходство, защото ние се опитваме да вървим по нови пътища, да ги създаваме.: В темата „Ритуална рЕволюция” ние събрахме два елемента – революция и ритуал. Революция като начин за изграждане на промяна и ритуал като нещо по-сакрално, по-лично, което се движи в друго измерение. Защо именно ритуална революция – защото в основата на тази революция ние поставяме творчеството - като процес на създаване на нещо, което до момента не е съществувало.Ние смятаме, че творец е всеки човек и че творчеството е начин и метод за изграждане на света, за промяна и решаване на всеки един казус. В основата на темата заложихме един артистичен експеримент: възможно ли е да бъде развит творческият потенциал на всеки член от едно общество, възможно ли е да бъде създадена творческа държава, да бъде ръководена от творческо правителство, което извършва творческа икономика, туризъм, образование и т.н., да се създаде творчески съюз от държави, да се създаде творческа Европа и творчески свят?В рамките на изложбата в The Laboratory Sofia ще има семинар/публична лекция, посветена на „Съвременното изкуство като форма за диалог и изграждане на Европа”, а също така и кураторски тур.Проектът „Организиране и провеждане на изложба „Ритуална рЕволюция“ в градовете София и Павликени“ е реализиран с финансовата подкрепа наМинистерството на културата в рамките на Комуникационната стратегия на Република България за Европейския Съюз.Пълният текст на интервюто можете да прочетете ", "date": "2018.10.09", "title": "Изкуството е средство, което може да трансформира света, променяйки първо човека!"}
{"url": "http://www.cross.bg/radev-rymen-prozrachnost-1585853.html", "text": "/КРОСС/ За приобщаваща политика на институциите към обществото, която да доведе до повече прозрачност в управлението призова президентът Румен Радев в заключителното си изказване на кръглата маса на тема „Неравенства и бедност в България“, която се проведе днес под негов патронаж.Държавният глава подчерта, че в страните, в които има инклузивни политически и икономически институции, има прогрес и просперитет, основан на конкурентоспособност, а силна централизирана държава провежда ефективни данъчни политики, отстоява правата и собствеността на гражданите и гарантира техните свободи и сигурност. „Нека не бъркаме - централизирана държава не означава авторитарна държава“, посочи Румен Радев.По думите на президента обратен ефект произвежда т.нар. ексклузивен модел на управление, неглижиращ гражданското общество и създаващ  държава, която не може да защити правата, собствеността и бизнеса на гражданите и да гарантира тяхната сигурност. „Не може да наложи и ефективна и справедлива данъчна и социална политика, да гарантира достъп до образование и здравеопазване. При тези институции публичните средства се разхождат с липса на достатъчно прозрачност, а управляващите са безотчетни и безотговорни, гражданите са слабо представени в управлението и управляващият елит е слабо контролиран, а основната му цел е личното облагодетелстване“, посочи още Румен Радев.Като пример за съпротива срещу осигуряването на повече прозрачност в управлението държавният глава посочи дългогодишното забавяне на въвеждането на електронно управление. По думите му при ексклузивните институции липсва прозрачност в харченето на публичния ресурс, както и отчетност и отговорност. Измислят се всевъзможни проекти със спорна обществена значимост и схеми за източване на публичните ресурси, вместо те да се насочват за приоритетно развитие на човешкия капитал и стимулиране на иновациите и технологичния прогрес. Част от хората забогатяват от публичния ресурс като подставени лица във фирми, близки до властта, вместо от ефективна организация на труда, иновации и развитие на конкурентоспособност.Румен Радев благодари на участниците в кръглата маса за професионалните доклади, които представят обективна, но и тревожна картина на неравенствата и бедността в България. „Всички се обединихте около тезата, че трябва промяна. Тази промяна може да стане само с дебат за истината, сблъсък на идеи, привличане на обществото и всички институции в него, защото само така можем да стигнем до рационални решения“, каза още държавният глава и определи кръглата маса, посветена на бедността и неравенствата, като добра стъпка в тази посока.„Следваща добра стъпка би била българският парламент да изиска тази година съзнателно заложеният и грижливо отглеждан бюджетен излишък, да се изхарчи в края на годината след обществен дебат и санкция на парламента. Това ще бъде един много силен сигнал от страна и на българското правителство, и на българския парламент към българските граждани, и надежда за демократичните процеси в страната“, заяви още в изказването си форума, посветен на бедността и неравенствата в България, президентът Румен Радев.", "date": "2018.10.09", "title": "Радев: Нуждаем се от приобщаваща политика на институциите към гражданите"}
{"url": "http://www.cross.bg/lite-huawei-mediapad-1585850.html", "text": "/КРОСС/ На българския пазар Huawei вече има ново попълнение в своя богат набор от таблети – MediaPad M5 Lite. Той не само ще се хареса на естетите със своя 10.1-инчов, 1080p FullHD дисплей, както и с подобрената си аудиосистема и специална технология за намаляване на натоварването върху зрението на потребителя, но също така е чудесен помощник за работни задачи и забавление в свободното време.Със своя елегантен стилус, Huawei MediaPad M5 Lite е много подходящ избор за хората, които обичат да използват таблет както в работата, така и извън офиса. Неговите специални характеристики като Kids Corner  го правят удобен и за деца, тъй като родителите ще имат възможност автоматично да контролират използването му от страна на малчуганите. M5 Lite също така разполага с технология, която щади зрението и се грижи за това потребителите да заемат правилна и удобна позиция по време на използването му и по този начин да намалят значително вероятността от появата на здравословни проблеми в дългосрочен план.Уникално аудиовизуално изживяванеMediaPad M5 Lite ще поглези своите собственици със своя FullHD IPS дисплей с резолюция от 1920 Х 1200 пиксела, чиято иновативна технология ClariVu 5.0 предлага яркост, невиждана досега на пазара за таблети. Технологията регулира контраста и яркостта на цветовете чрез единствени порода си софтуерни алгоритми, чрез които клиповете и изображенията биват показвани с много високо качество.Меломаните също ще останат доволни от MediaPad M5 Lite. Новият таблет на Huawei разполага с четворни говорители, проектирани от световноизвестния производител на аудиотехника Harman Kardon. Акустичният екип на “Harmon Kardon”, известен още като „Златното ухо“, е участвал активно в тестовете на M5 Lite, като по този начин любителите на качествения звук могат да бъдат сигурни във високото качество, което ще им бъде предоставено. В допълнение на това аудиосистемата на M5 Lite предлага мощни 3D съраунд ефекти, които правят звука още по-уникален.Имейли и документи? Нищо по-лесно!Huawei MediaPad M5 Lite върви с комплект с елегантен M-Pen lite стилус с метално покритие, чието балансирано тегло го прави много удобен за използване, а благодарение на над 2000 сензора за допир редактирането на документи е и много прецизно. Сребристият метален стилус е напълно подходящ както за бизнес, така и за неформална среда и отговаря на модните вкусове дори на най-взискателните потребители. Той разполага и със здрава и надеждна „щипка“, с помощта, на която няма да има опасност да го загубите случайно.Смайващо добро представянеHuawei MediaPad M5 Lite притежава мощен Kirin 8-ядрен процесор, който осигурява безпроблемно функциониране по време на игри, сърфиране в интернет или при писане на имейли. Операционната система EMUI 8.0 предлага на потребителите бърза и лесна работа с интерфейса на таблета, а батерията с капацитет 7500 mAh, съвместима с технологията на Huawei “QuickCharge”, осигурява бързо зареждане и дълготрайното функциониране на M5 Lite дори при прекомерно интензивна употреба.Huawei MediaPad M5 Lite вече е наличен в търговската мрежа на Технополис, а през втората половина на октомври ще може да се закупи и от Теленор. A1 и търговската мрежа на Поликомп. ", "date": "2018.10.09", "title": "Huawei MediaPad M5 lite вече е наличен на българсия пазар "}
{"url": "http://www.cross.bg/kachestvoto-gorivata-agentziyata-1585835.html", "text": "/КРОСС/ Започва мащабна акция за качеството на горивата. Внезапните проверки от Агенцията по метрология ще покажат какво гориво се продава по бензиностанциите.В проверките ще се включат близо 40 служители на агенцията и 2 мобилни лаборатории.Зам.-директорът на Агенцията по метрология Иво Атанасов каза, че освен за качеството на горивата ще се прави и проверка на измервателните уреди и газозарядните станции.Резултатите ще са ясни в късния следобед. Ако има сериозни нарушения, може да се стигне до затваряне на бензиностанции.", "date": "2018.10.09", "title": "Проверяват качеството на горивата по бензиностанциите"}
{"url": "http://www.cross.bg/roditelite-detzata-roditeli-1585836.html", "text": "/КРОСС/88% от родителите осъзнават, че шамарите са неефективно възпитателно средство, но голяма част от тях продължават да ги прилагат. Въпреки че използването на физически наказания намалява през последните 5 години, около 2/3 от родителите някога са прилагали телесни наказания и други травмиращи практики като пространствена изолация, ненамеса при опасност от нараняване, причиняване на дискомфорт чрез стоене в неудобна поза или подлютяване. Делът на родителите, които системно прилагат подобни практики, е около 1/4.Това показват данните от национално представително проучване, проведено от Агенция Ноема по поръчка на Национална режа за децата в цялата страна, което включва както родители, така и млади хора/ бъдещи родители и деца. Изследването представя и сравнителна информация с данните от проучване, проведено преди 5 г. от агенция ЕСТАТ. Участниците в изследването споделят, че прибягват до тези средства в момент на афект, безсилие и когато се страхуват, че ще загубят контрол над негативното поведение на детето си. Около 30% от родителите споменават гняв и обида като причини за прилагане на телесно наказание.  Нагласите по отношение на телесното наказание се променят към по-умерени и по-малко противоречиви, но остават в голяма степен консервативни. Тревожен е фактът, че „твърдите“ привърженици на телесното наказание остават константен дял от настоящите и бъдещи родители. - обиди, постоянно крещене, омаловажаване и подценяване. Това, заедно с обществената неприемливост, е една от причините подобни практики да се прилагат по-често вкъщи, отколкото на обществени места.Институционалната среда също не се справя добре с премахването на телесни и сходни наказания. : 41% от родителите споделят, че децата им са потърпевши от вербално насилие; 22% - свидетелстват за телесно наказание като удар или причиняване на болка, а 14% - за практики на игнориране. Проучването показва, че е налице срив в доверието към държавата като към легитимен агент, гарантиращ правата на децата.  държавните институции не се разпознават като подпомагащи родителите в осъществяването на позитивно възпитание. . Докато през 2013 г. 80% от хората са смятали, че намесата в семейните разправии на други хора води само до неприятности, то през 2018 г. делът им е спаднал на 56%.. Ако пред 2013 г. хората, които са оценявали своето населено място като „най-безопасно“ или „по-скоро безопасно за деца“ са били около половината от респондентите, днес те са около 40%. , заедно с разпространението и злоупотребата с вещества като алкохол, цигари, наркотици. Днес най-често идентифицираните рискове за децата в България са разпространението и злоупотребата с вещества (алкохол, цигари, наркотици), агресията между децата, опасността от инциденти и катастрофи и лошата приятелска среда. Тези комбинирани фактори водят до тенденция . Причината за това са все по-големите изисквания към родителите как да осъществяват възпитанието, на фона на все по-голямата им самотност в това предизвикателство. Ако по времето, когато днешните родители са били деца, възпитанието се е възприемало като отговорност на цялото общество, днес то се възприема като задача единствено и изцяло на родителите. В големите градове тези тенденции се усещат по-ясно, поради по-напрегнатия ритъм на живот и относително по-малката помощ, която получават родителите от страна на разширеното семейство. Повишената тревожност за децата и по-голямата отговорност на родителите имат като резултат стремеж към по-голям контрол върху детето във всички основни аспекти на неговия живот.Общуването с децата се превръща във все по-голяма ценност, но и все по-остро се усеща нейният дефицит. Напрегнатото ежедневие, дефицитът на време и на адекватна помощ са предпоставки за неразбиране на причините за нежелано поведение на децата, а оттам – и за неадекватна родителска реакция спрямо това поведение. . В същото време, едва 30% от родителите са търсили информация във връзка с проблем с дете. Име на са в състояние да посочат около 5-6%.Обществените институции, имащи потенциално отношение към подкрепата на възпитателния процес не се припознават като полезни за родителите, а като безучастни към потребността от подкрепа или като по-скоро санкциониращи, отколкото помагащи.Проучването се реализира в рамките на  Перник. Партньори по проекта са Национална мрежа за децата, EVRIS - Исландия, ADFP - Португалия и Hope for Children - Кипър. Проектът се финансира от Програмата за правата, равенството и гражданството на Европейския съюз. Целта на проекта е, следвайки добрите практики от Исландия, да се създаде и пилотира програма в 3 държави (България, Португалия и Кипър) в посока на признаване и овластяване на децата и техните родители, както и на институциите за прекратяване на моделите, при които се използва телесно наказание и емоционално насилие над деца, както и на иницииране на процес на самосъзнаване на личната стойност на най-младите членове на обществото.", "date": "2018.10.09", "title": "Шамарите не работят, но много родители ги използват"}
{"url": "http://www.cross.bg/tzska-podobno-machove-1585833.html", "text": "/КРОСС/ Уважаеми привърженици на българския футбол,ЦСКА спазва законите на Република България, включително и този за футболното хулиганство. Поради тази причина, клубът налага на лицето Стойне Манолов доживотна забрана за посещение на домакинските мачове на ЦСКА, без значение дали те се провеждат на Националния стадион или на „Българска армия“.Решението е продиктувано от вчерашните действия на собственика на Царско село, който си позволи да нападне в гръб, без да бъде провокиран по никакъв начин, спортния директор на армейците Кирил Котев. Впоследствие въпросният субект потърси саморазправа пред стадиона с наши фенове, като стори това пред много свидетели, включително и значителен брой полицейски служители.Смятаме, че подобно поведение на футболни мачове е напълно недопустимо, особено когато става въпрос за президент на клуб. От ръководството на ЦСКА", "date": "2018.10.09", "title": "Позиция на ЦСКА 1948 относно събитията след мача с Царско село"}
{"url": "http://www.cross.bg/ryse-marinova-ybiiistvoto-1585834.html", "text": "/КРОСС/ Румънски гражданин с украински произход е задържан за 24 часа във връзка с убийството на журналистката Виктория Маринова.Алибито му се изяснява, той не е заподозрян в извършването на престъплението. Работата с него продължава, каза старши комисар Теодор Атанасов, директор на ОД на МВР –  Русе.Към момента няма конкретно заподозряно лице, допълни старши комисар Атанасов. Проверява се съпричастността на множество лица към евентуално извършване на престъплението, каза още той.По информация на bTV задържаният е водел скитнически начин на живот.В момента заседава оперативният щаб с участието на вътрешния министър Младен Маринов, директорът на ГДБОП, трима прокурори от Върховна касационна прокуратура.Тялото на 30-годишната жена беше намерено в Русе на брега на Дунав в събота. Почти всеки ден Маринова е бягала край Дунав.Пред приятели казала, че отива да тича, а след няколко часа близките ѝ започнали да я търсят, но телефонът ѝ бил изключен. Малко след 14 ч. случаен минувач подал сигнал за петна от кръв и необичайни предмети.Полицията в Русе обяви телефон за сигнали от граждани във връзка с разследването. Хората, които разполагат с информация, касаеща извършеното тежко криминално престъпление, могат да позвънят на телефон: Случаят с убийството предизвика вълна от международни реакции.Вчера граждани се събраха на бдения в Русе, София, Пловдив, Ямбол, Стара Загора, за да почетат паметта на  Виктория Маринова.", "date": "2018.10.09", "title": "Задържаха румънец, изясняват, имали връзка с убийството на Виктория Маринова"}
{"url": "http://www.cross.bg/transport-varna-avtobysa-1585837.html", "text": "/КРОСС/ Два автобуса на градския транспорт във Варна са със счупени стъкла, след като неизвестни лица по всяка вероятност са стреляли с въздушна пушка по тях. Инцидентите са станали през почивните дни на един от най-оживените булеварди в града. Полицията разледва случаите. За щастие пострадали няма. Единият от шофьорите разказа, че изпълнявал курс по линия 17 към центъра на града, когато в района на Спортната зала чул силен пукот. Веднага спрял автобуса и видял, че две от стъклата са счупени. Обадил на телефон 112, съобщава БНТ. Иван Иванов - шофьор на градски автобус: Ако имаше пътници, можеше да ударят някой пътник. То ни е страх да отворим прозореца. Не дай си Боже да ни ударят по време на движение, можем да направим беля, да блъснем автобуса и пътниците да пострадат. Това не е първият случай на посегателство върху автобуси на градския транспорт във Варна. През април неизвестни лица счупиха стъклата на четири от тях. инж. Злати Златев, изп. директор на „Градски транспорт\" ЕАД-Варна: Надявам се полицията да вземе сериозни мерки, защото това е много опасно. Представете си, че на седалката има дете, какво може да стане, ако го удари - каквото и да е камък или сачма. Щетите за общинската фирма \"Градски транспорт\" са големи, защото всяко едно от стъклата струва около 2 хиляди лева. Ощетени са и пътниците, тъй като са повредени два от най-новите автобуси, доставени наскоро във Варна. И докато пристигнат стъклата от фирмата-производител в Полша, те ще бъдат заменени със стари. ", "date": "2018.10.09", "title": "Стреляха по два автобуса във Варна"}
{"url": "http://www.cross.bg/doma-ring-sofia-1585839.html", "text": "/КРОСС/ Кампанията продължава от 4 до 14 октомври в Sofia Ring MalllПромо кампания „Всичко за дома“ със сензационни намаления до минус 70% стартира в Sofia Ring Mall. Тя ще продължи от 4 до 14 октомври и включва най-елитните брандове, предлагащи стоки и продукти за бита. Настъпването на есента е чудесен повод за красиви промени в дома. И то – на отлични цени и с най-добро качество. Ето само част от приятните шопинг-изненади, които ви очакват в търговския център в полите на Витоша:-70% намаление на избрани стоки в English Home-66% на продукти в Dormeo Homeдо -50 % в магазин дивани, табуретки и възглавници на -40% от реалните си цени само в магазин Явордо -50% на избрани мебели и аксесоари в Notosgalleriesдо -20% на продукти в магазина на Mieleи още над 10 елитни бранда„Всичко за дома“ затвърждава мисията на Sofia Ring Mall да организира ексклузивни събития и да предоставя неповторими преживявания за своите клиенти. Следвайки концепцията за \"one-stop-shop\" - с едно идване посетителите да задоволят всичките си нужди за пазаруване, с обогатения избор от ресторанти и първокласни магазини, предлагащи огромно разнообразие от модни предложения на топ брандове, молът в полите на Витоша се налага като предпочитана дестинация за добър начин на живот и за перфектно прекарване на свободното време на цялото семейство.Всички подробности за събитието:  ", "date": "2018.10.09", "title": "„Всичко за дома“ със сензационни намаления до –70%!"}
{"url": "http://www.cross.bg/plovdiv-stroitelstvoto-reshenie-1585838.html", "text": "/КРОСС/ 45 милиона лева ще струва строителството на нов автомобилен подлез под Централната гара на Пловдив. Това съобщи изпълнителният директор на Националната компания железопътна инфраструктура. Строителството ще стартира през 2020 година и трябва да приключи за две години, а целта е скоростта на влаковете през града да е 130 километра, съобщава БНТ.Изграждането на четирилентовия път под гарата ще бъде финансирано основно с европейски средства и се налага заради събарянето на стария Бетонен мост в града. Мостът е основна връзка между южната част и центъра на Пловдив.Красимир Папукчийски, генерален директор на НКЖИ: Този проект е обсъждан от 2014 година и мисля, че в момента сме намерили най-доброто решение, което може да се осъществи.Иван Тотев, кмет на Пловдив: Със съществуващите жп линии имаме недобра свързаност, която имаме от последните 130 години. С изграждането на жп възел Пловдив ние се опитваме да решим и този много важен за Пловдив въпрос.На Централна гара и до нея ще бъдат изградени и три надлеза за преминаване на пешеходците като се запазва и пешеходния подлез под линиите. Недоволните от строителството жители на квартал „Кючук Париж“, чиито имоти ще бъдат отчуждени, обаче предлагат друго решение.Никола Пенчев: Самият проект има 4 варианта като един от вариантите най-много ни удовлетворява и той е движението се осъществява на базата на сега съществуващите улици без да се отнема частна собственост и да се нарушават каквито и да е закони.От общината обещаха да ограничат отчуждаването на имоти, но този вариант е временен. Окончателно решение ще се вземе едва след приемане на подробния устройствен план на района.", "date": "2018.10.09", "title": "45 млн. лв. ще струва строителството на нов автомобилен подлез в Пловдив"}
{"url": "http://www.cross.bg/mugla-sedmitza-raiion-1585840.html", "text": "/КРОСС/ През следващата седмица има условия за гъсти мъгли, прогнозира за \"Хоризонт\" синоптикът Анастасия Стойчева. Тя уточни, че шофьорите трябва да бъдат с повишено внимание не само по магистрала \"Тракия\", където днес мъгла и пушек от сметището до Ихтиман доведоха до верижна катастрофа:\"Почти цялата седмица ние оставаме в периферията на един мощен антициклон, чийто център е на североизток от нас. Обикновено това са обстановките, благоприятстващи мъгла, не само в този район, в който сега е проблем, а на много места покрай река Дунав, в котловините, в равнинната част от страната.В повечето случаи това ще е в Източна България и през следващите дни, но специално за този район той е характерен с това, че е с антициклонално време предобед до обяд да има мъгла\".", "date": "2018.10.09", "title": "Гъсти мъгли през следващата седмица прогнозират синоптиците"}
{"url": "http://www.cross.bg/sgradi-godini-panelnite-1585841.html", "text": "/КРОСС/ Близо 4 милиона са жилищата в България, от които над 20 хиляди са в сгради, които са стари или лошо поддържани. При тях е наложително да бъдат обследвани и цялостно оздравени или да бъдат съборени, за което са необходими сериозни финансови средства. Експерти предупреждават, че панелните блокове, строени през 60-те, 70-те години на 20 век, наближават края на експлоатационния си срок. За това алармират от новосформираната Асоциация на дружествата, управляващи етажна собственост. Жителите на бл. 208 в столичния квартал „Толстой“ от близо 20 години чакат да се завърнат в жилищата си, след като преди две десетилетия блокът им е буквално разцепен. Той е строен през 1964 година. 53 години по-късно се появява пукнатина по средата на сградата и половината част от нея става опасна за живеещите. Те получават обезщетение от държавата и са настанени в други жилища. Останалата част от собствениците живеят и до днес в апартаментите си. Иван Павлов споделя, че заедно със съседите си многократно са алармирали до институциите, че опасната част от сградата все още не е премахната.„Всички ни пишат, че знаят за случая и дотук“, казва Павлов.Живеещите в блок 208 разказват, че многократно са посещавани от органите на МВР след сигнали, че деца си играят в полуразрушената част от блока, но от полицията, по думите на живеещите, идвали, проверявали и си тръгвали. „Поддържането на жилищния фонд е преди всичко отговорност на собствениците и на институциите. Това е един колективен процес, който следва да намери своето изражение в поемане на по-голяма лична отговорност от собствениците за правилното управление и поддържане на своето имущество, защото българите сме свикнали домът ни да започва от входната врата на апартамента, не от входната врата на блока“, коментира Ламбро Попов, председател на Асоциацията на дружествата, управляващи етажна собственост.Жилищният фонд е лош, но за съжаление държавата може би няма да успее да санира всички нуждаещи се от това сгради, каза още Попов.„Като че ли държавата няма да има необходимия ресурс да продължи тази стратегия за санирането. Парите са доста на фона на всички сгради, които имат нужда от обновяване. Малко над 2000 сгради са одобрени, има подадени 5000 заявления, но финансирането по програмата е спряно за нови кандидатури. Предполагам, че се търси решение за удължаване на срока на програмата, за намиране на нови финансови инструменти“.Шест на сто от жилищния фонд във Враца е панелни блокове. Броят им е около 450 от общо 16 000 сгради. В рамките на Националната програма за енергийна ефективност бяха обследвани и санирани 14 панелни блока от общо 29 реновирани жилищни кооперации. Според проф. д-р инж. Тодор Бараков, дългогодишен преподавател в Университета по архитектура, строителство и геодезия, където е ръководил катедрата за Масивни конструкции, панелните сгради са едни от най-добрите по отношение на сигурност и носимоспособност както на вертикални натоварвания, така и по отношение на сеизмични, земетръсни натоварвания. Тези сгради обаче трябва да се поддържат.„Проблемът понякога е недобрият монтаж на панелните сгради, но това е по-малката беда. Във фасадите и в калканните стени има много съединения, заварки, които, ако е проникнала влагата в тях, с течение на времето корозията започва да оказва своето негативно въздействие. От тази гледна точка, ако се поддържат добре калканите и фасадите на сградите и е спрян достъпът на влага до тях, по този начин се запазват съединенията между отделните елементи“, каза проф. Бараков. По отношение на срока на експлоатационната годност, той каза, че при проектирането на такива сгради никога не е мислено за срок на експлоатационна годност. „Сега с новите европейски норми, които влязоха, налагат определени ограничения, които трябва да спазваме, за да гарантираме минимален експлоатационен срок на сградите от 50 години, но това не означава, че сградите ще живеят 50 години. По принцип стоманобетонът е един много добър материал, който като концентрирания алкохол – колкото повече стои, толкова по-здрав става и по-добър. Ако ние се грижим за запазване на заварките в съединенията, тези сгради могат да имат много дълъг експлоатационен период“, подчерта проф. Бараков.", "date": "2018.10.09", "title": "Настъпва ли краят на панелните блокове"}
{"url": "http://www.cross.bg/strani-pasport-durzhavi-1585842.html", "text": "/КРОСС/ Япония оглави, който консултантската компания публикува редовно. Притежателите на японски паспорт могат да посетят без виза 190 държави. Следват Сингапур (189), Франция, Германия и Южна Корея (188).Българският паспорт дава възможност да се пътува до 169 държави, което нарежда България на 18-о място заедно с Хърватия и Румъния.Преди нас са всички останали страни от ЕС.На дъното на класацията са Ирак, Афганистан, Сирия, Сомалия и Пакистан, чиито паспорти дават право на бевзизово пътуване в малко повече от 30 страни.", "date": "2018.10.09", "title": "С български паспорт може да се пътува безвизово в 169 страни"}
{"url": "http://www.cross.bg/lekari-bolnitzi-horata-1585827.html", "text": "/КРОСС/ Над 3000 души посетиха международния здравен форум , който се проведе за няколко дни в НДК. Участваха болници, клиники и медицински центрове от над 30 страни.Гостите имаха възможност да си направят напълно безплатни прегледи, консултации и изледвания с български лекари и светила в медицината от цял свят, които бяха дошли специално за изложението.Това първо в категорията си признание за важността на здравните заведения в нашия живот се организира от медицинско сдружение Хипократ и с подкрепата на Национална пациентска организация.По време на събитието се проведе и благотворителен базар в помощ на деца с церебрална парализа.Като съчетава страстта към медицинските технологиите и услуги с истински поглед върху системата на болниците и други заведения, имащо отношение към медицината, Expo Hospitals 2018 си поставя амбициозната задача да превърне желанието на лекарите да помагат и волята на пациентите за качествен живот в съчетание на дух и практики. Модерните технологии и продукти, използвани в медицината, отговарят на предизвикателствата в тази сфера на науката и практиката.Те подобряват безопасността на пациентите, повишават ефективността на леченията и другите форми на терапия, поддържат качеството на живот на хората и осигуряват техния комфорт.По покана на Звезделина Лютфи, собственик и управител на Медикъл Караджъ в София пристигна един от 10-сетте най-добрите диабетни хирурзи в цял свят доктор Турул Демирел. Той прави уникалната операция за лечение на много разпространената, особено сред възрастните хора, диагноза на захарната болест. Отново по нейна покана лекари от рехабилитационната клиника Роматен, представители от Лив хоспитал, университетските болници Коч, Окан и Медипол Меда. Също така от болници Батъ Гьоз и Реяп. Украинският център за човешка репродукция Bio TexCom също участваше на форума.                        Абсолютно безплодие не съществува като понятие, смятат лекари. В Украйна, където сурогатното майчинство и даряването на яйцеклетки е напълно законно, клиниката провежда своите процедури в съответствие с местното законодателство. Посетителите имаха редкия шанс за безплатна консултация с водещи български дерматолози от клиника Derma-Act. Представители на клиниката преглеждаха  на място с уникален апарат VISIA, показващ проблеми на кожата на лицето, които може да се проявят до 7 години напред в бъдещето.Пред очна клиника „Ресбиомед\", в продължение  на всички дни бе като на митинг. Очният лекар успя да изследва състоянието на зрението на 400 посетителите с единствения в България апарат с марка CLEARPATH DS 120, който може да открива и захарен диабет от тип 2 до 7 години преди появата на клинична картина. „Дженерали Застраховане\" предложиха възможност за високи инвестиции в здравето, покритие разходи за здравни услуги и/или стоки, произтичащи от заболяване или вследствие на злополука.Безплатни консултации даваха ортопеди, гинеколози, гастроентеролог и офталмолог от известната и престижна болница „Света София\" в столицата, която съвсем скоро ще открие и високотехнологичния си нов корпус.Участваха още VitaYana Holistic & Yoga Studio e холистичен център посветен на здравната превенция. Алтернативният подход към заболяванията и неразпложоненията при хората е едно от модерните направления, прилагани като добавка към медицинската грижа. Те изготвяха персонален хранителен план на база генетичен тест и ДНК анализ. Също на база генетичен и кръвен тест, показаха че много по-рано можем да разберем дали сме застрашени от онкологично заболяване.Адеа център ЕЕГ-биофийдбек за първи път представиха иновативен медицински метод за „обратната връзка\" от стимулиране на централна нервна система. Това е метод, които дава възможност за саморегулация на биологичните процеси.Всички предлагани от Биогенис продукти пък са специално насочени към жизненоважните за хората елементи – въздух и вода. Посетителите на изложението ще могат да получат информация за продукти за пречистване на въздух и вода. Участва още медико-диагностична лаборатория „Д-р Ноневи\", оборудвана с най-съвременна апаратура, с модерна информационна система и други особености, позволяващи качествено, бързо и точно изпълнение на изследванията. Те предоставиха на посетителите талони за безплатни кръвни изследвания.Организацията Майки за донорство също гостуваха със свой щанд. Статистиките, за двойки които не могат да имат деца, са все по-страскащи и е чудесно, че тези хора предоставят надежда и щастие.", "date": "2018.10.09", "title": "Над 3000 души посетиха международния здравен форум Expo Hospitals"}
{"url": "http://www.cross.bg/beshe-viktoriya-marinova-1585824.html", "text": "/КРОСС/ Мястото край Дунав в Русе, където на 6 октомври беше открито тялото на брутално убитата 30-годишна Виктория Маринова, беше отцепено отново.", "date": "2018.10.09", "title": "Отново отцепиха мястото, където беше открито тялото на Виктория Маринова"}
{"url": "http://www.cross.bg/ryse-mestnost-mebeli-1585823.html", "text": "/КРОСС/ Голям пожар избухна в работилница за изработка на мебели в Русе.Заради труднодостъпната местност се е наложило пожарникарите да вървят пеша до мястото на инцидента. Огънят пламва около 3 ч. в местност близо до училище.Гасенето е продължило с часове. Няколко квартала на Русе са били силно задимени.От екоинспекцията проверяват дали има опасно замърсяване на въздуха. Няма пострадали хора.", "date": "2018.10.09", "title": "Горя работнилница за мебели в Русе"}
{"url": "http://www.cross.bg/sestri-meditzinski-godini-1585826.html", "text": "/КРОСС/ Абсурдна е идеята на здравния министър Кирил Ананиев да отвори програмата за парамедици като компенсация на недостига на медицински сестри. Това стана ясно от думите на Петя Недкова от Българската асоциация на професионалистите по здравни грижи пред БНР.Според нея, подобно предложение показва, че министърът няма представа от това какви професии работят в здравеопазването. \"Парамедиците в никакъв случай не могат да заменят медицинските сестри\", каза Недкова.Часовете на обучение на парамедиците, които се подготвят за спешната медицинска помощ, е два пъти по-малък от тези на медицинските сестри, акушерките и лекарските асистенти. Сестрите, акушерките и лекарските асистенти учат във висшите учебни заведения четири години, а обучението е много специализирано.\"Крайно време е да се разбере, че това са различни професии. За медицинските сестри има единни държавни изисквания. Това е регулирана професия, която е ниво Европа. Те се обучават по специални изисквания, има точно и ясно какъв хорариум трябва да имат, какви знания трябва да придобият, колко практика трябва да имат и т.н.\", заяви Петя Недкова.Тя подчерта, че е крайно време държавата да вземе сериозни мерки и да осъзнае мащаба на проблема с липсата на медицински сестри.Над 20 години специалистите по здравни грижи сигнализират за това, че недостигат медицински сестри, че броят на работещите в тази професия намалява. \"В момента работещите от 40 до 60 години са 85%, а 15% са тези, които са между 25 и 40 години\".В някои от регионите от страната има повече желаещи да учат за медицински сестри, в други няма желаещи. Изследванията показват, че обучаващите се млади кадри след завършване отиват да работят в чужбина, където професията е ценена. \"Общо взето, колкото завършат, толкова и заминават\", допълни Недкова.", "date": "2018.10.09", "title": "Медик: Абсурдна е идеята на Ананиев парамедици да заместят медицинските сестри"}
{"url": "http://www.cross.bg/zaev-napisa-parlamenta-1585825.html", "text": "/КРОСС/ Всички депутати носят историческа отговорност пред гражданите и трябва да гарантират стабилност и икономически напредък на Република Македония. в навечерието на дебатите в парламента по отношение на конституционните промени съгласно Договора от Преспа с Гърция. \"Това е пътят ни към ЕС и НАТО, който минава през македонско-гръцкия договор\", написа Заев в личния си профил в социалните мрежи.БГНЕС припомня, че вчера македонското правителство внесе в парламента конституционните промени след извънредно заседание на министерския съвет в Скопие.", "date": "2018.10.09", "title": "Зоран Заев към депутатите: Имате историческа отговорност"}
{"url": "http://www.cross.bg/tzveta-karayancheva-zayavi-1585828.html", "text": "/КРОСС/   Нужни са ефективни и резултатни политики, фокусирани върху свързаността във всичките й измерения – транспортна и енергийна инфраструктура, дигитална икономика, по-тесни връзки между бизнеса и хората, засилване на културния и образователен обмен. Това заяви председателят на Народното събрание Цвета Караянчева в изказването си на Третата среща на председателите на парламенти от Европа и Азия в Анталия, Турция. На конференцията се разискват теми, свързани с икономическото сътрудничество, околната среда и устойчивото развитие.Свързаността беше ключов приоритет на първото българско председателство на Съвета на ЕС, отбеляза Цвета Караянчева и потвърди ангажимента на България към тези политики. България придава особено значение на сътрудничеството на ЕС с всички азиатски страни, които са развили свои стратегии за свързаност, заяви председателят на Народното събрание и добави, че концепцията за свързаността трябва да включва всички страни и региони.България се стреми към  укрепване на транспортната свързаност между Европа и Азия през Югоизточна Европа чрез развитието и подкрепата на различни инфраструктурни проекти в региона и в по-широк план, подчерта Цвета Караянчева.Теми като „икономическо сътрудничество“ „устойчиво развитие“ и „околна среда“ трябва да бъдат неизменна точка в дневния ред на всеки отговорен политик и законодател, защото са свързани с дълга ни към бъдещите поколения, посочи председателят на българския парламент. Цвета Караянчева отбеляза, че за постигане на устойчиво развитие е необходимо да се предприемат специални мерки за насърчаване на икономическия растеж, опазването на околната среда и социалната кохезия. Задължение на парламентите е отговорно да обсъждат съвременните предизвикателства пред устойчивото развитие на глобално и регионално равнище, заяви тя.", "date": "2018.10.09", "title": "Цвета Караянчева: Нужни са ефективни политики, фокусирани върху свързаността във всичките й измерения"}
{"url": "http://www.cross.bg/otnoshenie-fandukova-priema-1585829.html", "text": "/КРОСС/ Столичният кмет Йорданка Фандъкова възложи „контрол на контрола” по отношение на материалите и качеството на изпълнение на ремонта на столичната улица „Граф Игнатиев”.След седмица мълчание тя говори за проблемните ремонти в столицата, предизвикали критиките на граждани и политическа опозиция.За осъществяването на контрола са поканени компетентни представители на Университета по архитектура, строителство и геодезия. Екипът вече е бил на обекта и е направил първите огледи. „Ще разчитам на тях както по отношение на допълнителни анализи на материалите в лабораторията на УАСГ, така и по отношение на начина на изпълнение”, каза Фандъкова.Тя допълни, че има сериозни бележки по отношение на изпълнението на задачите на строителния надзор. „Вече ги санкционирах със 100 000 лв. Това е първата и последна санкция, защото следващата стъпка е прекратяване на договора”, предупреди тя.„Много спекулации чух през последните дни. Гражданите имат правото да се интересуват и да дават своето мнение, то е важно за мен, но спекулации от политически сили и техни привърженици не мога да приема, когато става въпрос за неверни твърдения”, подчерта кметът на София.„Мога да приема всичко, но не мога да приема спекулациите и обвиненията в корупция. Тези, които познават и мен и работата ми, много добре знаят, че през целия си живот не съм взела една стотинка под формата на корупция”, категорична беше Фандъкова. Тя увери, че е безкомпромисна за качеството и ще продължава да е така.", "date": "2018.10.09", "title": "Фандъкова възложи „контрол на контрола” за ремонта на „Граф Игнатиев”"}
{"url": "http://www.cross.bg/televiziya-svobodna-bulgarska-1585830.html", "text": "/КРОСС/ На днешното си заседание Съветът за електронни медии одобри регистрацията на Българска свободна телевизия. Припомняме, че документите бяха внесени от БСП в края на миналия месец.Днешното решение на СЕМ, което е взето с гласа на четирима \"за\" и един \"против\", влиза в сила след 14 дни, ако през този период не бъде обжалвано във ВАС.", "date": "2018.10.09", "title": "СЕМ одобри регистрацията на Българска свободна телевизия"}
{"url": "http://www.cross.bg/referendym-otpadutzi-dopulni-1585832.html", "text": "/КРОСС/ „Политическа група 5“ внесе доклад за иницииране на местен референдум за изграждането на инсталация за горене на RDF отпадъци в София. Доклад с повече от 10 страници аргументи и мотиви бе входиран вчера в деловодството на Столичния общински съвет,Документът е подписан от 15 общински съветници от целия опозиционен спектър в местния парламент, а основната тема е искането за провеждане на референдум с въпроси, пряко свързани с инвестирането на над 300 млн. лв. в технологията за изгаряне на отпадъци.Това е тема, която засяга всеки един гражданин, каза Симеон Славчев от „Политическа група 5“.„От самото начало на този мандат ПГ 5 работим по варианта цялата налична информация по проекта, който е стартирал през 2007 година, да бъде представен пред обществото. Това не се случи. Изкарахме алтернативен доклад на този на г-жа Фандъкова, с който Столична община взима 67 милиона евро заем, т.е. този заем се тегли от името на всички столичани. Всички столичани ще трябва да връщат този заем за този завод за изгаряне на отпадъци. Ние сме разписали повече от 10 страници мотиви, които са изключително сериозни, но те са свързани преди всичко с опазване на околната среда и със здравето“, обясни Славчев и допълни, че при изгарянето на отпадъци се образуват много вредни вещества, като неорганични газове, които са изключително вредни за здравето на хората.„Един от мотивите ни беше, че в доклада, който е за оценка за въздействието върху околната среда, няма част, която да казва какво е влиянието на тази инсталация върху здравето на хората. Има само оценка на въздействието върху хората, които ще работят в завода, но не и на останалите. На първо място оспорваме това, а на второ място – липсата на каквато и да било информация. Трябва да се разгледат абсолютно всички алтернативи и след подробен икономически и екологичен анализ, тогава Столичния общински съвет да преминава към стратегически решения“, каза той и допълни, че няма политически и обществен консенсус по темата.Процедурата предполага след внасянето на доклада в СОС, той да бъде разгледан по комисии и ако той получи подкрепа, СОС да вземе решение за провеждането на местен референдум, обясни още Славчев.„Средата на декември е един реалистичен срок за провеждането на такъв референдум“, допълни той.", "date": "2018.10.09", "title": "ПГ 5 инициира местен референдум за изграждане на инсталация за RDF в София"}
{"url": "http://www.cross.bg/leva---1585831.html", "text": "/КРОСС/ Португалия ще вземе 3-те точки в Полша в двубой от европейската Лига на нациите в четвъртък от 21.45 ч.:Полша – Португалия Сингъл, „1“- 2.53 „Х“- 2.72 „2“- 2.29Срещи на националните отбори, както и сблъсъци от Бразилия са акцентите в идните дни:Ботафого РЖ – Вашку Да Гама РЖ Сингъл,„1“- 2.12 „Х“- 2.82 „2“- 3.08Италия – Украйна Сингъл,„1“- 1.60 „Х“- 3.00 „2“- 4.15Крузейро – Коринтианс Сингъл, „1“- 1.42 „Х“- 3.04 „2“- 6.05Турция – Босна и Херцеговина Сингъл,    „1“- 1.69 „Х“- 2.97 „2“- 3.68Черна гора – Сърбия Сингъл,    „1“- 3.82 „Х“- 2.89 „2“- 1.69Русия – Швеция Сингъл,    „1“- 1.85 „Х“- 2.81 „2“- 3.30САЩ – Колумбия Сингъл,„1“- 3.72 „Х“- 2.95 „2“- 1.69Южна Корея – Уругвай Сингъл,„1“- 2.76 „Х“- 2.77 „2“- 2.10Словения /21/ – България /21/ Сингъл,„1“- 1.34 „Х“- 3.50 „2“- 5.05„Еврофутбол“ пусна актуализирани коефициенти за по баскетбол, както и за  и  за жени в Япония.Пунктът на ул. „Боруйград“ №31 в Стара Загора стана свидетел на две прекрасни печалби на посетителите му. Първо в петък сумата от 6041,61 лева бе осигурена със 150 лева залог и система 3, 4 от 4 + 2 твърди мача. Същото предвиждане, но на половината залог в понеделник, донесе 5213,56 лева на друг участник.Спортмакс беше повече от успешен за жители на Стрелча, Пловдив, Мездра, Елин Пелин и Пазарджик. Суми в размер на 4936,44 лева, 4765 лева, 4018 лева, 3751 лева, 2388,60 лева и други станаха притежание на участници от тези градове.Двама плевенчани, пък забогатяха съответно с 1043,70 лева и 1015 лева от Победител на виртуалните конни надбягвания, а столичанин може да се похвали със сумата от 1080 лева със същото предвиждане.Към 12.00 часа на 09.10.2018 г. натрупаната сума в Джакпот 13 е на стойност , а срещите от него вижте .                            ", "date": "2018.10.09", "title": "Португалия ще вземе 3-те точки в Полша според „Еврофутбол“ "}
{"url": "http://www.cross.bg/masa-listna-muzhe-1585816.html", "text": "/КРОСС/ Полицията задържа двама мъже - на 44 и 54 години за над 75 кг. канабис в село Добруша, община Криводол, съобщи МВР. Те са заловени в момент на бране на съцветия от растения от рода на конопа.На площ, обособена като плантация, са открити 137 растения канабис. Те са били засадени в саксии и кошчета, вкопани в почвата.Иззети са 76,660 кг зелена листна маса и около 800 грама суха листна маса - канабис.В района са намерени и предмети, и химически препарати, използвани за отглеждане на растенията.Операцията е проведена от сутринта на 7 октомври до сутринта на 8 октомври.", "date": "2018.10.09", "title": "Задържаха двама мъже за над 75 кг. канабис във Врачанско"}
{"url": "http://www.cross.bg/flora-bazar-tzvetya-1585818.html", "text": "/КРОСС/ С прекрасни сезонни цветя, луковици и посадъчен материал ще бъде изпълнен вътрешният двор на експоцентър \"Флора\" за четвъртото издание на цветния базар \"Флора Есен\". Той очаква своите посетители в дните от 11 до 14 октомври, между 10 и 19 часа. Многоцветни хризантеми, далии и екзотични орхидеи са само част от видовете, които ще предложат производители и вносители на цветя от цялата страна. Вече традиционно част от есeнния базар са обособените зони с био и арт продукти на цветна тематика. Любителите на пчелните продукти ще имат възможността да се снабдят с висококачествен мед, прополис и цветен прашец директно от производители. В началото на есента красивият базар за цветя ще ви зареди с много и разнообразни идеи за украса на дома, градината или офиса, ще предложи професионални решения за вътрешно и външно озеленяване.Богата кошница с ароматни есенни цветя, луковици и пчелни продукти ще спечели един от посетителите на . Всичко, което трябва да направите, за да участвате в специалната томбола, е да посетите изложението в периода 11 - 14 октомври и да попълните флаер с име и телефон за контакт. Победителят ще бъде изтеглен на 14 октомври и обявен в страницата на .Флаери можете да откриете при централния вход на експоцентър \"Флора\", в касата на Културен дом на нефтохимика и Туристическия информационен център до Часовника.", "date": "2018.10.09", "title": "Цветен базар \"Флора Есен\" ви очаква в дните от 11 до 14 октомври"}
{"url": "http://www.cross.bg/zhiveyat-bednost-bulgari-1585819.html", "text": "/КРОСС/ Днес стотици хиляди българи живеят в бедност и социално изключване. Те са поставени в унизителни условия да не могат да посрещнат свои елементарни човешки нужди. Това каза президентът Румен Радев, който откри дискусия с над 60 представители на бизнеса, синдикатите и академичната общност, бивши министри и секретари на президента по темата „Неравенства и бедност в България”.В момента, в който се говори за стабилност, ръст на БВП и рекордни стойности на БВП, толкова повече трябва да говорим за бедността, как се разпределя БВП и по какъв начин се разходват публичните средства, категоричен беше държавният глава. Според Радев трябва да се пресекат схемите, които правят неравенствата в държавата необратими.„Неравенствата водят до изкривяване на всички системи в обществото. Има някакъв праг, до който са допустими, но неравенствата са далеч от всякакви европейски показатели и пропадат опитите за всякакви национално значими цели за развитие. Наша е отговорността да пресечем схемите, при които тези неравенства придобиват необратим характер”, заяви държавният глава. Бедността ражда корупция и престъпност, бедността е липса на работа, сигурност и шанс за реализация, тя отнема от обществото перспективата за динамично развитие, посочи президентът. Секретарят по социалната политика на президента Гълъб Донев отчете, че разликата в доходите за 2017 г. между 20-те процента на най-богатите и 20-те процента на най-бедните е 8 пъти при средни нива за ЕС от 5,2, по данни на Евростат. 1,7 млн. българи живеят с доходи до 600 лева при минимална заплата от 510 лева. Повече от 2,3 млн. българи – близо 78%, живеят с месечен доход до 1000 лева. Около 400 000 живеят със средни доходи между 1000 лв. и 2000 лв.,  които не им осигуряват икономическа сигурност.Други 400 000 са работещи бедни с доходи под линията на бедност, която за тази година е 321 лева.", "date": "2018.10.09", "title": "Румен Радев: Стотици хиляди българи живеят в бедност"}
{"url": "http://www.cross.bg/tazi-avtomobilite-avtomobili-1585817.html", "text": "/КРОСС/ Три леки автомобила изгоряха тази нощ в столичния квартал Толостой. За изгорелите автомобили съобщава ДариаЦветкова в социалната мрежа тази сутрин.Колите са били паркирани на паркинг близо до кафе ''Мечти'' в квартала.За щастие освен материални щети по автомобилите информация за пострадали хора при инцидента няма, не ясно и дали причината за пожара е късо съединение в някой от автомобилите или умишлен палеж.Припомняме,че в София от доста време на сам периодично биват запалени автомобили, като последният случай е от тази събота когато горя лек автомобил в квартал Бъкстон.*Снимка: Дариа Цветкова Фейсбук", "date": "2018.10.09", "title": "Три автомобила изгоряха тази нощ в София"}
{"url": "http://www.cross.bg/nyama-tzenata-poskupne-1585820.html", "text": "/КРОСС/ Електроенергията няма да поскъпне извънредно след скока в цената на природния газ. Това предвижда решението на Комисията за енергийно и водно регулиране.", "date": "2018.10.09", "title": "Токът няма да поскъпне извънредно"}
{"url": "http://www.cross.bg/palim-kontzerta-spens-1585815.html", "text": "\r\n/КРОСС/ SPENS & RAP and ROLL BAND | B I R T H D A Y  P A R T Y Едно специално завръщане на нашата сцена... И един повече от специален повод! Спеснята подготвя интересна програма за концерта в клуба, в която ще изпее едни от най-популярните си песни \"Писна ми\", \"Началото\", \"Палим Палим\", \"А вие спахте ли добре\" и много други.  ", "date": "2018.10.09", "title": "СПЕНС празнува рожден ден с концерт в SOFIA LIVE CLUB"}
{"url": "http://www.cross.bg/siderov-horata-vlast-1585821.html", "text": "/КРОСС/ Лидерът на „Атака” и парламентарната група на \"Обединени патриоти\" Волен Сидеров излезе с остра реакция срещу своите партньори в управлението, като ги призова да слязат от лимузините си, не само ГЕРБ, а и тези в Патриотите. В същото време се изказа и крайно критично по адрес на Министерството на вътрешните работи.\"МВР е прогнила и корумпирана система\", обяви Сидеров в интервю за радио \"Фокус\", цитиран от сайта на агенцията.Според него истинската корупция е в изпълнителната власт, а не в парламента.\"В Министерския съвет, в министерствата, в агенциите – хората там не са избрани пряко от народа, с бюлетини. Те движат лостовете на властта. Аз ходя пеша по улиците и хората ми говорят пряко. Не профучавам със синята лампа като Борисов, Симеонов, Цветанов, Томислав Дончев, Каракачанов и т.н.\", каза председателят на ПГ на \"Обединени патриоти\".\"Съветвам господата, които са в реалната изпълнителна власт, да слязат от лимузините със сините лампи, да се разходят и да чуят, какво ще им кажат хората – живият народ на България“, коментира Волен Сидеров.Той посочи, че няма намерение да напуска коалицията, но ще продължи да задава въпроси към изпълнителната власт.Волен Сидеров потвърди, че изборът на партия \"Атака\" за главен секретар на МВР е Светлозар Лазаров, който определи като съвестен и отговорен човек, способен да се справи с необходимостта от реформи в системата на МВР.", "date": "2018.10.09", "title": "Сидеров: Борисов да слезе от лимузината със синя лампа"}
{"url": "http://www.cross.bg/zatvor-godini-prisudi-1585813.html", "text": "/КРОСС/ Шестима младежи от български произход са осъдени на затвор за участие в групово изнасилване на 13-годишно момиче в югозападния германски град Фелберт, предаде Welt.Извършителите са на възраст от 14 до 17 години. Те нападнали момичето, което се прибирало вкъщи от плувен басейн, завлекли го в гориста местност и го насилвали, докато не се намесила минаваща от там жена.Главният извършител е осъден на 4 години и 9 месеца затвор, а основният му съучастник - на 4 години.Двама са с по-кратки ефективни присъди, а останалите двама са с условни присъди от съда във Вупертал. Още двама обвиняеми са избягали със семействата си в България, където са задържани и ще бъдат съдени отделно, посочва още Welt. ", "date": "2018.10.09", "title": "Шестима български младежи са осъдени на затвор за групово изнасилване в Германия"}
{"url": "http://www.cross.bg/obrazovanie-visshe-vuzrast-1585814.html", "text": "/КРОСС/ Около 28 процента или почти всеки трети наш сънародник на възраст 25-64 г. е имал висше образование и това в значителна степен е повлияло на качеството на живота и социалния статус на тази категория българи, показват данни от анализ на Евростат за нивото на образование в ЕС през 2017 г., цитиран от Нова Телевизия.През миналата година около 31%  от жителите на ЕС на възраст 25-64 г. са имали висше образование.Най-високо ниво на висшисти у нас е било концентрирано в район Югозападен, където близо 40 на сто от населението в тази възрастова категория е имало висше образование. На втора позиция по този показател е район Южен Централен, където 32 на сто от населението на възраст 25-64 г. са били висшисти, а на трета позиция е бил район Североизточен с близо 27 на сто висшисти от трудоспособното население.В дъното на тази класация с най-малко висшисти е бил район Северозападен, където едва 20 на сто или почти всеки пети българин на възраст 25-64 г. е бил висшист. Според данни на НСИ у нас през миналата година е имало 54 висши училища, от които 50 университета и 4 колежа.Пак по данни на НСИ най-ниско е било нивото на безработица сред българите с висше образование - едва 3% при общо 207 хиляди безработни през миналата година.На обратния полюс най-висок е бил делът на безработните в редиците на нискообразованите българи - около 45% от българите с основно, начално или по-ниско образование, показва родната статистика.Топ-5 на европейските държави с най-висока концентрация на висшисти се оглавява от Финландия - 43,7%, Великобритания и Норвегия - по 43%, Исландия - 42,5% и Люксембург – 40% от населението в трудоспособна възраст са притежавали квалификация за висше образование. Тези страни общо взето, са и сред държавите в ЕС с най-висок жизнен стандарт и най-добро качество на живот, отчита Евростат.При съседите ни ситуацията е следната - в Гърция 31 процента от трудоспособното население на възраст 25-64 г. са били висшисти, в Румъния - 17 на сто, а в Турция - 18 на сто.Като цяло нивото на образованост на европейците се е повишило като за 10-годишен период броят на висшистите в ЕС е нараснал с 8 процента - от 23 на сто през 2007 - до 31 на сто през 2017 г., отчита Евростат.", "date": "2018.10.09", "title": "Евростат: Всеки трети българин е с висше образование"}
{"url": "http://www.cross.bg/vsemirniya-poshtenski-suyuz-1585822.html", "text": "/КРОСС/ В навечерието на Световния ден на пощата, 9 октомври, бяха официално обявени победителите от 47-то издание на международния епистоларен конкурс за млади хора на Всемирния пощенски съюз на тема: „Представете си, че сте писмо, пътуващо във времето.Какво послание искате да предадете на своите читатели?“Победителката в националния етап на конкурса, Ивана П от София, получипоощрителна награда от Всемирния пощенски съюз. След второто място на десетокласничката от Ямбол Ивана Янева през 2016 г. и тази година българското писмо е впечатлило журито.", "date": "2018.10.09", "title": "Момче от София с награда от 47-ия епистоларен конкурс на Всемирния пощенски съюз"}
{"url": "http://www.cross.bg/referendym-sofiya-nego-1585848.html", "text": "/КРОСС/ Въпросът за местният референдум за изграждане на инсталация за изгаряне на RDF-отпадъци е прекалено важен, за да си позволяват управляващите в Столична община да се подиграват с него. Това заяви лидерът на БСП - София и председател на групата на социалистите в Столичния общински съвет Калоян Паргов. Той направи коментара, след като стана ясно, че внесеният вчера от общо 15 общински съветници от 4 групи в СОС - БСП и представители на Група 5, \"Сердика\" и ДСБ от Реформаторски блок Доклад с искане за местен референдум за изграждане на инсталация за горене на RDF в София е бил разпределен за разглеждане в комисии още от днес.“", "date": "2018.10.09", "title": "Калоян Паргов: Местният референдум е прекалено важен, за да се подиграват с него управляващите в СО"}
{"url": "http://www.cross.bg/karta-lotariyata-programata-1585843.html", "text": "/КРОСС/ Американското посолство в София предупреди днес за измами със „зелена карта“.В телефонни обаждания или чрез фалшиви имейли и писма, измамниците твърдят, че са представители на американското правителство в опит да получат пари от участниците в лотарията.Посолството напомня, че американските власти не изпращат покани за интервю по имейл или с писмо, а справки могат да се извършват в сайта на лотарията за програмата „Зелена карта“ след 7 май 2019 г.Заявки за участие в програмата на САЩ за получаване на визи за 2020 г. могат да се подават до обяд на 6 ноември. ", "date": "2018.10.09", "title": "US посолството предупреди за измами със „зелена карта“"}
{"url": "http://www.cross.bg/tzenite-chyshki-domatite-1585803.html", "text": "/КРОСС/ Рекордно високи цени на чушките и доматите. Цената на любимите български зеленчуци е най-висока тази есен от 2013-та години насам - това са данни на Държавната комисия по стоковите борси и тържищата. ", "date": "2018.10.09", "title": "Рекордно високи цени на чушките и доматите - на какво се дължи скокът?"}
{"url": "http://www.cross.bg/vreme-chasovo-otbelyaza-1585804.html", "text": "/КРОСС/ Промяната на времето води до голям стрес на организма, каза психологът Ина Антонова в сутрешния блок на БНТ. Тя отбеляза, че зимното часово време е естественото време и затова повечето хора може да поискат него. Д-р Николай Михнев отбеляза, че няма никакво значение кое време изберем, но ще е доста потискащо да е още тъмно в 9 сутринта. Според него се създава излишна истерия със смяната на часовете и може да стане хаос заради допитването, понеже всяка държава членка на ЕС ще реши сама кое време да избере.", "date": "2018.10.09", "title": "Лятно или зимно часово време - кое ще избере България?"}
{"url": "http://www.cross.bg/georgiev-izpulnyavame-speshni-1585806.html", "text": "/КРОСС/ Над 60% от повикванията на телефон 112 не са спешни, каза пред БНТ завеждащият д-р Делян Георгиев от ЦСМП - София. Адресите, които изпълняваме са за неспешни случаи, вика ли са ни за гъбички по ноктите и неща, от които няма как да загине човек и това много затруднява работата ни, понеже ако сме на неспешен адрес, някой губи живота си, добави той.Ако я няма тази злоупотреба със Спешна помощ, макар и с намаления ресурс, ние ще можем да изпълняваме всички спешни адреси, отбеляза д-р Георгиев. Хората звънят умишлено, хиперболизират симптомите, за да дойде екип бързо и да не ходят до аптеката. Друг процент от хората не знаят какво им е и преценяват, че състоянието им е спешно. Но за съжаление изпълняваме много амбулаторни прегледи, които нямат нищо общо със спешната медицина.Според него това е проблем на образованието на нашето общество, на незнанието какво е спешната медицина, че това са звена, които спасяват човешки животи, а не такива, които се борят с температурата, настинката или хремата, каза още той.", "date": "2018.10.09", "title": "Д-р Делян Георгиев: ​Над 60% от повикванията на телефон 112 не са спешни"}
{"url": "http://www.cross.bg/ykraiina-depo-mynitzii-1585805.html", "text": "/КРОСС/ Експлозия в депо за муниции в Украйна. Инцидентът е станал на 176 км източно от столицата Киев, съобщи министерството на отбраната на Украйна. Извършена е евакуация на хората в района. За момента няма данни за жертви.", "date": "2018.10.09", "title": "Експлозия в депо за муниции в Украйна"}
{"url": "http://www.cross.bg/pavlov-bylgargaz-gaza-1585807.html", "text": "/КРОСС/ \"Булгаргаз\" вече ще може да избира дали цените на синьото гориво, по които ще ни го доставя \"Газпром Експорт\", ще се образуват по сегашната формула или ще са съобразени с цените на европейските газови борси. Това каза в интервю за \"Хоризонт\" изпълнителният директор на \"Булгаргаз\" Николай Павлов. Освен посочената договореност, ще има възможност двата варианта на ценообразуване да се комбинират в рамките на една доставка. Така цената на част от количествата ще е образувана по формулата и съобразена с петрола и неговите производни, а другите количества ще се плащат спрямо цените на газа в хъбовете.Тези възможности са записани като допълнение към съществуващия договор за доставка на газ и разписани по време на разговорите миналата седмица между \"Булгаргаз\" и \"Газпром Експорт\". Тя идва като резултат от антимонополното дело на Европейската комисия, по което руският газов гигант се съгласи да предоговори условията по договорите за доставка на гориво.Цената на газа може да бъде преразглеждана на всеки две години, посочи още Николай Павлов:\"Дали ще бъде по сега действащата формула или ще бъде по формула, която ще ценообразува по цени на хъбове, вече това е въпрос на анализ. Не е тайна, че през последните години цената за България в никакъв случай не е по-висока в сравнение с тези в Западна Европа, и като потвърждение на това идва и фактът, че до настоящия момент няма постъпила оферта в \"Булгаргаз\" за доставка на природен газ на цена по-ниска от действащата.\"Договорени са и две нови точки, през които газът може да стига до страната ни, каза още Николай Павлов. Потребителите в Плевен, Бургас и Враца могат да останат без парно в началото на отоплителния сезон. Трите дружества дължат общо 15 милиона лева на „Булгаргаз“ и не са си плащали горивото от юли. Ако не се издължат, може да се наложи подаването на газ към тях да бъде спряно или договорите им да бъдат прекратени, съобщи още Николай Павлов.„Изпратени са напомнителни писма. Имат срок до 19 октомври да си погасят задълженията за юли, август и септември. Те са наясно с проблема и в момента предполагам, че търсят решение. Не ми се вярва да се стига до спиране на газа, ако е технически възможно… Предприемане на съдебни действия с всички обезпечителни мерки, и като краен вариант е прекратяване на договора“.Павлов допълни, че от Нова година, ако има увеличение на цените на газа, то ще бъде минимално и ще е под 5 процента. ", "date": "2018.10.09", "title": "\"Булгаргаз\" ще избира между два варианта на ценообразуване на синьото гориво"}
{"url": "http://www.cross.bg/zaradi-problem-s-vlak-stolichnoto-metro-sprya-za-kratko-1585810.html", "text": "/КРОСС/ Движението на столичното метро е спряно за десетина минути тази сутрин след проблем с един от влаковете.Той е показал индикации, че трябва да бъде изваден от движение. Проблемът е възникнал между станциите \"Жолио Кюри\" и \"Сердика\".Движението вече е възстановено, каза изпълнителният директор на \"Метрополитен\" ЕАД Стоян Братоев, цитиран от БТА.", "date": "2018.10.09", "title": "Заради проблем с влак: Столичното метро спря за кратко"}
{"url": "http://www.cross.bg/vanya-shofyora-boyanova-1585811.html", "text": "/КРОСС/ Това, което ни крепи и ни дава сили да продължаваме, е да искаме да има някой обвинен за тежката автобусна катастрофа край Своге. За нас не е достатъчно първосигналното обвиняване и ареста на шофьора. Това каза в предаването „Тази сутрин” по bTV Ваня Боянова, която губи баща си при инцидента, а майка ѝ е сред пострадалите.Към момента майката на Ваня е на домашно лечение, предстоят още прегледи, с които да се установи дали ще се налага операция.„Не ни дават информация докъде са стигнали експертизите и лабораторните изследвания на асфалта. Нямаме никакви срокове, в които да чакаме решение кога в крайна сметка виновните ще си понесат последиците”, категорична е Ваня Боянова.„Не е редно един човек, в лицето на шофьора, да бъде обвинен за една колективна грешка – на община, строителна фирма, немарливост на голяма част от обществото”, посочи тя.Според нея министерските оставки след трагедията са били първосигнално решение. „Нямаше как да не направят нещо, за да потушат това, което се надигаше в душите на  хората”, смята тя.Трасето беше преасфалтирано, но мантинелата все още е на земята, където беше и след катастрофа на тир месеци преди това. Още няма отводнителни канали, за да не се получават реки на този път и да се намалят поднасянията. Положен е нов асфалт, но нямаме информация доколко е по-различен от стария, каза още Ваня Боянова.", "date": "2018.10.09", "title": "Близка на пострадали при катастрофата край Своге: Обвиняването на шофьора не е достатъчно"}
{"url": "http://www.cross.bg/gygul-plyus-danni-1585812.html", "text": "/КРОСС/ \"Гугъл\" спира работата на социалната си мрежа \"Гугъл плюс\". През март беше открита уязвимост, която може да е изложила на опасност личните данни на до половин милион потребители, предадоха световните агенции. ", "date": "2018.10.09", "title": "Социалната мрежа \"Гугъл плюс\" ще бъде спряна"}
{"url": "http://www.cross.bg/dimitrova-izbori-boryana-1585793.html", "text": "/КРОСС/ Ако не стане нещо изключително, няма да има предсрочни избори. Това прогнозира в предаването „Тази сутрин” по bTV Боряна Димитрова от „Алфа рисърч”.По думите ѝ лакмус за това, накъде вървят политическите настроения, ще бъдат европейските избори. „Евровотът ще бъде тест и ще бъде превърнат в обществен вот на недоверие или на доверие към управляващата коалиция. Ако тя спечели тези избори, това означава, че ще се върви наесен към местни избори и смятам, че ще изкарат своя мандат”, подчерта Димитрова.Усещането за нея не е за принципно разбирателство, а за разбирателство от седмица до седмица. Наблюдаваме това през целия летен период, изтъкна тя.Според проучването на „Алфа рисърч” единственият министър, който бележи успехи, е спортният министър Красен Кралев. Спрямо предишните месеци той има буквално взрив от одобрение. Това се дължи на трите световни първенства, които бяха организирани в България, отбеляза Боряна Димитрова.Томислав Дончев остава с позитивен индекс и запазва мястото си, следват Екатерина Захариева и Лиляна Павлова. Скандалите между Патриотите се отразяват и на личния рейтинг на вицепремиера Красимир Каракачанов и той вече е на пета позиция. В края на класацията са Емил Караниколов и Цецка Цачева.Всички институции от юни до септември вървят надолу в различни пропорции, каза още Боряна Димитрова.Когато има конфликт между институциите, никой не печели, категорична е тя.С 2,5% се стопява разликата между ГЕРБ и БСП и тя изцяло се дължи на отслабените позиции на управляващите.Освен отслабените позиции на управляващите към този момент не се някаква убедителна обществена алтернатива. Това, което се случва в управляващите, не прелива кредит на доверие към опозиционните партии, но създава една чувствителност и раздразнение в обществото и не знаем в следващите месеци тази симбиоза накъде ще тръгне, посочи Боряна Димитрова.", "date": "2018.10.09", "title": "Боряна Димитрова: Ако не стане нещо изключително, няма да има предсрочни избори"}
{"url": "http://www.cross.bg/vrati-sili-oktomvri-1585794.html", "text": "/КРОСС/ Авиобаза Граф Игнатиево отваря врати за външни посетители. Гостите ще имат възможност да наблюдават и регулярни полети на самолетите на въоръжение в съответните авиобази, съгласно плановата таблица за месеца във връзка с тържественото отбелязване на Празника на авиацията и Военновъздушните сили, който е на 16 октомври, и 106 годишнината от първия боен полет в авиобазите на ВВС.Статичен показ ще запознае посетителите с предназначението и характеристиките на авиационната, самолетообслужващата и логистичната техника, с въоръжението и специалното оборудване на експлоатация в българските Военновъздушни сили.На 11 октомври врати ще отвори учебната авиобаза Долна Митрополия, на 12-ти базата за предно разполагане Безмер ще посреща гости, както и транспортната авиогрупа Враждебна. ", "date": "2018.10.09", "title": "Ден на отворените врати в авиобаза Граф Игнатиево"}
{"url": "http://www.cross.bg/avtomobili-godini-avtomobilite-1585792.html", "text": "/КРОСС/ По-високи налози може да има за старите автомобили от следващата година у нас. Това стана ясно при разглеждането . Страната ни е сред първите в Европа по стари автомобили.Регистрираните леки коли през 2017 г. у нас са 3,4 млн. Това показват данните на Евростат.От тях 50% са автомобили на възраст над 20 години. 35% са произведени преди повече от 15 години. 10% са на възраст до 10 години. И едва 5%  от колите са нови.Данъкът за автомобилите ще се определя както и досега – от мощността на превозното средство и екологичната оценка.Облекченията, които досега са ползвали всички собственици обаче, ще отпаднат за някой от тях. Отстъпка в данъка ще има за автомобили със сертификат над \"Евро 4\" – това са колите, произведени след 2005 г.А собствениците на произведените по-рано вече ще плащат пълния размер на налога..По първоначални изчисления, след приемането на промените, налогът за колите, .А за автомобилите, които са .Според  от Асоциацията на вносителите на автомобили не трябва да се спекулира с думата „поскъпване” защото данъкът за един автомобил от 1994 г. ще се увеличи с около 9 лв. Автомобилът е ангажимент и отговорност, за да сме в безопасност и да сме екологичини, трябва да се инвестира, смята Цанева., председател на Българското обединение на шофьорите, контрира, че увеличението ще е по-голямо, ако се вземат предвид и по-мощните автомобили. По думите му решения за данъците се взимат от хора, които не ги плащат, а увеличението е абсолютно ненужно. Срещу тези данъци трябва да видим нещо – нови пътища, по-малко задръствания, повече места за паркиране, коментира Радков. Съюза на българските автомобилисти подкрепя промените в определянето на данъците. Категорично опитът е в посока спиране или намаляване на замърсяването, смята той.Експертите са единни, че по-високите данъци за старите коли няма да принудят хората да оставят автомобилите си.", "date": "2018.10.09", "title": "„За” и „против” новите данъци за автомобилите"}
{"url": "http://www.cross.bg/skok-obsuzhda-toka-1585795.html", "text": "/КРОСС/ Задава ли се скок в цената на тока? Темата обсъжда днес Комисията за енергийно и водно регулиране. Причината - сериозното поскъпване на природния газ от 1 октомври. Регулаторът вече обяви, че ще направи всичко по силите си електричеството да НЕ поскъпне през зимата. Експерти обаче са притеснени, че синьото гориво вече поведе след себе си скок в редица цени, сред тях и на парното.  ", "date": "2018.10.09", "title": "КЕВР обсъжда цените на тока"}
{"url": "http://www.cross.bg/zemetresenie-sylavesi-indoneziiiskiya-1585791.html", "text": "/КРОСС/ Ново земетресение предизвика паника, разтърсвайки днес индонезийския град Палу, опустошен от земетресение и цунами миналия месец, предаде AsiaNews.Земетресението с магнитуд 5,2 беше усетено около 21,15 ч. по Гринуич снощи, на дълбочина от 10 км. Епицентърът се намираше на дълбочина от 10 километра от остров Сулавеси, съобщи говорител на Националната агенция за борба с бедствията на Индонезия. Продължилото пет секунди земетресение накара местни жители да избягат от домовете си.", "date": "2018.10.09", "title": "Ново земетресение разтърси индонезийския остров Сулавеси"}
{"url": "http://www.cross.bg/obshtinskite-bolnitzi-rukovodstvoto-1585798.html", "text": "/КРОСС/ На 9.10.2018 г. (вторник), от 12:00 часа, в централата на БСП (ул. „Позитано“ №20), ръководството на НС на  БСП и ръководството на ПГ на „БСП за България“ ще проведе среща с представители на Националното сдружение на общинските болници.Пресконференция за медиите ще бъде дадена след срещата.", "date": "2018.10.09", "title": "Ръководството на БСП ще се срещне с Националното сдружение на общинските болници"}
{"url": "http://www.cross.bg/sekretar-gyterish-zhyrnalisti-1585799.html", "text": "/КРОСС/ Генералният секретар на ООН Антониу Гутериш призова правителствата да гарантират, че извършителите на престъпления срещу журналисти, като убийството на българската журналистка Виктория Маринова, ще бъдат наказани. ", "date": "2018.10.09", "title": "Антониу Гутериш призова нападателите на журналисти да бъдат наказвани"}
{"url": "http://www.cross.bg/ot-dnes-se-podnovyavat-protzedyrite-po-hemodializa-vuv-vidinskata-bolnitza-1585800.html", "text": "/КРОСС/ Отделението остана затворено близо седмица заради повреда на техниката, която вече е отстранена. Заради аварийния ремонт всички пациенти бяха насочвани към съседни градове. В отделението очакват обещаните 180 000 лв. за ново оборудване.Те са за хемодиализни апарати, легла и водоочистваща система. Очакват се и резултатите от проверката на \"Медицински одит\", която започна след смъртта на 50-годишен мъж, подлежащ на хемодиализа.", "date": "2018.10.09", "title": "От днес се подновяват процедурите по хемодиализа във Видинската болница​"}
{"url": "http://www.cross.bg/neravenstvata-krugla-ycheni-1585801.html", "text": "/КРОСС/ Президентът Румен Радев ще открие кръгла маса, посветена на неравенствата и бедността в България.\r\n", "date": "2018.10.09", "title": "Президентът открива кръгла маса, посветена на неравенствата и бедността у нас"}
{"url": "http://www.cross.bg/kameri-zapochne-videonablyudenie-1585802.html", "text": "/КРОСС/ Следеното за нарушители с камери ще струва близо 2 милиона лева, а изграждането му се очаква да започне до края на годината, съобщи кметът Атанас Камбитов. Приоритетно камери ще се поставят в центъра на града. След този етап ще започне и монтирането на съоръжения за видеонаблюдение в парковите зони и в кварталите. ", "date": "2018.10.09", "title": "Община Благоевград изгражда видеонаблюдение в целия град"}
{"url": "http://www.cross.bg/atanasiya-andronik-daniil-1585783.html", "text": "/КРОСС/Свети Яков Алфеев принадлежи към числото на славните и всехвални дванадесет апостоли Христови. Светата Църква го знае като брат на св. апостол и евангелист Матей.След слизане на Пресветия Дух на Петдесетница, Яков Алфеев заедно с другите апостоли проповядвал словото Божие най-първо в Йерусалим и цяла Палестина, а след това и в редица близки и далечни страни. Бил заедно с апостол Андрей Първозвани в Едеса. Също ходил на проповед в Газа, Елевтеропол и по всички други, определени от жребия му места. Бил продължително време в Египет. Престоял доста време в град Острацин, където запечатал своите апостолски подвизи с мъченическа смърт. Бил разпънат на кръст.В деветия век Теофан Никейски написал в чест на св. апостол Яков Алфеев канон, който сега светата Православна църква пее в деня на неговата памет. В тоя ден Църквата се обръща към християните с такива думи:\"Да възпеем с похвали, като богопроповедник, този който твърдо вложи в душите на благочестивите люде истините на мъдростта!\"Житие на преподобните Андроник и АнастасияПреподобните Андроник и Атанасия, съпруг и съпруга, живеели в Антиохия в петия век. Те угодили на Бога с праведния си живот. Благодушно понесли изпратеното им изпитание - били лишени от двете си любими деца. Те посветили себе си на монашески живот, заради който се разделили, макар че били предани един към друг. На Бога било угодно да им яви, че всички земни печали в Негово име се обръщат на радост и спасение. За любещите родители нищо не могло да бъде по-тежко от смъртта на техните деца.Андроник и Атанасия се грижели редовно да спасяват от скърби ближните наоколо. Имали постоянни грижи за болни, странници, бедни. Добрите си дела придружавали с молитва и постническо въздържание.И ето че в това време, когато те се грижели да утешават другите, техните собствени деца - Иван на 12 години и Мария на 10 години - заболели тежко и починали. Всички жители на Антиохия споделили скръбта на родителите. Сам архиепископът с многобройно духовенство, при стечение на голямо множество богомолци, извършил погребението на децата при храма \"Св. мъченик Юлиан\".Атанасия била неутешима в скръбта си, макар че й било изразено толкова топло съчувствие. Неотлъчно стояла на гроба на децата. Нямала желание да се върне у дома си.Но Бог не оставил без утеха и вразумление тия, които Му угодили с праведния си живот. В чудно видение било открито на плачещата при гроба майка, че не за децата, а само за греховното състояние в света трябва да се проливат такива изобилни сълзи.Явилият й се там небесен вестител й казал и тия думи:- По своята природа човек иска храна за тялото си. Невъзможно е да му се откаже удовлетворението на тая потребност. Също така милосърдният Бог не отказва духовна храна на своите създания. Тъй Той храни децата си с небесни блага. Храни ги с небесни блага Оня праведен Съдия, който ги е извикал оттука, гдето са се ползвали със земни блага!Майката се зарадвала много от тая чудна вест за блаженото състояние на децата си в небесните обители. Веднага се върнала у дома си, за да сподели тая радост със съпруга си.Възрадвани така силно с небесната радост, двамата съпрузи решили да се откажат от всички земни радости и да посветят остатъка от живота си изцяло в служба на Бога.Андроник, съпругът бил по професия златар. Разполагал с доста земни блага. Той и съпругата му Атанасия се отказали от тях. Те поверили на свой сродник цялото си имане, спечелено с честен труд, и го помолили да го употреби за полза на бедните. След това напуснали скъпия си дом с такава молитва към Бога:- Господи Боже, заради Тебе ние оставяме къщата си отворена за всички нуждаещи се. Не затваряй за нас вратите на Своето Небесно царство...Те жадували да бъдат в ония небесни обители, където техните деца се наслаждавали в светлината на славата Божия.Андроник и Атанасия напуснали града и тръгнали за Йерусалим. Поклонили се на светите места и се запътили към град Александрия. По пътя срещнали подвижник Даниил. По негово благословение решили да водят монашески живот.Атанасия постъпила в женския манастир на остров Тавена - остров в реката Нил. Андроник пък се поселил в скита, където се подвизавал старец Даниил.Дванадесет години прекарал Андроник в тоя скит в безмълвие, трудове и молитва. Ръководител при подвижничеството му бил опитния подвижник Даниил.През това време той нищо не чул за жена си Атанасия.Един ден се отправил за ново странстване също с благочестива цел. По пътя в Египет срещнал Атанасия, но не я познал. Тя била оставила също своя манастир и тръгнала за Палестина с намерение отново да се поклони на светите места. Пътувала преоблечена в мъжки дрехи. Тежкият монашески подвиг променил цялата й външност, особено лицето й.Атанасия обаче познала съпруга си. Но не му се открила. Съгласила се с него да пътуват заедно, но при условие, че ще пазят ненарушимо безмълвие. Атанасия предложила да отидат първо в Йерусалим.Тъй двамата съпрузи извършили това свое второ пътешествие по светите места. След това отишли в скита при старец Даниил. Получили благословението му и решили да останат в тоя скит, като живеят в обща килия, но при условие да пазят безмълвие.По тоя начин чрез духовно единение в общо подвижничество се събрали наново съпрузите. Тъй поживели заедно цели 12 години.Наближил краят на земния живот на преподобна Атанасия, известна в скита и в цялата околност под името монах Атанасий. Лежала тежко болна. Монах Андроник по това време бил някъде вън от скита. Старец Даниил дошъл в общата килия да напътства умиращия \"монах\". Намерил го в сълзи. Увещал го да не плаче, а да се радва на настъпващото съединение с Христа Господа.- Не за себе си плача, но за Андроник - загадъчно за стареца се изляла из душата на умиращата Атанасия естествената нейна скръб за раздялата с мъжа, с когото не преставала да я съединява света любов. - Моля те, отче - прибавила тя, - вземи след погребението ми писмото под моята възглавница. След като го прочетеш, предай го на отец Андроник...След погребението от писмото станало ясно, че в килията с Андроник живяла жена му Атанасия.Обхванат от дълбока скръб по любимата си съпруга, преподобни Андроник живял след това само седем дни.Братята, потънали също в умиление и скръб, го погребали до нейния гроб. Това станало по предложение на блажения старец Даниил. ", "date": "2018.10.09", "title": "Св. ап. Яков Алфеев. Преп. Андроник и Атанасия"}
{"url": "http://www.cross.bg/chasa-sofiyaot-provede-1585786.html", "text": "/КРОСС/София.От 10.00 часа в зала „Триадица\" на резиденция „Бояна\" президентът Румен Радев ще открие кръгла маса на тема „Неравенства и бедност в България\".***Видин.От 11.00 часа в Заседателна зала на Общински съвет - Видин заместник-министърът на регионалното развитие и благоустройството и ръководител на Управляващия орган на ОПРР Деница Николова ще открие информационна кампания за популяризиране на инвестициите в туризма и градската среда, предоставяни чрез финансови инструменти по Оперативна програма „Региони в растеж\" 2014-2020 г. От 13.30 часа заместник-министър Николова ще вземе участие и в среща на тема „Визия за развитие на област Видин до 2030 г.\", организирана от кмета на Община Видин инж. Огнян Ценков.***София.От 09.00 часа 4-ти състав на Специализирания наказателен съд ще заседава по делото срещу Васил В., Велизар В. и др., на които са повдигнати обвинения за организиране и ръководене на организирана престъпна група.***София.От 09.00 часа в Централния военен клуб ще се проведе конференция с международно участие на тема: „Единно европейско въздушно пространство\"- 2018.***София.От 09.30 часа 2-ри състав на Специализирания наказателен съд ще заседава по делото срещу Пламен А. и Любка Д., на които са повдигнати обвинения за съставяне на официален документ с невярно съдържание.***София.От 09.30 часа 5-и състав на Специализирания наказателен съд ще заседава по делото срещу Стефан Г., Георги Г. и др., на които са повдигнати обвинения за организиране и ръководене на организирана престъпна група.***София.От 09.30 часа 11-и състав на Софийски градски съд ще заседава по делото срещу срещу Христо Петров бивш управител на „Фонд научни изследвания\", на когото е повдигнато обвинение в умишлена безстопанственост.***София.От 10.00 часа 15-и състав на Специализирания наказателен съд ще заседава по делото срещу Даниел Б., Страхил Г. и др., на които са повдигнати обвинения за организиране и ръководене на организирана престъпна група.***София.От 10.00 часа в клуб „Перото\" в НДК ще бъде представена детската книга „Нови приказки за нашите деца\".***София.От 10.00 часа в сградата на КЕВР на бул. \"Княз Дондуков\" 8-10, ет. 4 ще се проведе обществено обсъждане на План за развитие на електропреносната мрежа на България за периода 2018-2027 г. на \"Електроенергиен системен оператор\" ЕАД.***София.От 10.30 часа в сградата на КЕВР на бул. „Княз Дондуков\" 8-10, ет. 4 ще се проведе обществено обсъждане на проект на решение относно изменение на цените на електрическата енергия във връзка с изменение на цените на природния газ от 01.10.2018 г.***София.От 10.30 часа 3-ти състав на Специализирания наказателен съд ще заседава по делото срещу Габриел Б., Георги М. и др., на които са повдигнати обвинения за организиране и ръководене на организирана престъпна група.***София.От 11.00 часа 17-и състав на Специализирания наказателен съд ще заседава по делото срещу Петър П., Станислав М. и др., на които са повдигнати обвинения за организиране и ръководене на организирана престъпна група.***София.От 11.00 часа в „+Това\" на ул. Марин Дринов № 30 ще се проведе пресконференция, на която ще бъдат представени данните от национално представително проучване за употребата на телесно наказание (шамари, удряне, пляскане, бой с пръчка и др.) над деца в България, както и на други форми на вербално и емоционално насилие и унижаващи практики. Проучването е проведено от Агенция „Ноема\" по поръчка на Национална мрежа за децата.***София.От 11.00 часа в Национален пресклуб БТА Синдикат „Защита\" ще обяви готовността за национални протестни действия заради неадекватната подоходна политика на правителството и необоснования скок на цените.***София. От 11.30 часа в Пресклуб „България\" на Националния стадион ще се проведе пресконференция по повод предстоящия Wizz Air София маратон 2018, който ще се проведе на 14 октомври.***София.От 12.00 часа пред централния вход на Солична общинаобщинските съветници от Глас Народен, \"Зелените\", Симеон Славчев, БСП, Нормална държава и ДСБ, които са вносители на Доклада за искане на местен референдум във връзка с изграждането на инсталация за горене на RDF отпадъци в София, ще дадат брифинг.***София.От 12.30 часа в централата на АБВ ръководството на партията ще даде пресконференция.***София.От 13.00 часа 1-ви състав на Софийски градски съд ще заседава по делото срещу Огнян Донев и Борис Борисов, подсъдими за укриване и неплащане на данъчни задължения, при което е ощетено Министерство на финансите.***София.От 13.30 часа 11-и състав на Специализирания наказателен съд ще заседава по делото срещу Симеон Т., Добрин Д. и др., на които са повдигнати обвинения за организиране и ръководене на организирана престъпна група.***София.От 13.30 часа 14-и състав на Специализирания наказателен съд ще заседава по делото срещу Валентин К. и Красимир Й., на които са повдигнати обвинения за организиране и ръководене на организирана престъпна група.***София.От 15.00 часа народният представител от „БСП за България\" Димитър Данчев и общинският съветник Борис Цветков ще бъдат на разположение на софиянци в постоянната приемна на БСП - София на ул. „Леге\" №10, етаж 1.***София.От 15.30 часа в Централния военен клуб ще бъде представена биографичната книга за ген. Константин Попов „Високо небе\".***София.От 16.00 часа в зала „Сиконко\" ще се проведат срещи от ученически турнири по мини-волейбол \"Малки великани\".***София.От 16.30 часа в зала „Пресцентър\" на Министерството на труда и социалната ще се проведе консултативна среща, в която ще участват председателят на Държавната агенция за закрила на детето д-р Елеонора Лилова и представители на обществените съвети и училищни настоятелства на столични училища. Темите, които ще бъдат обсъждани на срещата, са свързани с приоритетните области на Националната стратегия за детето 2019-2030 г. - „Здраве (физическо, психическо и социално благополучие на децата) и здравословен начин на живот\", „Качествено образование\", „Подкрепа на семейството\", „Отдих и свободно време на децата\", „Сигурна и безопасна среда, превенция на насилието и достъп до правосъдие\".***София.От 18.30 часа в Литературен клуб „Перото\" ще бъде представен най-новият роман на Здравка Евтимова - „Зелените очи на вятъра\".***София.От 18.30 часа в галерия „Серика\" част от „Пазари Възраждане\" ЕАД, ул. „Цар Самуил\" 90, ет.2 на ъгъла с ул. „Лозенград\" ще се състои открването на изложбата „Форми от града\" на художника Сашо Стоицов.***София.От 18.30 часа в храм „Св. апостол Андрей Първозвани\" ще се проведе духовна беседа на тема „Светият град Йерусалим\", водена от доц. д-р Екатерина Дамянова от БФ на СУ.***София.От 20.00 часа в зала 1 на НДК ще се състои концерт, с който група АКАГА ще отбележи 27 години на сцената.***София.От 20.00 часа в клуб „Карусел\" ще се проведе събитието Ratio представа: Food Evolution. В рамките му ще бъде прожектиран филмът Food Evolution и ще се проведе дискусия за връзката между храната и здравето.***Бургас.От 18.00 часа в Регионална библиотека „П. Яворов\" ще бъде открита изложба в памет на един от най-значимите български графици, илюстратори, художници от втората половина на XX - Стефан Марков.***Варна.От 11.00 часа в пункт за базиране Варна ще се проведат ритуал по тържествено изпращане на минен ловец „Цибър\" от състава на Трети отряд противоминни кораби, който заминава на 39-дневно задгранично плаване.***Варна.От 11.00 часа в Професионалната гимназията по туризъм „Проф. Д-р Асен Златаров\" ще се проведе кулинарно ателие, водено от френски шеф-готвач Ален Тет, преподавател в Професионалната гимназия по туризъм и хотелиерство Жорж Фреш, Монпелие. Събитието е част от инициативата Седмицата на вкуса\", организирана от Френски Институт България, Франкофонски център Варна, в партньорство с Професионалната гимназията по туризъм „Проф. Д-р Асен Златаров\" Варна.***Варна.От 14.00 до 16.00 часа в офиса на ПП ГЕРБ на ул. „Георги Бенковски\" №1 ще се проведе приемна с граждани на общинския съветник д-р Лидия Маринова.***Варна.От 15.00 часа в зала „Юнашки салон\", Командването на Военноморските сили и Община Варна организират съвместно представяне на книга със записките по военноморска история на бележития флотски офицер, командвал военния флот на България и първият произведен в адмиралско звание, контраадмирал Иван Вариклечков.***Варна.От 18.00 часа в Художествен музей Георги Велчев ще бе представена ретроспективна изложба на Марио Жеков /1898-1955/.***Велико Търново.От 16.00 часа в залата на община Велико Търново, телевизионна водеща и журналист Галя Щърбева ще говори на тема „Различното лице на журналистиката\" пред ученици, студенти и регионални журналисти. Събитието първото от серия такива, организирани от Градски ученически парламент - Велико Търново.***Велико Търново.От 19.00 часа в Клуб 7 ще бъдат представени книгите „Аз бях DJ\" с автор Васко Громков.***Велинград.От 18.30 часа в квартал „Чепино\" кметът на Община Велинград д-р Костадин Коев ще проведе срещи-разговори с гражданите за проблемите на Велинград.***Враца.От 15.00 часа в залата за тенис на корт ще бъдат наградени победителите от „Ученически игри\" сезон 2017/2018.***Горна Оряховица.От 17.30 часа в Художествена галерия „Недялко Каранешев\" ще бъде представена поетичната книга за деца „Детство мое, едно си ти!\" на Илия Тихов.*** Горна Оряховица.. От 18.30 часа в НЧ „Напредък-1869\" Музикално-драматичечен театър „Константин Кисимов\" - Велико Търново, представя мюзикъла „Криворазбраната цивилизация\", музика Дечо Таралежков, текст Добри Войников.***Добрич.От 17.30 часа в Народно читалище „Мевляна - 2012 г.\" ще се проведе музикална вечер, посветена на 90 години от рождението на Кадрие Лятифова.***Добрич.От 18.00 часа в Художествената галерия ще бъдат отбелязани 130 години от рождението на Дора Габе. Ще бъде представен „В очакване на Слънцето\" рецитал на поети от Български П.Е.Н. - Център в памет на Дора Габе. След това ще се проведе разговор на тема „Литературният превод - предизвикателство на съвремието\".***Плевен.От 16.00 часа в Медицинския университет - Плевен ще започне 16-ото издание на Международната медицинска научна конференция за студенти и млади лекари.***Пловдив.От 09.00 часа в Зала 1 на Апелативен съд подсъдимият с инициали Н.Д. обжалва присъдата си, с която е признат за виновен за представяне на неверни сведения.***Пловдив.От 09.30 часа в Зала 1 на Окръжен съд ще се гледа делото на подсъдимия Тургут А., който на причинил смъртта на И.И. и на Е.А., навлизайки в насрещното движение на АМ „Тракия\".***Пловдив.От 10.00 часа Авиобаза „Граф Игнатиево\" ще отвори врати за посетители по повод Празника на Военновъздушните сили.***Пловдив.От 13.30 часа в Зала 1 на Апелативен съд ще се гледа делото на подсъдимия с инициали Николай Я., който се опитал умишлено да умъртви Х. П. чрез пушка.***Пловдив.От 16.00 часа общинският съветник от ГЕРБ Иван Вичков ще се срещне с граждани в партийния офис в район „Тракия\" в блок 91.***Пловдив.От 17.30 часа в изложбената зала на Държавен архив - Пловдив ще бъде открито четвъртото издание на фото изложбата на Музея на фотографията и съвременните визуални изкуства - „Самолетостроенето в Казанлък\".***Пловдив.От 18.00 часа в Конферентната зала на Народна библиотека (НБ) „Иван Вазов\" - Пловдив ще бъде представена новата книга на Наталия Бояджиева „Лицата на Филипините\".***Пловдив.От 18.30 часа в Балабанова къща ще има концерт на Ангел Станков - цигулка, Ростислав Йовчев - пиано. Концертът е част от IX Международен фестивал „Дни на музиката в Балабановата къща\" и е със специалното участие на Анатоли Кръстев - виолончело и Ясен Теодосиев - валдхорна.***Стара Загора.От 10.00 часа в зала 2 на Община Стара Загора ще се проведе пресконференция по повод предстоящия фестивал „Здравей, здраве\", който ще се проведе на 13 и 14 октомври в НЧ „Св. Климент Охридски 1858\".***Стара Загора.От 11.00 часа в Пресклуб на БТА - Стара Загора ще се проведе Пресконференция на ВМФ при Тракийския университет.***Шумен. От 10.00 часа в зала 203 на общината ще бъден даден редовен брифинг.***Шумен.От 10.30 часа в детския отдел на Регионална библиотека „Стилиян Чилингиров\" ще се проведат демонстрации и практическа работа с роботчетата Финч, подарени на библиотеката от Посолството на САЩ в България. Събитието е част от програмата за отбелязване на Европейската седмица на програмирането.***Шумен. От 13.30 часа в зала 203 на общината ще се проведе заседание на Регионалното сдружение за управление на отпадъците. ", "date": "2018.10.09", "title": "Предстоящи събития в страната за 9 октомври"}
{"url": "http://www.cross.bg/legloto-osven-stoii-1585785.html", "text": "/КРОСС/ Не стой в леглото, освен ако не можеш да изкарваш пари там.Джордж Бърнс", "date": "2018.10.09", "title": "Не стой в леглото, освен ако..."}
{"url": "http://www.cross.bg/provezhda-voiina-sigyrnost-1585784.html", "text": "/КРОСС/ 1446 г. - В Корея е публикувана фонетичната корейска азбука Хангул.1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания.1701 г. - Основан е Йейлският университет.1740 г. - Начало на Батавското клане.1824 г. - В Коста Рика е забранено робството.1849 г. - В Цариград е осветен българският параклис, на чието място по-късно е построена така наречената Желязна църква.1878 г. - Русия поема управлението на Южна Бесарабия, където живеят около 103 000 българи.1912 г. - Балканската война: Черна гора обявява война на Турция, с което започва войната.1934 г. - Югославският крал Александър I е застрелян в Марсилия при атентат, извършен от члена на ВМРО Владо Черноземски, а френския външен министър Луи Барту почива следствие от раните си получени при атентата.1944 г. - Втората световна война: В Москва се провежда среща на Уинстън Чърчил и Сталин, на която е обсъдено разпределянето на Балканите на сфери на влияние.1962 г. - Уганда става независима от Великобритания държава.1962 г. - Френската певица Едит Пиаф се омъжва за Тео Сарапо.1963 г. - Около 2 000 души загиват в Северна Италия от свлачище.1963 г. - Състои се първият полет с руския вертолет Ми-8.1967 г. - Ден след като е заловен, Че Гевара е екзекутиран за опит да предизвика революция в Боливия.1969 г. - В Токио се провежда Конгрес на Всемирния пощенски съюз.1970 г. - Камбоджа е обявена за Кхмерска република.1973 г. - Елвис и Пресила Пресли се развеждат след шест години съвместен брак.1975 г. - В Пловдив се провежда Първият фестивал на българския късометражен филм.1981 г. - Официално е отменено смъртното наказание във Франция.1997 г. - Българският президент Петър Стоянов подписва в Страсбург Рамкова конвенция за националните малцинства.2001 г. - България е избрана за непостоянен член на Съвета за сигурност на ООН за периода от 2002 г. до 2003 г.2001 г. - В Египет влиза в действие най-високият в света висящ мост.2002 г. - Европейската комисия признава България за страна с функционираща пазарна икономика.2004 г. - На първите демократични избори в Афганистан за президент е избран Хамид Карзай.2006 г. - Северна Корея провежда своя първи ядрен опит с малка мощност, който е заклеймен от много държави и от Съвета за сигурност на ООН.2008 г. - Република Македония и Черна гора признават независимостта на Косово.", "date": "2018.10.09", "title": "9 октомври в историята"}
{"url": "http://www.cross.bg/tema-produlzhava-ybiiistvoto-1585796.html", "text": "/КРОСС/Тема: Разследването на убийството в Русе продължава: между оперативната работа и версиите - коментарът на професионалистите;Тема: Кога злоупотребяваме със Спешна помощ? - едно дежурство в линейката;Тема: От производителя до клиента - по пътя на рекордно растящите цени на чушките и доматите;Тема: Повод за гордост: българският тенисист Пьотр Несторов номер 1 в света до 16 години;Тема: Лятно или зимно часово време - кое ще избере България?25 години от откриването на курорта Слънчев бряг - спомен от архива;Тема: Какви са версиите за убийството на журналистката от Русе Виктория Маринова и какъв е профилът на убиеца? В студиото топ криминалистът Ботьо Ботев;Тема: Жертвите на катастрофата в Своге станаха 20 - как продължава животът на почернените семейства?Тема: Каква е разликата между ГЕРБ и БСП и кои са най-рейтинговите политици? Коментар на социологът Боряна Димитрова;Тема: С колко ще се увеличи данъкът за старите автомобили от 2019 г.? Дискусия с експерти;Тема: Кой осинови боядисаното в червено куче - на живо: първа разходка с новия стопанин на реди;„Акага\" с мегаконцерт за 27-тата си годишнинаТема: Как продължава разследването на бруталното убийство на телевизионната журналистката от Русе Виктория Маринова и какви могат да са мотивите на убиеца?Тема: Ще съдят ли в Турция българските граничари от Бургас за убийството на турски бракониер преди 10 години?Тема:  На твоя страна: По-ниски данъци за колите на газ. Как ще се определят налозите за колите през следващата година и колко ще плащат собствениците на коли на газ, на бензин и на дизел?Тема:    Защо пациенти от Видин твърдят, че хемодиализата там е некачествена  и влошава здравето им? ", "date": "2018.10.09", "title": "Теми и гости в ефира"}
{"url": "http://www.cross.bg/florida-stigne-raiioni-1585790.html", "text": "/КРОСС/ В САЩ се готвят за нов ураган. Бурята „Майкъл” се усили застрашително, преди да стигне Флорида в средата на седмицата.Скоростта на ветровете надхвърля 178 км/ч. Поради големите размери на урагана може да се стигне до опасни наводнения, предупреждават експерти.Според прогнозите „Майкъл може да доведе до покачване на морското равнище с до 3 метра и половина.Във Флорида са издадени заповеди за задължителна евакуация на бариерни острови, мобилни жилища и ниско разположени райони.В десетки райони на щата, както и в целия съседен щат Алабама е обявено извънредно положение.", "date": "2018.10.09", "title": "САЩ се подготвя за нов ураган"}
{"url": "http://www.cross.bg/avtomobili-godina-ninova-1585797.html", "text": "/КРОСС/ Водеща тема за столичния печат са предложенията за увеличение на данъците за по-стари автомобили.\"Данъците за автомобили и жилища се вдигат от догодина\", съобщва вестник \"Сега\". Противно на обещанието да не увеличава данъци по време на мандата си, управляващата коалиция между ГЕРБ и \"Обединени патриоти\" подготвя сериозно вдигане на налозите за автомобили от началото на следващата година. Собствениците на над 2 милиона коли, които са на възраст над 15 години, ще трябва да плащат средно с около 20% повече в сравнение с тази година. В същото време отпада 50%-ното намаление на данък сгради за основно жилище, ако собствениците притежават и други имоти. \"Данъкът на коли между 15 и 20 години поскъпва с 30%, а на тези над 20 - с 50 на сто\", информира вестник \"24 часа\". Това е станало ясно след заседание на Националния съвет за тристранно сътрудничество, на което с пълно единодушие е бил одобрен пакет с данъчни закони, предложен от финансовия министър Владислав Горанов.Вестник \"Труд\" съобщава, че бизнесът се е обявил против идеята максималният осигурителен доход да бъде повишен от 2600 на 3000 лева от началото на 2019 година. Това беше договорено през миналата седмица на среща между правителството и синдикатите. Работодателите смятат, че одобрението на идеята за вдигане на осигурителният праг е станало под синдикален натиск. Бизнесът настоява за среща с премиера, допълва \"Труд\".Вестник \"Дума\" помества във водеща публикация позиция на лидера на БСП Корнелия Нинова, свързано с убийството на русенската журналистка Виктория Маринова. \"Жестокото убийство на разследващ журналист е поредното доказателство за несигурната среда, в която живеем\", заявява Нинова.", "date": "2018.10.09", "title": "Преглед на печата"}
{"url": "http://www.cross.bg/rodeni-na-oktomvri-1585787.html", "text": "/КРОСС/ Пенко Господинов, актьорЗлатомир Златанов, писателГеорги Свиленски, депутат в 44-ото НСПроф. Димитрина Гюрова-Савова, режисьорМария Стефанова, актрисаЕпископ Петко Христов, президент на \"Каритас България\"Янко Станоев, писател ", "date": "2018.10.09", "title": "Родени на 9 октомври "}
{"url": "http://www.cross.bg/ybiiistvoto-viktoriya-marinova-1585789.html", "text": "/КРОСС/ Вече четвърти ден няма заподозрян за убийството на журналистката Виктория Маринова. Вчера министърът на вътрешните работи Младен Маринов и главният прокурор Сотир Цацаров свикаха в Русе извънредно оперативно съвещание.Главният прокурор обяви, че е впрегнат целият ресурс на МВР. Работи се по всички версии, като е мобилизиран целият експертен капацитет на вътрешното министерство.Местните журналисти по-скоро отхвърлят версията, че убийството е свързано с работата на водещата, предвид темите в предаването ѝ.Хиляди почетоха вчерa паметта на убитата телевизионна водеща Виктория Маринова.Бдения имаше в пет български града, сред които Русе, Пловдив и София.  ", "date": "2018.10.09", "title": "Четвърти ден няма заподозрян за убийството на Виктория Маринова"}
{"url": "http://www.cross.bg/katastrofa-kraii-ihtiman-1585788.html", "text": "/КРОСС/ Верижна катастрофа с пет превозни средства е станала на АМ \"Тракия\" край Ихтиман, има трима по-серизно пострадали от общо пет души.В района има задимяване и ниска мъгла, уточниха от полицията. Задимяването е заради пожар на сметище.Инцидентът е станал в платното в посока Пловдив.                            Трафикът по автомагистрала \"Тракия\" е възстановен и в двете посоки, съобщават от ГД\" Национална полиция\". Видимостта в района край Ихтиман остава намалена. Пътна полиция призовава водачите да шофират в участъка с повишено внимание.  Главен комисар Николов уточни, че сметището край Ихтиман не е работещо, запалило се вследствие на гниене. На място има пет пожарни автомобила, които продължават гасителните действия. Николов призова водачите да спазват ограниченията, защото е важно за живота на всички на пътя.Старши комисар Николай Спасов каза, че около 5 часа е получен сигнал за катастрофа край Ихтиман. По първоначални данни във верижния инцидент са участвали пет автомобила и камион. В резултат на удара са пострадали трима, които са транспортирани в болнични заведения, а на други двама е оказана медицинска помощ на място.Директорът на ОДМВР – София отправи апел към водачите на МПС да карат внимателно и да спазват указанията на полицията, защото ситуацията е тежка, а видимостта нулева.обходен маршрут през село Веринско.Двама от пострадалите във верижната катастрофа са приети в в София АД – 40-годишна жена и 30-годишен мъж. И двамата са стабилизирани и контактни, съобщиха от лечебното заведение. Жената е с рана на лява ръка, а мъжът с фрактури на двата глезена.*Снимка 2 - Пламен  Ацов Фейсбук", "date": "2018.10.09", "title": "Тежка верижна катастрофа затвори АМ „Тракия”, има пострадали"}
{"url": "http://www.cross.bg/rysiya-ystanovki-raketni-1585809.html", "text": "/КРОСС/ /КРОСС/ Русия предаде безплатно на властите на Сирия три дивизии зенитни ракетни системи С-300 ПМ, пише руският вестник „Известия\", цитиран от Фокус.Във всяка дивизия има по осем пускови установки, както и боеприпаси, в чийто състав има повече от 100 зенитни управляеми ракети.Поставянето завърши на първи октомври. Както пише ТАСС, позовавайки се на военно-дипломатически източник, техниката преди това се е намирала на въоръжение с един от зенитните ракетни полкове на Въздушно-космическите сили на Русия, които вече са екипирани със системите С-400 „Триумф\".Всички установки, преди транспортирането, са били ремонтирани изцяло в отбранителните заводи на Русия и вече са напълно изправни и готови за изпълнение на бойни задачи.Решението за доставяне на ракетните установки С-300 в Сирия беше прието, след като на 17 септември руският военен самолет Ил-20 беше свален край бреговете на Сирия от руски ракетни комплекси, използвани от сирийските власти. ", "date": "2018.10.09", "title": "Русия постави в Сирия безплатно три дивизии ракетни установки С-300ПМ"}
{"url": "http://www.cross.bg/aytyori-atletiko-trenyor-1585808.html", "text": "/КРОСС/ Според някои от местните издания в Колумбия, главният мениджър на Лудогорец Пауло Аутуори е пред раздяла с \"орлите\", пише \"Тема спорт\".Причината е предложение, което специалистът е получил от Атлетико Насионал. В момента отборът се води от временен треньор, а ръководството на тима иска бразилецът да застане начело за постоянно.Според медиите, раздялата се очаква да се случи до седмица, което е доста изненадващо предвид целите, които бяха поставени пред Аутуори в Разград.\"Аутуори е един от вариантите за нов старши треньор на Атлетико Насионал. Нещо повече - твърди се, че той ще пристигне заедно с Виктор Уго Аристисабал, който ще бъде негов асистент. Те се познават от съвместния им период в Сантос през 1999 година\", пише \"Futbolete.com\".В друга медия - \"Еltiempo.com\" са по-категорични в информацията си: \"Пауло Сезар Аутуори ще бъде новият треньор на Атлетико Насионал\".В събота е дербито в Колумбия между Атлетико и Индепендиенте, а в страната твърдят, че развръзка по казуса \"Аутуори\" ще има още преди него.", "date": "2018.10.09", "title": "В Колумбия: Пауло Аутуори пред раздяла с Лудогорец"}
