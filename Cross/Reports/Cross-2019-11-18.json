{"url": "http://www.cross.bg/geshev-prokyror-nyakoii-1618294.html", "text": "/КРОСС/ Иван Гешев с пореден циничен и нагъл коментар за протестите срещу избора му и за искането на над 100 съдии за дисциплинарно производство срещу него. Съдиите са гневни заради репликата на Гешев към Атанаска Дишева по време на Пленума на ВСС, на който бе прегласувана кандидатурата му за главен прокурор.60 - 80 души протестират срещу мен, аз мога да изкарам на улицата 120 роднини и приятели, ако поискам, отсече той пред журналисти в Русе. Всеки защитава нещо, което прецени, нека хората преценят кое е добро и кое е лошо! Няма начин и не е нормално, всички да харесват главния прокурор, това ще значи, че той не си върши работата, е тезата на Гешев, цитиран от \"24 часа\". Явно някой не иска прокуратурата да си върши нормално работата в тази държава, затова ги инспирира, продължи с нападките новоизбраният главен прокурор.От думите на Гешев стана ясно, че той няма намерение да се извинява. \"Прочетох, че някой иска да се извиня. Не смятам да се извинявам на някой за това, този някой няма чувства за хумор\", обясни той. И допълни, че на него щяло да му бъде приятно, ако му предричат блестяща политическа кариера.По отношение на отпора срещу избора му за главен прокурор заяви, че това е безпринципна позиция и опит на \"една политико-икономическа група\" да осуети кандидатурата му.\"Една група политико-икономическа, олигархична и така нататък, която се притеснява от закона, защото няма практиката да спазва закона, просто не иска да има избор, който на нея не й харесва, иска да се провали изборът и конкретната кандидатура. Ето това е. Не става въпрос за принципност, става въпрос за безпринципност\", бяха думите на Гешев, цитирани от БНР.", "date": "2019.11.18", "title": "Мога да изкарам 120 роднини и приятели в моя подкрепа"}
{"url": "http://www.cross.bg/sofiya-momenta-narkorazprostranenieto-1618288.html", "text": "/КРОСС/ Мащабна акция на ГДБОП и СДВР срещу наркоразпространението се провежда в момента в няколко квартала на София. По информация на \"Хоризонт\" до момента са арестувани над 10 души. Източници от МВР твърдят, че арестуваните са част от известна група, занимаваща се с продажба на дрога в София. Арестите и обиските продължават. ", "date": "2019.11.18", "title": "Над 10 арестувани в София при мащабна акция срещу наркоразпространението"}
{"url": "http://www.cross.bg/geshev-nyakoii-nastoyavat-1618289.html", "text": "/КРОСС/ Над 100 са съдиите от цялата страна, настояващи за публично извинение от правосъдния министър Данаил Кирилов и от избрания за главен прокурор Иван Гешев заради поведението им при повторно гласуване на номинацията на Гешев. Те настояват и за дисциплинарно производство срещу него заради репликата му към критичната към кандидатурата му Атанаска Дишева, член на Съдийската колегия на Висшия съдебен съвет, че от нея \"ще излезе прекрасен общински съветник\".\"Прочетох, че някой иска да се извиня. Не смятам да се извинявам на някой, че този някой няма чувство за хумор. А иначе, дай Боже и мен така да ме заплашват, че имам блестяща политическата кариера. Вие някакъв проблем в това виждате ли? За мен е ясно, че тази декларация, тя е основно на членове на Съюза на съдиите, мисля че не е тайна. Не знам защо те се притесняват да излязат с името си\", коментира Иван Гешев.", "date": "2019.11.18", "title": "Съдии от цялата страна настояват за извинение и дисциплинарно производство срещу Гешев"}
{"url": "http://www.cross.bg/rabotodatelite-gyokov-osigyryavat-1618293.html", "text": "/КРОСС/ \"Ние ще защитим и ще сме на страната на всички, които излязат на протест против идеята първият ден болничен да не се заплаща\", обяви пред \"Фокус\" народният представител от ПГ на БСП Георги Гьоков. Неговите очаквания са били стачната готовност на синдикатите да бъде обявена дори на секундата, но по думите му и в момента действията им не са закъснели.  ", "date": "2019.11.18", "title": "БСП ще подкрепи протестите срещу решението за болничните"}
{"url": "http://www.cross.bg/ykraiina-protok-kerchenskiya-1618291.html", "text": "/КРОСС/ Русия предаде на Украйна задържаните миналия ноември в района на Керченския проток три военни кораба, съобщи руското министерство на външните работи.Киев настояваше за връщането им като жест на добра воля от страна на Москва преди четиристранната среща на върха за Източна Украйна следващия месец в Париж.Още вчера започна изтеглянето на буксир на корабите от пристанището в Керч към мястото, където предстои да бъдат предаде на украинската страна.Буксирът „Яни Капу“ и артилерийските катери „Никопол“ и „Бердянск“ бяха задържани на 25 ноември миналата година в района на Керченския проток.При задържането руската брегова охрана откри огън и рани трима от намиращите се на борда на корабите 24-ма украински моряци.Те бяха обвинени в незаконно преминаване на руската държавната граница. През септември бяха освободени в рамките на договорен между Русия и Украйна обмен на задържани лица.", "date": "2019.11.18", "title": "Русия предаде на Украйна корабите, задържани в Керченския проток"}
{"url": "http://www.cross.bg/kiiis-grim-alisha-1618296.html", "text": "/КРОСС/ Алиша Кийс бе една от звездите на Латино Грамитата, които се проведоха снощи в Лас Вегас. Звездата бе повече от впечатляваща както на червения килим, така и на сцената. Но не говорим само за тоалета й.Понеже вече сме свикнали да я виждаме без грим, както самата тя реши да се подвизава на публични събития, това, с което изпъкна чисто визуално, бе прическата. И по-специално дългата плитка, започваща от върха на главата й.Алиша Кийс държеше да я видят и заснемат всички, акцентирайки именно върху косата си.Певицата може да се похвали с цели 15 статуетки Грами, отрупващи етажерките в дома й. Снощи обаче тя се отчете с изпълнение на живо заедно с Farruko, Pedro Capo и Miguel.„Не съм роб на грима. Но не съм и роб на идеята никога да не си слагам грим. Важното е, че е мое право сама да реша кога искам да си сложа и кога не. Притесняваме се какво мислят другите за нас, а забравяме да мислим за себе си. Всъщност, не става въпрос само за това дали да си слагаш грим или не. Става въпрос за начин на живот, за това да се чувстваш комфортно така, както на теб ти харесва“, заяви преди време Алиша Кийс по повод решението й да не слага вече задължителния тежък грим за публични изяви.", "date": "2019.11.18", "title": "Алиша Кийс бе една от звездите на Латино Грамитата"}
{"url": "http://www.cross.bg/evpo-ppez-ictopicheco-1618295.html", "text": "/КРОСС/ Cлeд ĸaтo пpeз минaлaтa ceдмицa пoeвтиня знaчитeлнo в нaчaлoтo нa тaзи pyмънcĸaтa лeя пaднa дo нoвo иcтopичecĸo дънo cпpямo eвpoтo.Cпopeд дaннитe нa цeнтpaлнaтa бaнĸa нa ceвepнaтa ни cъceдĸa в пoнeдeлниĸ вaлyтaтa ce e тъpгyвaлa зa 4,7729 лeи зa eвpo или c 0,13% пo-eвтинo в cpaвнeниe c пeтъĸ, ĸoгaтo ce зaдъpжa нa нивo oт 4,7635 лeи зa eвpo.Cyтpинтa днec тя ce e тъpгoвaлa зa мeждy 4,7722 и 4,7728 зa eвpo, пoĸaзвaт дaнни нa инфopмaциoнния пopтaл Соѕсо.rо, цитиpaни oт caйтa ЅееNеwѕ.B чeтвъpтъĸ вaлyтaтa e пoeвтинялa дo 4,7669 лeи зa eвpo ĸaтo тoгaвa cтoйнocттa ѝ e нaмaля c 0,07% в cpaвнeниe cъc cpядa. Toвa бeшe нoвo иcтopичecĸo дънo зa лeятa cпpямo eдиннaтa eвpoпeйcĸa вaлyтa.Cпaдът дoйдe cлeд изявлeниe нa нoвия финaнcoв миниcтъp нa Pyмъния Флopин Kъцy, ĸoйтo пpeдyпpeди, чe дyпĸaтa в бюджeтa мoжe дa ce yвeличи дo 4% oт бpyтния вътpeшeн пpoдyĸт пpeз тaзи гoдинa.\"Бюджeтният дeфицит e нapacнaл c 2,84% oт БBΠ мeждy янyapи и oĸтoмвpи и cпopeд изчиcлeниятa тoй щe дocтигнe 4% дo ĸpaя нa гoдинaтa\", ĸoмeнтиpa тoй в cpeдaтa нa ceдмицaтa.Pyмънcĸaтa лeя пaднa дo пpeдишнo иcтopичecĸo дънo нa 25 янyapи, ĸoгaтo \"yдapи\" 4,7648 лeи зa дoлap.Πpeз минaлия мeceц eĸcпepтитe oт СFА Rоmаnіа - acoциaция нa инвecтитopитe, пpoгнoзиpaxa, чe пpeз cлeдвaщитe мeceци pyмънcĸaтa вaлyтa щe ce движи oĸoлo 4,7967 лeи зa eвpo, a пpeз cлeдвaщитe 12 мeceцa - oĸoлo 4,8471 лeи зa eвpo. ", "date": "2019.11.18", "title": "Румънската лея записа нов рекорден спад спрямо еврото"}
{"url": "http://www.cross.bg/hranite-kyltyri-zemedelieto-1618277.html", "text": "/КРОСС/ Фалшиви био продукти са били открити при проверка на Министерството на земеделието. След сигналите са взети проби за торове и пестициди директно от нивите на регистрирани екопроизводители. От 63 проби, 14 показват наличие на неразрешени вещества дори за традиционното земеделие. Сигналите са предимно за култури като рапица, кориандър и пшеница. За да се наричат едни продукти био, не трябва да са използвани пестициди, химични торове и генно-модефицирани организми, съобщава Нова телевизия. Продукти с надписи \"еко\", \"био\" и \"органик\" вече има в почти всички магазини. Когато пазарува \"чиста\" храна за трапезата обаче потребителят Биляна Иванова винаги има едно на ум.\"\", споделя тя.Гаранция, че един продукт е био ни дава зеленото листо, което намираме върху опаковката на продукта. Както и номерът на контролиращото лице - директно под него. Това е гаранция в целия ЕС, че стоката е под контрол и е сертифицирана като биологична. У нас за това дали продуктите са био следи Агенцията по храните.\"\", заяви Румяна Йорданова от Агенцията по храните.Контролът започва именно от така наречените сертифициращи органи - частни фирми, които издават разрешителните на биопроизводителите. За България те са 14. Контролът върху тях пък се извършва от Министерство на земеделието. За първа година проверките са много повече, а освен на случаен принцип, се извършват и след анализ на риска на производителите.\"Тази нова система на контрол може да гарантира в голяма степен доверия по оста производител-потребител\", поясни зам.-министърът на зедемелието Чавдар Маринов.Последните проверки на Министерството на земеделието са на терен - директно на нивата. Проверени са 56 производители от цялата страна, които са обявили, че произвеждат био култури. Всяка пета проба се оказва \"замърсена\".\"Използват се препарати за растителна защита, които са забранени. В риск анализа влязоха рискови култури като рапица, кориандър и резене, които е трудно да се отглеждат по биологичен способ\", поясни Маринов.Био храните можем да разпознаем не само по етикета, но и по външния вид, смятат и производители, и потребители.\"\", коментира Биляна Иванова.", "date": "2019.11.18", "title": "Десетки фалшиви био продукти заливат пазара"}
{"url": "http://www.cross.bg/opital-shofyor-katadzhiya-1618275.html", "text": "/КРОСС/ Арестуваха шофьор, опитал да прегази катаджия в Бургас, съобщават от полицията.Снощи униформени посетили дома на водача, който участвал в пътен инцидент и избягал от местопроизшествието. Те обаче не го открили там.Малко по-късно на кръстовище в града служителите на реда забелязали автомобила му с русенска регистрация, но шофьорът му не се съобразил с подадения сигнал със стоп палка. Вместо това той рязко ускорил скоростта и опитал да блъсне спиращия го полицай.Униформеният успял да избегне сблъсъка, след което започнала гонка с полицията. След кратко преследване нарушителят спрял колата и побягнал. Минути по-късно той бил задържан и отведен в полицейския арест.Установено е, че става въпрос за 28-годишен бургазлия.По случая е образувано досъдебно производство.", "date": "2019.11.18", "title": "Арестуваха шофьор, опитал да прегази катаджия в Бургас"}
{"url": "http://www.cross.bg/predlaga-dolara-razlichni-1618278.html", "text": "/КРОСС/ Ford показа изцяло новия си и първи по рода си електрически автомобил Mustang Mach-Е на специално събитие в Лос Анджелис.", "date": "2019.11.18", "title": "Ford Mustang Mach-Е ще постигне революция"}
{"url": "http://www.cross.bg/nahodishte-ryhani-miliarda-1618281.html", "text": "/КРОСС/ Иран откри ново нефтено находище с 53 милиарда барела нефт в югозападната част на страната, заяви президентът Хасан Рухани в неделя в предавано на живо по държавната телевизия изявление.„Въпреки санкциите на Америка… иранските работници са намерили петролно находище с 53 милиарда барела резерви“, заяви Рухани в реч в централния град Язд.В речта си Рухани спомена, че находището е намерено в провинция Хузестан, район, богат на петрол, и това новооткрито поле ще стане второто по големина в района на Ахваз (столицата на провинция Хузестан).", "date": "2019.11.18", "title": "Ново нефтено находище в Иран"}
{"url": "http://www.cross.bg/danuk-gechev-zashtoto-1618282.html", "text": "/КРОСС/ \"ГЕРБ и коалиционните партньори работят на парче, нямат философия за бюджетната политика на България. Нямат виждане какво ще стане с българската икономика през следващата година, а страните в Европейския съюз започват многогодишно бюджетиране. Те са направили един счетоводен бюджет \"дал Кольо, взел Кольо\", изравнили са приходите и разходите и казват толкова пари имаме и толкова разпределяме\". Това коментира пред БНР проф. Румен Гечев, депутат от \"БСП за България\" и зам.-председател на парламентарната комисия по бюджет и финанси. В предаването \"Неделя 150\" проф. Гечев уточни, че от левицата предлагат да се увеличи събираемостта на данъците:\"Това, с което се гордеят от ГЕРБ, че преизпълняват плана по бюджетните приходи, се случва, защото тези \"юнаци\" си слагат много ниска летва. Винаги си залагат по-нисък БВП и по-ниски бюджетни приходи, защото много по-лесно се изпълнява такъв бюджет. И защото съгласно Закона за бюджета правителството не може да променя параметрите на бюджета и да преразпределя пари по други пера без разрешението на парламента. Има едно изключение обаче - ако има излишък в бюджетните приходи, то този излишък може да се преразпределя\".Според проф. Румен Гечев въвеждането на плоския данък е било грешка.Плоският данък се вихри в момента в Таджикистан, в Узбекистан, в Казахстан и в Монголия. В Източна Европа имаше три-четири страни с плосък данък, но той беше почти двойно по-висок от българския. Българският е не само плосък, но и рекордно нисък. Но тези източноевропейски страни вече излизат от този данък. Ние предлагаме умерена скала на прогресивно данъчно облагане\".На въпрос за коментар на предложението на финансовия министър - кметовете да вдигнат местните данъци и такси и да въведат допълнително подоходно облагане, депутатът отговори: \"Той прехвърля горещия картоф на кметовете. С местни данъци и такси никъде по света кмет не може да си осигури финансов комфорт. Всеки баланс на кметството, всяко разсрочване на задължение, всяко допълнително финансиране зависи единствено от благоволението на един човек - на министъра на финансите... Ние предлагаме реална децентрализация\".", "date": "2019.11.18", "title": "Левицата предлага по-голяма събираемост на данъците"}
{"url": "http://www.cross.bg/manolova-yvelichat-izsledvaniya-1618286.html", "text": "/КРОСС/ За увеличение с 82 млн. лева в бюджета на НЗОК за изследвания, прегледи и профилактика се обяви Мая Манолова днес. Тя съобщи във Фейсбук, че е изпратила до две парламентарни комисии – по бюджет и по здравеопазване – становище с аргументация за необходимостта от подобно увеличение преди второто четене на законопроекта.„Въпреки че години наред обсъждаме колко е  важна профилактиката и ранната диагностика, особено на заболяванията, които са най-честата причина за смъртта на българите, и в този бюджет не виждаме дори и намек за подобряване на този най-важен елемент на всяка здравна политика. В момента в проекта на бюджета са отделени за профилактика едва 0,5% от всички разходи”, пише Манолова.„Въпреки предвиденото увеличение на парите за болниците, бюджетът не дава никакви механизми за по-справедливо заплащане на медицинските специалисти, които станаха причина и за национални протести. В становището си предлагам средствата за доболничната помощ да се увеличат с 56 млн. лева, каквото е и искането на общопрактикуващите лекари”, казва тя.Според Манолова „допълнителните средства ще позволят да се увеличат парите за посещения при личен лекар, профилактични прегледи, ваксинации и наблюдение на хронично-болни пациенти. Така ще се гарантира профилактиката на всички осигурени, а не само на 1/3 от тях, както е заложено в проекта сега”.Тя предлага също „средствата за медицински изследвания да се увеличат с почти 28% - с 26 милиона лева, като станат общо 110 млн. лева”.„Увеличението на средствата за изследвания ще сложи край на унизителното чакане до началото на следващия месец за лабораторни изследвания и с месеци за достъп до образна диагностика, скенери, ЯМР и др., които отдавна са рутинна практика в развитите страни”, посочва още Манолова и казва, че „повече средства за извънболничната помощ ще даде възможност да се увеличат и заплатите на медицинския персонал – лекари, медицински сестри, лаборанти, рехабилитатори и др.” „Парите за увеличенията да бъдат осигурени от резерва на НЗОК, който е в размер на 130 млн. лева или чрез увеличение на трансфера от републиканския бюджет за здравно осигуряване на държавните служители”, казва още Манолова. \n\t\t\t\t\t", "date": "2019.11.18", "title": "Мая Манолова: Да се увеличат с 82 млн. лева парите в бюджета на НЗОК за изследвания, прегледи и профилактика (Видео)"}
{"url": "http://www.cross.bg/borisov-nato-stoltenberg-1618279.html", "text": "/КРОСС/ Министър-председателят Бойко Борисов проведе телефонен разговор с генералния секретар на НАТО Йенс Столтенберг.„Високо оценявам ролята на Алианса за защита на сигурността, свободата и демократичните ни ценности. За нас – националната сигурност и отбрана на България са гарантирани само в рамките на колективната отбрана на НАТО“, изтъкна премиерът Борисов пред Столтенберг.Двамата разговаряха в навечерието на Срещата на върха между държавните и правителствени ръководители на страните членки от НАТО, която ще се проведе на 3 и 4 декември 2019 г. в Лондон.Българският министър-председател посочи, че отчитайки днешните рискове и предизвикателства пред международната среда за сигурност, страната ни разглежда единството на Европа и Северна Америка като по-важно от всякога.„За България трансатлантическата връзка е в основата на нашата колективна отбрана“, акцентира Бойко Борисов. Той даде висока оценка на темите, които ще бъдат във фокуса на Срещата на върха на НАТО в Лондон, касаещи всички ключови елементи от архитектурата на сигурността в Евроатлантическия регион.„Вярвам, че решенията на висшия форум ще доведат до по-нататъшно укрепване както на възможностите за възпиране и отбрана, така и на трансатлантическата връзка между Европа и Северна Америка“, заяви премиерът Борисов пред генералния секретар на НАТО.В хода на разговора си със Столтенберг министър-председателят отбеляза, че от началото на 2018 г. България успешно прилага националния План за нарастване на отбранителните разходи до 2024 г. „С авансовото плащане на 8 броя самолети F-16V Block 70 тази цел вече е постигната и в края на настоящата 2019-а година разходите се очаква да достигнат 3,1% от БВП“, очерта премиерът Борисов.Той посочи пред Столтенберг, че целите на страната ни са фокусирани в три основни области – повишаване на разходите за отбрана, модернизация и превъоръжаване, и преодоляване на дефицита на личен състав във Въоръжените сили.По приоритетите се работи активно и в следващите години ще продължи реализацията на ключовите проекти по модернизацията (придобиването на нови бойни самолети, кораби и бойни машини).„България ще продължи да оказва подкрепа на усилията на Алианса към постигане на световен мир и сигурност. Разглеждаме участието си в мисии и операции на НАТО като основен приоритет и възнамеряваме да запазим ангажимента и приноса си към тях“, каза още Борисов в телефонния си разговор със Столтенберг. Премиерът специално обърна внимание върху ролята на съвместните военни учения, които допринасят за подобряването на оперативната съвместимост на българските въоръжени сили с тази на други държави членки на НАТО.Борисов и Столтенберг обсъдиха още укрепването на сътрудничеството между НАТО и ЕС, тъй като именно Алиансът е фундаментът на колективната отбрана в Европа.„Само заедно, обединени в НАТО, можем да се справим с предизвикателствата и заплахите пред сигурността на нашите общества“, изтъкна премиерът Борисов.Министър-председателят и генералният секретар на Алианса бяха категорични, че заедно трябва да защитаваме нашите споделени ценности и принципи – свобода, човешки права, демокрация, върховенство на закона, което ни прави силни и способни.Столтенберг бе на посещение у нас само преди няколко месеца – през пролетта т.г. по покана на премиера Борисов, която бе отправена към генералния секретар на НАТО по време на Общото събрание на ООН в Ню Йорк през 2018-а на приема на американския президент Доналд Тръмп. ", "date": "2019.11.18", "title": "Борисов проведе телефонен разговор с генералния секретар на НАТО Йенс Столтенберг"}
{"url": "http://www.cross.bg/rabotata-petya-podkrepa-1618264.html", "text": "/КРОСС/ Представяме ви част посланиците на доброто от неуморния екип на фондация „За Нашите Деца“. Това са колегите, номинирани в конкурса на Държавна агенция за закрила на детето „Посланик на доброто“, победителите в който ще бъдат наградени на специална церемония на 21 ноември 2019г. Инициатива е част от събитията, свързани с отбелязването на Ето и някои от членовете на екипа, които ежедневно променят съдбите на хората, които подкрепят и им съдействат, за да преодоляват трудностите и изпитанията, пред които се изправят.Вяра Панайотова е експерт по ранно детско развитие във фондацията. Вяра бе номинирана за изключителния професионализъм, който ежедневно демонстрира в работата си. История за подкрепата, която оказва на децата и семействата, с които работи, ви разказахме наскоро. Можете да я откриете. В работата си с Яна и Тодор, Вяра оказа важна емоционална подкрепа, както и насоки относно как те да подобрят родителските си умения и начинът, по който отговарят на нуждите на своите деца. Катерина Ковачева е старши психолог във фондация „За Нашите Деца“. Тя има богат опит както с комплексни случаи, така и в сферата на осиновяването и работата с осиновителни семейства. Номинирана е за „Посланик на доброто“ за ключовата роля, която подкрепата й оказва върху децата и семействата, които подкрепяме, в преодоляването на изпитанията и трудностите, които животът им поднася. История от работата на Катя можете да откриете . Маргарита Чернева е социален работник в Център за обществена подкрепа „За деца и родители“ в град Пловдив. Маргарита е номинирана за награда заради изключителната подкрепа, която оказва на родителите, с които работи. Изграждайки отношения на доверие, тя има голям принос за напредъка и подобряването на родителските умения, на хората, които търсят нейното съдействие.Петя Яначкова е семеен консултант и старши експерт в Център за обществена подкрепа „Света София“. Богатият професионален опит, който Петя притежава увенчават случаите, по които работи с успехи. Петя е номинирана за „Посланик на доброто“ за работата си в подкрепа на баща, който се бори да върне детето си, от което е разделен. След дълги месеци на работа, Петя помага за отстраняването на съдебната грешка, която е довела до проблема, и историята завършва щастливо.Рая Цветанова е старши специалист „Ранна Интервенция“ и е открила призванието си в това да подкрепя най- малките деца, с които работим. Рая е номинирана за заслугите си за забележителния напредък, който децата, които подкрепя бележат по време на работата си с нея. Пример за история от работата на Рая можете да откриете .  Пожелаваме на Посланиците на доброто от фондация „За Нашите Деца“ още много успехи в професионалния им път! \n\t\t\t\t\t", "date": "2019.11.18", "title": "Петима са посланиците на доброто в екипа на фондация За Нашите Деца тази година (Видео)"}
{"url": "http://www.cross.bg/arabiya-proizvodstvo-direktor-1618265.html", "text": "/КРОСС/ Саудитска Арабия и Русия са близо до постигане на споразумение за изграждането на завод за производство на автомати \"Калашников\" в близкоизточната държава, заяви в понеделник в Дубай изпълнителният директор на руската компания \"Ростех\" (Rostec) - Сергей Чемезов.\"Ростех\" е руска държавна корпорация, създадена в края на 2007 година за съдействане в разработката, производството и износа на високотехнологична промишлена продукция за граждански и военни цели.Говорейки на авиошоу в Дубай, изпълнителният директор на отбранителната и високотехнологична руска компания заяви, че плановете за подобно предприетия се намират в \"крайна фаза\".Саудитска Арабия, която по принцип е близък съюзник на САЩ, желае да произвежда руските калашници АК-103. Риад вече получи през 2017 година лиценз за производство на руското автоматично оръжие, но самото производство се очаква тепърва да започне.", "date": "2019.11.18", "title": "Саудитска Арабия и Русия са близо до сделка за завод за автомати \"Калашников\""}
{"url": "http://www.cross.bg/talant-kategoriya-specheli-1618267.html", "text": "/КРОСС/ , който се проведе от 15-ти до 16-ти ноември в Румъния.14-годишният ни талант спечели в своята възрастова група след три победи – първо над румънка с 11-8, след това срещу гъркиня с 4-3 и на финала с изразителното 29-20 над представителка на Израел.Друг наш Спортен талант Радина Борисова спечели бронзово отличие в категория до 59 кг., след като загуби битката за влизане на финала от датчанка с 10-14. ", "date": "2019.11.18", "title": "Спортни таланти на \"Еврофутбол\" в таекуондото спечелиха злато и сребро в Румъния"}
{"url": "http://www.cross.bg/leva-evropa-zapadna-1618266.html", "text": "/КРОСС/ Задържаха огромно количество хероин на Дунав мост при Русе. Те са намерени в тайник на бус с българска регистрация.Шофьорът е българин и е задържан. Бусът е трябвало да напусне страната в посока Западна Европа.93.6 кг са били разпределени в над 180 пакета.Стойността на задържаната стока, която е била предназначена за Западна Европа, достига 4 млн. лева по първоначални данни.Заместник-главният прокурор Иван Гешев, главният секретар на МВР Ивайло Иванов и директорът на Агенция „Митници“ Георги Костов бяха на място.", "date": "2019.11.18", "title": "Задържаха огромно количество хероин на Дунав мост на стойност около 4 млн. лева"}
{"url": "http://www.cross.bg/metra-min-plyvane-1618268.html", "text": "/КРОСС/  който се състоя през уикенда. Заро регистрира найбързото време на 400 м съчетано плуване с 4:18.09 мин (759 т.). Той спечели още титлите на 200 м съчетано (2:03.57 мин.) и на 200 м бруст (2:16.40 мин.), както и две с миксираните щафети.Още един от Спортните ни таланти - Васи триумфира на 200 метра свободен стил с 2:10.02 мин и на 200 метра бътерфлай с 2:24.31 мин., а на 200 метра гръб е 3-та с 2:24.06 мин.Драматично завърши участието си в турнира Тиана Темелкова. Тя спечели два сребърни медала на 50 м (32.49 сек.) и на 200 м гръб (2:31.80 мин.), но изключително лошите условия на пловдивския басейн, както и претърпян инцидент преди състезанието й попречиха да завърши всички заявени от нея дисциплини.", "date": "2019.11.18", "title": "Талантите на \"Еврофутбол\" в плуването спечелиха общо 7 златни медала"}
{"url": "http://www.cross.bg/operatori-dimitrov-mobilnite-1618269.html", "text": "/КРОСС/ Мобилните оператори ще получат честотен ресурс, на който да започнат да изграждат мобилните мрежи от пето поколение до средата на 2020 година, казва в интервю за вестник \"24 часа\" председателят на Комисията за регулиране на съобщенията (КРС) Иван Димитров.Това обаче не означавало, че още догодина на територията на цялата страна ще има 5G покритие. Димитров прогнозира, че вероятно ще се изградят мрежи основно в големите градове.Председателят на КРС казва също, че комисията е направила предложение до правителството за оптимизиране на таксите за радиочестотния спектър, така че с новите такси държавата да създаде необходимите условия за насърчаване на развитието на 5G.В отговор на въпрос Иван Димитров посочва, че как на практика ще бъдат разпределени честотите - на търг или по друг начин, ще зависи от интереса и инвестиционните намерения на мобилните оператори.Председателят на Комисията за регулиране на съобщенията казва в интервюто, че се наблюдава тенденция към намаляване на жалбите, свързани с дейността на мобилните оператори.\"До края на октомври 2019 г. са постъпили общо 1897 жалби в КРС. За сравнение, за същия период на 2018 г. жалбите са 2601\", уточнява Иван Димитров. Най-често оплакванията са по отношение на тарифи и сметки, прекратяване на договори, пограничен роуминг и услугата пренос на данни в роуминг извън ЕС.", "date": "2019.11.18", "title": "Мобилните оператори ще получат честоти за изграждане на 5G мрежа до средата на 2020 г."}
{"url": "http://www.cross.bg/voiiski-ychastva-syhoputni-1618280.html", "text": "/КРОСС/ На , вторник, президентът и върховен главнокомандващ на Въоръжените сили Румен Радев ще участва от  в тържественото събрание във Военна академия „Георги Стойков Раковски“ по повод празникa на Сухопътни войски. ", "date": "2019.11.18", "title": "Президентът Румен Радев ще участва в отбелязването на празника на Сухопътни войски"}
{"url": "http://www.cross.bg/yilyam-rita-razgovor-1618271.html", "text": "/КРОСС/ Херцогът и херцогинята на Кеймбридж често се появяват на публични места заедно, но понякога присъстват на събития и поотделно. И така, тези дни принц Уилям посети юбилейната вечер на благотворителната организация Centrepoint, която се занимава с подпомагане на бездомни млади хора. На галавечерта херцогът се появи, както винаги елегантен, основният акцент във визията му беше зеленото кадифено сако. Стилният тоалет привлече вниманието и на Рита Ора.Певицата подхвана разговор с херцога, по време на който тя му направи няколко комплимента за външния му вид, като по този начин наруши протокола.На това Уилям шеговито отговори: „Понякога можем да приемаме похвали\". Обкръжението обаче беше изненадано не само от сладкия им разговор. След като се видяха, монархът и певицата първо се прегърнаха, а след това принцът целуна Рита по бузата. Фактът, че този вежлив жест нарушава кралския протокол, никак даже не притесни Уилям.", "date": "2019.11.18", "title": "Принц Уилям бе забелязан да целува Рита Ора"}
{"url": "http://www.cross.bg/bulgariya-fondatziya-zapadna-1618273.html", "text": "/КРОСС/ ЧЕЗ се включва като дарител към програмата „Нашето бъдеще“на фондация „Сирак“. Дружеството ще предоставя едногодишни стипендии на сираци и полусираци отпрофесионални гимназии с технически профил на територията на Западна България.Първият стипендиант е ученик от 11 клас в професионалната гимназия по механоелектротехника „Никола Вапцаров“, гр. София. Сертификатът за стипендията бе връчен от Карел Крал, регионален мениджър на ЧЕЗ за България и Маргарита Матева-Йорданова, председател на фондация „Сирак“.За стипендия на ЧЕЗ могат да кандидатстват ученици сираци или полусираци, редовно обучение, от професионалните гимназии на лицензионната територия на ЧЕЗ в Западна България в направление „електроенергетика“.Те трябва да имат общ успех от предходния срок, равен или повисок, от много добър 4,50. Подборът се извършва чрез оценка по документи от съвместна комисия между фондация „Сирак“ и ЧЕЗ. Стипендията е в размер на 1440 лв. за една календарна година. „Радваме се, че в лицето на фондация „Сирак“ открихме партньор, заедно с когото да продължим да развиваме стипендиантската си програма и да помагаме на младите хора, избрали енергетиката за свое призвание, давайки по този начин своя принос за развитие на професионалното образование в България,което ние превърнахме в център на нашата политика за социална корпоративна отговорност“, каза Карел Крал, регионален мениджър на ЧЕЗ за България при връчването на сертификата.„Сърдечна благодарност на екипа на ЧЕЗ, с който работихме, и лично на г-н Карел Карл за сътрудничеството и присъединяването им към стипендиантската ни програма “Нашето бъдеще”.С тазии стипендия ние заедно казваме на нашите деца, загубили родители, че техните усилия за постигане на добро професионално образование и реализация са изключително важни за нас и ние ги подкрепяме в тяхната амбиция да успеят”, каза Маргарита Матева-Йорданова, председател на Фондация “Сирак“.ЧЕЗ развива дългосрочна политика в подкрепа на професионалното образование в България. Част от тази политика е конкурсът „Стани стипендиант на ЧЕЗ“.Той стартира през 2012 г. и е насочен към ученици от 12 клас на професионалните технически гимназии на територията на Западна България. Освен стипендия, победителите в конкурса получават и възможността да кандидатстват с оценката от изпита във висши учебни заведения с технически профил на територията на Западна България, както и да започнат своя професионален път от Групата ЧЕЗ в България.През 2018 г. Дружеството разшири конкурса „Стани стипендиант на ЧЕЗ“, като включи в него и студенти от електротехнически специалности.Досега в състезанието са кандидатствали над 850 ученици и студенти, от които 54 са получили стипендии. 17 от тях работят в ЧЕЗ. Повече подробности за конкурса и правилата може да бъде намерени на сайта: . ", "date": "2019.11.18", "title": "ЧЕЗ отпуска социална стипендия по програмата си за насърчаване на професионално образование"}
{"url": "http://www.cross.bg/danni-lichni-kone-1618270.html", "text": "/КРОСС/ Комисията за защита на личните данни (КЗЛД) е наложила глоба от 10 хил. лв. на вътрешния министър за изнасяне на лични данни, съобщава lex.bg. Ведомството е преценило, че като администратор на лични данни Валентин Радев незаконно е предоставил документи за самоличност, снимки и отпечатъци на финландския гражданин Абдулай Коне на властите в Того. Преценката е след негова жалба.Коне е арестуван преди две години, когато е на почивка в България, защото властите в Того чрез Интерпол са издирвали за компютърни престъпления човек със същото име. Те обаче не са предоставили повече данни, с които да се идентифицира дали арестуваният е издирваният и той е бил освободен да се върне във Финландия.Първоначалната глоба е била 1000 лв. и е била за министерството, но то я обжалвало с мотива, че министърът (Валентин Радев по това време - бел. ред.) е администратор на лични данни.Изданието отбелязва, че в крайна сметка, ако решението влезе в сила, глобата ще бъде платена от бюджета на ведомството.Коне обжалва изпращането на негови лични данни на властите в Того през 2017 г.От министерството са обяснили още, че единият от вариантите за проверка на самоличност в подобни случаи е бил именно приложеният в случая с Коне – да му вземат отпечатъци и да ги пратят в Того, където да бъде направено сравнение. От КЗЛД са поискали допълнителна информация на каква нормативна база се основава тази практика, но от МВР на два пъти отказали.", "date": "2019.11.18", "title": "Вътрешният министър е глобен за изнасяне на лични данни на чужд гражданин"}
{"url": "http://www.cross.bg/zatvori-e-katastrofa-1618272.html", "text": "/КРОСС/ Верижна катастрофа затвори за движение главен път Е-79 в района на тунел „Железница”. Инцидентът е станал малко след 12.30 часа, съобщиха от ОД на МВР – Благоевград.По първоначална информация са се ударили три коли. Има и пострадала жена.Тя се е оплакала от болки в стомаха и е транспортирана в болница за преглед.Пътуващите за Гърция може да използват стария път от Железница и Симитли.", "date": "2019.11.18", "title": "Верижна катастрофа затвори Е-79 край Благоевград, има пострадал"}
{"url": "http://www.cross.bg/zhenite-naykata-iiotova-1618287.html", "text": "/КРОСС/ На , вторник, вицепрезидентът Илияна Йотова ще бъде гост на официалната церемония по награждаването на тазгодишните победителки от Националната стипендиантска програма „За жените в науката“. Събитието ще се проведе във фоайето пред Аулата на Софийския университет „Св. Климент Охридски“ от . Вицепрезидентът ще приветства победителките и ще награди една от тях.Програмата „За жените в науката“ е инициатива на L'Oreal и ЮНЕСКО. Националното издание в България стартира през 2010 г. в партньорство със Софийския университет. ", "date": "2019.11.18", "title": "Илияна Йотова ще бъде гост на връчването на наградите „За жените в науката“   "}
{"url": "http://www.cross.bg/frantziya-most-neizvestnost-1618292.html", "text": "/КРОСС/ 15-годишно момиче е загинало, а няколко души са в неизвестност след срутване на мост във Франция.Трагедията е станала сутринта в Мирпоа сюр Тарн, Югозападна Франция, недалеч от Тулуза.Висящ мост над река Тарн се е срутил, отнасяйки тежкотоварен камион и поне два автомобила с техните пътници.От водата е извадено безжизненото тяло на 15-годишно момиче.Двама или трима са в неизвестност, включително шофьорът на камиона, а няколко души са спасени или са се добрали сами до брега.80 пожарникари и водолази участват в издирването. Те споменават за осем ранени, включително свидетели, които са се опитали да помогнат. Картините от мястото на драмата са шокиращи, от моста, по който движението е било много оживено, не е останало нищо.Предстои разследване. Засега се предполага, че товарът на камиона е надвишавал допустимите 19 тона. Според местните власти последните технически проверки на моста не са показали риск от срутване.", "date": "2019.11.18", "title": "Момиче загина, опасения за изчезнали след рухване на мост във Франция"}
{"url": "http://www.cross.bg/vuzdyh-sushto-zamurseniya-1618290.html", "text": "/КРОСС/  С наближаването на зимните месеци, темата за качеството на въздуха става все по-належаща. По данни на Световната здравна организация всяка година в световен мащаб умират 7 милиона души поради замърсения въздух както навън, така и у дома.Исхемичната болест на сърцето, породена от замърсения въздух, е най-честата причина за смъртните случаи, следвана от пневмония, сърдечен удар и хронична обструктивна белодробна болест. В черната статистика се нарежда и рака на белия дроб. При такива плашещи данни, как бихме могли да се предпазим от мръсния въздух? Ето няколко полезни съвета:Носенето на маска е почти задължително. Макар и да не предпазва напълно, маската успява да предотврати достигането на значително количество фини прахови частици към белите дробове. Честата смяна на маската е важна за ефикасността и не трябва да се пренебрегва.Един от най-сигурните начини да поддържате въздуха у дома или в офиса чист несъмнено е използването на пречиствател за въздух като , който успява да пречисти и най-фините прахови частици. Разполагайки с 360º филтрираща система с 6 степени на пречистване, пречиствателя е отлично оръжие срещу мръсния въздух.Храните също могат да помогнат за борбата с мръсния въздух. Богатите на Витамин С са задължителни не само за засилване на имунитета срещу грипове, но също така и за намаляване на ефекта на замърсения въздух върху организма. Приемът на храни, богати на Витамин А и Витамин Е, също оказват благоприятно въздействие върху организма.Несъмнено в пиковите часове в денонощието въздухът е най-силно замърсен и излагането навън не е препоръчително. Отварянето на прозорците в тези часове също трябва да се избягва. Спортът на открити пространства в пиковите часове също не е препоръчителен.Отглеждането на растения у дома също допринася за пречистването на въздуха. Сред растенията, които специалистите препоръчват за чист въздух са алое вера, хризантема и драцена.", "date": "2019.11.18", "title": "Мръсният въздух – причина за здравословни усложнения"}
{"url": "http://www.cross.bg/svlachishta-zaradi-suobshti-1618256.html", "text": "/КРОСС/ Обилен дъжд и снеговалеж предизвикаха свлачища, лавини и спирания на тока в Австрия през уикенда, съобщи ДПА.Лавина падна вчера в село в Източен Тирол.Друга помете кола.Две къщи понесоха щети от другата страна на границата заради лавина, паднала в италианския алпийски регион Южен Тирол.Около 2000 домакинства нямаха ток до днес заради паднали дървета по електропроводите, съобщи местното електроразпределително дружество.Трийсет души в провинция Щирия се наложи да напуснат домовете си заради опасност от лавина. Редица пътища бяха затворени в Каринтия след свлачища.", "date": "2019.11.18", "title": "Обилни валежи и свлачища в Австрия"}
{"url": "http://www.cross.bg/sozopol-godini-yanakiev-1618258.html", "text": "/КРОСС/ „12 години в Созопол се борим с една шайка, която през последните 8 години се беше маскирала като ГЕРБ. Ние успяхме и трябва да подчертаем, че успяхме с изключителната подкрепа от ръководството на партията. Кирил Добрев беше 24 часа на разположение и никой не може да го отрече. Благодаря на Деница Златева, която присъстваше на откриването на моята кампания, на Атанас Зафиров и на всички, които ни помагаха”, заяви кметът на Созопол Тихомир Янакиев по време на пленума на БСП на „Позитано 20”.Новоизбраният градоначалник разказа, че майка му е на 80 години, всеки ден чете \"Дума\" и го пита какво става в ръководството, дали се карат, дали са се обединили.„Аз й обяснявам, че това е демокрацията и винаги ще има спорове. Най-важното е, че когато вървим напред, трябва да сме единни и обединени, и всичко, което решим да се изпълнява и показва пред хората. Трудностите са много и можем да ги преодолеем и да побеждаваме, ако искаме и имаме силата да го направим”, заключи Янакиев.", "date": "2019.11.18", "title": "Тихомир Янакиев: С изключителна подкрепа от ръководството на БСП преборихме ГЕРБ в Созопол"}
{"url": "http://www.cross.bg/sofiya-obshtinski-gerb-1618257.html", "text": "/КРОСС/  - Изборите са най-точната социология. Резултатът от местния вот е оценката на гражданите за това какво се случва в София през последните 10 години. Намалението на съветниците на ГЕРБ и СДС с 9 е показател за спада на доверието към тях. Обратното - увеличението на броя на съветниците от БСП повече от два пъти - от 7 на 15, е ясен знак за повишеното доверие към нас в столицата. Броят на съветниците от Демократична България - 12, също е показателен за оценката на софиянци към управляващите досега града. А най-сериозният индикатор за срива на ГЕРБ в София е резултатът от балотажа за кмет на Столичната община. За първи път от 30 години БСП беше толкова близо до спечелването на избора за кмет на София. Малко над 20 000 гласа не стигнаха на гражданския кандидат, подкрепен от БСП, Мая Манолова да победи Йорданка Фандъкова. Да не пропускаме и факта, че за Фандъкова 8000 гласа са от ромските махали. Като добавим и корпоративния и купен вот, каквито със сигурност има, може да направим извода, че за Фандъкова и ГЕРБ в София резултатите от изборите никак не са добри. ГЕРБ загуби и много районни кметове. За съжаление, БСП спечели само два - в \"Младост\" и \"Изгрев\". Съвсем малко не стигна за \"Искър\", \"Люлин\" и \"Красна поляна\". А това \"малко\" дойде от контролирания вот и недействителните бюлетини. Ето защо обжалваме резултата в тези три района, както направи и Мая Манолова.- Като оценка за моята работа - за нарасналото влияние и тежест на БСП в София под мое ръководство. Единодушният ми избор за водач на листата ме задължи да работя усилено за доброто представяне в избора за общински съветници. Възстановихме си мястото на втора политическа сила в столицата. Използвам възможността, от трибуната, която ми дава вестник ДУМА, за да благодаря на всички тези над 4000 избиратели, които, гласувайки за мен преференциално, препотвърдиха челното ми място в листата. Това доверие задължава.- На първото заседание на Столичния общински съвет беше избран председател. ГЕРБ заложиха на \"промяната\" в лицето на Елен Герджиков. Тоест, отново на същото. Ние предложихме Милка Христова, която през миналия мандат беше заместник-председател на СОС. Демократична България също имаше предложение. При тайното гласуване стана ясно кой от коя страна стои, тоест кой ще бъде съуправляващ и кой - в опозиция. ГЕРБ събраха мнозинство с гласовете на ВМРО, един от \"Атака\" и Борис Бонев, което беше голяма изненада. Той подкрепи Елен Герджиков от ГЕРБ, а Волен Сидеров не участва в гласуването. Милка Христова събра 15 гласа от групата на БСП. Всички от Демократична България гласуваха за техния кандидат. Този вот показа кой как се ще се позиционира през този мандат. Следващият тест ще бъде бюджетът на Столичната община, който ще отрази настроенията и приоритетите на политическите сили в СОС и на техните представители.- Имаме общи теми и с ВМРО, и с \"Атака\", и с Борис Бонев. Със \"Спаси София\" през миналия мандат имахме разбирателство по не един и два въпроса. Бихме могли да работим и с Демократична България по решаването на различни проблеми извън идейно-политическите ни различия. И най-вече, извън техните абсурдни идеи, свързани с паметника на Съветската армия. Всъщност, тази тема изобщо не стои в дневния ред на софиянци. - Очаквахме още на първата сесия кметът Фандъкова да обяви и да представи готовия си нов екип, за който доста говори по време на кампанията. Това щеше да е израз на воля за промяна. Оказа се, че тя работи с досегашните си заместници. Което означава, че \"готовият нов екип\" изобщо не съществува. Очевидно става дума за предизборен пиарски кьорфишек. Това е много лош сигнал. Лозунгите за промяна, които използваха от ГЕРБ предизборно, и опитите да убеждават хората, че след 10 години ще са различни, май ще си останат само част от кампанията. Сега, в реалната работа ще си проличи кой наистина иска промяна и кой е спекулирал с надеждите на гражданите по време на предизборната кампания. Ние имаме платформа и ще се водим от приоритетите в нея. Ще търсим подкрепа за решенията и от другите политически групи в Столичния общински съвет.- Първата задача сега е да формираме комисиите, които подготвят работата за заседанията на СОС. След това ще изготвим правилник, който да внесе повече прозрачност в работата на Столичния общински съвет. До края на декември ни предстои приемането на план-сметка за чистотата. Тя ще определи размера на такса смет, както за фирмите, така и за домакинствата. За нас тази такса е несправедлив втори имуществен данък. Редно е да се мисли сериозно за въвеждането на нов тип формула за такса смет, която да бъде определяна на принципа замърсителят плаща. Ще поставим категорично този въпрос. Другото наше предложение ще бъде за създаване на общинско предприятие по чистота. Това е наша идея от години, която управляващите досега постоянно отхвърлят. Ние сме категорични, че комуналните дейности трябва да бъдат извършвани от общински предприятия. А след това, през януари, предстои приемането на бюджета на Столичната община. Крайно време е той да бъде програмен. Да показва ясни приоритети и политики, по които ще се работи през следващата година. Дори да даде посока на развитие за целия мандат. С ясна инвестиционна програма, която е насочена към решаването на конкретни проблеми, в конкретни райони. Заявката на Фандъкова беше за влизане в крайните квартали и решаването на инфраструктурни задачи, датиращи от десетилетия. Очакваме това най-сетне да се случи.- През миналия мандат бяхме 7 общински съветници и бях им казал, че трябва да работим като за 17. Работихме много и се справихме. Резултатът от изборите сега доказа това. Защото той е следствие и от работата на общинските съветници през миналия мандат. Нали никой не си прави илюзии, че може да се представим добре на местния вот само с месец усилия в кампанията и без да сме работили предварително за това. Ето защо считам, че сегашните 15 общински съветници трябва да работим като за 30. Да сме упорити, да положим много усилия, да сме инициативни и креативни. Очаквам го от всеки съветник от нашата група. Това е начинът всеки един да докаже, че заслужава мястото, отредено му по силата на вота на градската конференция на БСП в София.- Нашите приоритети са залегнали в предизборната ни платформа. Сред тях са решаване на проблемите с кварталната инфраструктура, със замърсения въздух, с недостига на места в детските градини и ясли, с чистотата в София, със състоянието на \"Топлофикация\" и перспективата пред нея, с концесията на \"Софийска вода\". Предстои да търсим решения за реорганизация на транспортната схема в града така, че да подобрим обслужването и качеството на услугата за софиянци. Ние ще държим всичко, което се решава в Столичната община, да става пред очите на гражданите, които са ни изпратили в СОС да работим за тях. Проблемът с презастрояването беше ключова тема през последните две години от миналия мандат. Дължим решаването му на всички онези граждани от различни квартали на София, които излизаха да протестират, за да защитят жизнената си среда. Истината е, че ни предстои много работа, но ние сме готови за това и имаме решения. *Източник: ", "date": "2019.11.18", "title": "Калоян Паргов: 15-те съветници на БСП в София ще работят като за 30"}
{"url": "http://www.cross.bg/bulgariya-kaufland-priemni-1618261.html", "text": "/КРОСС/ Служители на Kaufland България получиха наградата „Спасители на детството“ на Националната асоциация за приемна грижа (НАПГ) за дългосрочна подкрепа на приемни семейства.Отличието беше връчено в тазгодишното издание на едноименните награди, в които НАПГ награждава личности и организации за приноса им в развитието на приемната грижа в България. Наградата за Kaufland България е поредно признание за усилията на компанията в контекста на нейната корпоративна мисия да подобрява качеството на живот в България.„В Kaufland България вярваме, че без действия всяко добро остава само мечта. Затова всеки ден всеки от нас работи с убедеността, че заради мащаба на нашата работа всяко наше действие за решаване на значими обществени проблеми може да бъде вдъхновяващ пример и катализатор на реална промяна“, каза на церемонията по награждаването Анна Кастрева, мениджър „Корпоративни комуникации“ в Kaufland България.В стремежа си да поощри и развива доброволчеството и дарителството сред служителите си Kaufland България започна през настоящата година дългосрочно партньорство с НАПГ.Така заедно с неправителствена организация, която се ползва с високо обществено доверие, компанията успя да предложи на своите служители възможност по прозрачен и директен начин да допринасят за благородна кауза. Всеки месец от екипа на Kaufland България даряват ваучерите си за храна в подкрепа на приемни семейства от цялата страна, като до момента под формата на ваучери са дарени близо 20 000 лева. Със средствата се подкрепят приемни семейства, които се грижат за малки деца, и такива, на които им предстои настаняване на дете.Наградите „Спасители на детството“ са учредени от НАПГ през 2016 година. Тазгодишното им издание отбеляза и десетия рожден ден на организацията, в която членуват близо 900 приемни родители. Вече десет години НАПГ подкрепя децата, настанени в приемни семейства, консултира приемните родители и им оказва емоционална, психологическа и правна подкрепа.През последните няколко години Kaufland разгръща своите действия за корпоративна социална отговорност под слогана „Действията носят промяната“.Компанията непрекъснато работи за иновативни решения с конкретен принос в полза на хората и природата. За периода от 2017 до 2019 година Kaufland България е инвестирала близо 12 милиона лева в проекти и инициативи за околната среда.Наред с това компанията инвестира в проекти в подкрепа на талантливи деца и в помощ на уязвими групи. От средата на 2018 г. Kaufland е дарила близо 350 000 лева за социални проекти.  ", "date": "2019.11.18", "title": "Служители на Kaufland България бяха отличени като „Спасители на детството“ "}
{"url": "http://www.cross.bg/energiya-palfinger-zelena-1618260.html", "text": "/КРОСС/ Световно известният производител на подемно-транспортни системи и решения за търговията, морската и офшорната индустрия – Палфингер Продукционстехник България, гр. Червен бряг, получи сертификат за зелена енергия. Документът, гарантиращ използването на 100% екологично чиста енергия за период от две години, беше връчен на Антоанета Хадлер – Финансов мениджър, и Филип Гръгич – Мениджър на завода в Червен бряг от Богомил Недевски - началник отдел в ЕНЕРГО-ПРО Енергийни Услуги.Палфингер е мултинационална компания със седалище в гр. Залцбург, Австрия. Притежава производствени и монтажни обекти, както и над 4500 търговски центъра в над 130 страни. „Това ни прави една от най-клиентски ориентираните компании в света. Ние винаги сме близо до клиентите си, без значение от местоположението им“ – с гордост споделят управниците ѝ.В България фирмата започва дейността си преди 20 години. За това време изгражда два завода – в гр. Червен бряг и в с. Тенево, и инвестира почти 50 милиона € в бизнеса си. Немалка част от тази сума големият производител е насочил към внедряването на системи за управление на качеството – за превенция на дефектите в производствения цикъл и намаляване на отпадъците във веригата. Решението да използва изцяло зелена енергия е естествено продължение на визията на Палфингер Продукционстехник България за запазване и подобряване на качеството на околната среда.ЕНЕРГО-ПРО Енергийни Услуги насърчава производството и търговията с електроенергия, генерирана по екологичен начин. Компанията издава удостоверения за зелена енергия в уверение на това, че продадената електрическа енергия е произведена изцяло от възобновяеми източници. Документът се базира на Гаранции за произход, издадени от Агенция за устойчиво енергийно развитие, които се прехвърлят на името на клиента в регистъра на Агенцията.", "date": "2019.11.18", "title": "Палфингер Продукционстехник България ЕООД получи сертификат за зелена енергия"}
{"url": "http://www.cross.bg/mokur-dianabad-zaradi-1618259.html", "text": "/КРОСС/ Тази сутрин кола се обърна на ул. \"Св. Наум\" в столичния квартал \"Дианабад\" заради несъобразена скорост и мокър асфалт. Няма жертви.", "date": "2019.11.18", "title": "Катастрофа в \"Дианабад\" заради липса на видимост и мокър път"}
{"url": "http://www.cross.bg/geshev-pravosudie-oligarhiyata-1618255.html", "text": "/КРОСС/ Пореден протест срещу избора на Иван Гешев за главен прокурор организират днес от инициативата \"Правосъдие за всеки\".Недоволните ще се съберат в 18 часа пред Съдебната палата, а след това ще отидат пред президентството.От \"Правосъдие за всеки\" определят Гешев като \"кандидат на ДПС и олигархията\" и посочват, че единствено президентът Румен Радев е проявил чест и достойнство, връщайки избора му във ВСС.Сега е негова възможността да изпрати тази процедура за тълкуване в Конституционния съд, както и да инициира конституционни промени в правомощията и статута на Главния прокурор.Ако това не стане, то Прокуратурата става истинската управляваща партия и структура в България, а правосъдието се превръща в нейна функция, като застрашени ще бъдат всички граждански права и свободи, устоите на демокрацията, заявяват от инициативата.От \"Правосъдие за всеки\" призовават хората масово да се включат в протеста срещу Гешев, тъй като \"президентът има нужда от подкрепа за действията си - той е държавен глава  а не деловоден щемпел на превзетия от олигархията Висш съдебен съвет, нека усети, че гражданите са зад него\".", "date": "2019.11.18", "title": "Пореден протест срещу Иван Гешев"}
{"url": "http://www.cross.bg/nikol-kovacheva-roditelite-1618262.html", "text": "/КРОСС/ Софийският апелативен съд е намалил с 2 години присъдата на акушерката Емилия Ковачева, която е обвиняема за опита за убийство на новородената Никол през април 2015 година, научи Dir.bg от свои източници в съда. Така, според апелативните магистрати, Ковачева трябва да лежи 16 години в затвора вместо 18 г., както постанови през септември 2017 г. Софийският градски съд. Акушерката трябва да плати и 400 000 лв. обезщетение на родителите на момиченцето. Размерът на обезщетението не е променян.Решението на второинстанционния съд е постановено миналия месец, но все още не е обявено официално, тъй като тече процедурата по оповестяване на страните. Делото бе гледано от 3-членен състав на Софийския апелативен съд. Предстои да бъдат оповестени и мотивите. Емилия Ковачева още е под домашен арест в дома на родителите си в Самоков. Мярката ѝ за неотклонение не е променяна от септември 2015 г. На 17-и срещу 18 април 2015 г. през нощта акушерката преби с юмруци и шише и души новороденото момиченце, защото плачело повече от другите новородени в отделението и я изнервяло. Боят бе записан от видеокамерите в неонатологията на \"Софиямед\", а животът на Никол бе спасен от лекарите в друга столична болница.Медицинската експертиза по случая сочи, че бебето е удряно около 30 пъти, както и че не може да се каже със сигурност дали счупването на черепа и получените кръвоизливи ще повлияят на нормалното развитие на Никол. Освен това след инцидента момиченцето е получило епилепсия, която семейството продължава да лекува. Има и засегнат очен нерв.\"Бесен съм най-много на себе си, че не можах да защитя детето си. Със съпругата ми сме \"Парагаф 22\". Ако не даваме медикаменти на Никол, тя прави гърчове, но с хапчетата се увреждат черният дроб, бъбреци, яйчници\", разказа през юни т.г. бащата пред съда.", "date": "2019.11.18", "title": " Намалиха с 2 г. присъдата на акушерката, пребила новородената Никол"}
{"url": "http://www.cross.bg/voda-kokosovata-elektroliti-1618254.html", "text": "/КРОСС/ Кокосовата вода е водата съдържаща се в младия зелен кокосов орех. Мнозина считат тази вода за жива. Тя е изключителен източник на електролити, затова и се счита за страхотна енергийна и възстановяваща напитка след физическо натоварване.Доказано е, че тя е със същото ниво на електролити като това на кръвта. Дори през Втората световна война докторите използвали водата от млад кокос като заместител на кръвна плазма, тъй като е стерилна и лесно се абсорбира от тялото като не унищожава червените кръвни телца.Най-полезна е да се консумира директно след добива от кокосовото дърво, но вече има достатъчно добър клас кокосова вода на пазара у нас, което ще ви гарантира получаването на ползите за вашето здраве. Спокойно можете да я потърсите в здравословните или био магазини. Друг удачен начин да се насладите на кокосовата вода е да си купите млад зелен кокосов орех.Кокосовата вода е  Комбинацията електролити и минерали е перфектна за запазване на доброто здравословно състояние на сърдечно-съдовата система, мускули, нервна и имунна система.Сигурна съм, че в интернет пространството ще прочетете за и против и за този продукт, но истината е, че това е съдбата на всички храни и напитки! Първоначално се отричат, след което се величаят. Истината както винаги е в полза на натуралното, което ражда майката земя.Благодарение на високото съдържание на калий. Живата вода бързо се усвоява от организма, което дава възможност на калия да си свърши бързо и ефективно работата в тази посока. Според някои съвременни изследвания кокосовата вода може да допринесе също така за повишаването на добрия холестерол в кръвта (HDL).Съдържанието на лауринова киселина има антибактериално, противогъбично, противомикробно и антипротозойни свойства, които спомагат за засилване на имунитета на организма срещу различните вируси и болести.Благодарение на съдържащите се в нея електролити, от които тялото реално се нуждае, както и калий, магнезии, хлор, калции и натрий, кокосовата вода се превръща в отлична напитка по врече на физическо натоварване и при големите летни горещини.Кокосовата вода е с ниско съдържание на калории и мазнини. По този начин редовният прием на кокосова вода може да ви помогне първоначално да се освободите от излишната вода натрупана в организма, ще ви предпази и от натрупване на нова, ще ускори метаболизма и ще ви кара да се чувствате сити. Интересен е фактът, който сподели една моя приятелка от Тайланд относно кокоса, кокосовото масло и кокосовата вода. В Тайланд не е препоръчително да се угояват прасетата с кокосови продукти, защото вместо да наддават килограми – те отслабват!Кокосовата вода съдържа различни биоактивни ензими като кисела фосфатаза, каталаза, дехидрогеназа, диастаза, пероксидаза и PHK полимерази, които подпомагат преодоляването на всякакъв вид проблеми свързани с храносмилането и обмяната на веществата. Редовното пиене на кокосова вода  се справя с дискомфорта в стомаха.Кокосовата вода е добър източник на фибри, витамин С и протеин, който може да помогне за подобряване на кръвообращението и сърдечната честота.Кокосовата вода е ефективен природен лек за бременни, които страдат от повишена киселинност, запек и киселинни в стомаха. Полезна е също и за увеличаване на нивата на околоплодната вода, която играе важна роля за бебето в утробата. Неслучайно специалистите я препоръчват при бременност.Кокосовата вода е естествен диуретик, който помага да предотвратяване на инфекции на пикочните канали, както и облекчава изваждането на камъни от бъбреците.Благодарение на овлажняващите си свойства, освежава кожата чувствително. Нанесена върху кожата може да се справи и с упорито акне, което е следствие на бактериална инфекция. Можете да я добавите към душ гела си, защото ще смъкне и черните точки от тялото.Лауриновата киселина в кокосовата вода стимулира производството на тироидните хормони, което води до повишаване на метаболизма и нивото на енергията в организма ви.", "date": "2019.11.18", "title": "10 здравословни ползи от кокосовата вода"}
{"url": "http://www.cross.bg/myasto-godina-posreshtne-1618274.html", "text": "/КРОСС/ В публикуваната днес световна ранглиста на тенисистите Григор Димитров запазва 20-ото си място, на което ще посрещне и 2020 година. За пети път в кариерата си и четвърти пореден 28-годишният хасковлия завършва сезона в топ 20 на АТР.Втора ракета на България за първи път е Александър Лазаров. 22-годишният национал за Купа „Дейвис“ и ATP Cup е №503 и изпревари Димитър Кузманов, който загуби 98 места и е на 515-ата позиция. Следващата седмица към актива на пловдивчанина ще се добавят точките от спечелената вчера титла в Анталия и той ще измести Лазаров.Другите участници в отбора на България за АТР Cup Александър Донски е №589, а Адриан Андреев е №682.На върха Рафаел Надал ще посрещне Нова година като водач в ранглистата. Втори и трети са Новак Джокович и Роджър Федерер. Финалистът от заключителния турнир на най-добрите Доминик Тийм измести Даниил Медведев и е на четвъртото място. Шампионът в Лондон Стефанос Циципас запази шестата си позиция.При дамите полуфиналистката от Тайван Виктория Томова прескочи 15 места в класацията на WTA и вече е на 145-ото място. Изабелла Шиникова е 163-а, а Елица Костова е №200.Ашли Барти е първа в ранглистата, следвана от Каролина Плишкова и Наоми Осака.", "date": "2019.11.18", "title": "Григор Димитров завърши сезона на 20-о място в света, скок за Виктория Томова"}
{"url": "http://www.cross.bg/nuawe-ppodulzhat-ydulzhavaneto-1618276.html", "text": "/КРОСС/ Aдминиcтpaциятa нa пpeзидeнтa нa CAЩ Дoнaлд Tpъмп мoжe дa yдължи лицeнзa нa ĸитaйcĸия тexнoлoгичeн гигaнт Нuаwеі c 90 дни, пишe Rеutеrѕ, пoзoвaвaйĸи ce нa coбcтвeни изтoчници, зaпoзнaти c oбcъждaнeтo нa въпpoca. Πo тoзи нaчин aмepиĸaнcĸитe ĸoмпaнии щe мoгaт дa пpoдължaт дa paбoтят c ĸитaйcĸaтa ĸoмпaния.B пeтъĸ aгeнциятa инфopмиpa, чe пъpвoнaчaлнo ce oчaĸвa yдължaвaнe нa лицeнзa нa Нuаwеі c oĸoлo двe ceдмици. Πo-дългия пepиoд cъщo e бил нa мacaтa зa пpeгoвopи, нo e бил пo-мaлĸo вepoятeн. Изглeждa oбaчe плaнoвeтe нa aдминиcтpaциятa нa Tpъмп ca ce пpoмeнили и ceгa CAЩ плaниpa дa пoднoви yдължaвaнeтo c близo 3 мeceцa, ĸaĸтo нaпpaви пpeз мeceц aвгycт, пocoчвa изтoчниĸът.Cлeд ĸaтo дoбaви Нuаwеі ĸъм cвoя чepeн cпиcъĸ пpeз мeceц мaй зapaди пpoблeми c нaциoнaлнaтa cигypнocт, Mиниcтepcтвoтo нa тъpгoвиятa нa CAЩ вce пaĸ paзpeши зaĸyпyвaнeтo нa няĸoи cтoĸи, пpoизвeдeни в CAЩ, тaĸa чe зaбpaнaтa дa имa пo-cмeĸчaвaщ eфeĸт въpxy бизнeca.Oчaĸвa ce yдължaвaнeтo дa бъдe oбявeнo пo-ĸъcнo днec, ĸoгaтo изтичa въвeдeният пo-paнo oблeĸчитeлeн пepиoд, дoпълвaт изтoчницитe нa Rеutеrѕ.Гoвopитeл нa Нuаwеі пocoчи в пeтъĸ, чe ĸитaйcĸaтa ĸoмпaния нямa дa ĸoмeнтиpa cлyxoвe и cпeĸyлaции. Tъpгoвcĸият oтдeл нa фиpмaтa cъщo oтĸaзa ĸoмeнтap.Oт дpyгaтa cтpaнa нa тъpгoвcĸия cпop миниcтъpът нa тъpгoвиятa нa CAЩ Уилбъp Poc oбяcни пpeд Fох Вuѕіnеѕѕ в пeтъĸ, чe имa дocтaвчици в пpoвинциoнaлнитe paйoни в cтpaнaтa, ĸoитo ce нyждaят oт вpeмeннитe лицeнзи и пpaĸтичecĸи ca зaвиcими oт тexнoлoгичния гигaнт зa 3G и 4G мpeжитe cи. \"B ceлcĸитe paйoни имa дocтaтъчнo пpoблeми c тeлeфoннaтa ycлyгa, нe иcĸaмe дa cпpeм ycлyгитe изцялo. Eднa oт ocнoвнитe цeли нa yдължaвaнeтo нa вpeмeннитe лицeнзи e тeзи cдeлĸи дa пpoдължaт дa cъщecтвyвaт и xopaтa дa пpoдължaт дa paбoтят.Paзвитиeтo в тъpгoвcĸитe oтнoшeния идвa нa фoнa нa зacилeни пpeгoвopи мeждy CAЩ и Kитaй, нacoчeни ĸъм пocтигaнe нa пъpвoнaчaлнo cпopaзyмeниe зa paзpeшaвaнe нa тъpгoвcĸa вoйнa, ĸoятo пpoдължaвa вeчe близo гoдинa и пoлoвинa. ", "date": "2019.11.18", "title": "САЩ планира ново 90-дневно удължаване на лиценза на Huawei"}
{"url": "http://www.cross.bg/zaiikova-nyama-mika-1618244.html", "text": "/КРОСС/ „Този път българинът няма да мълчи“, заяви пред БНР икономистът Мика Зайкова във връзка с идеята първият ден от болничния да е изцяло за сметка на работника. „В момента около 3,7 млн. са хората, които работят. Тези хора, ако излязат на улицата, какво правим?“, попита тя и не изключи да се стигне до масови протести, които да разклатят правителството.", "date": "2019.11.18", "title": "Мика Зайкова: Българинът няма да мълчи за болничните"}
{"url": "http://www.cross.bg/evro-godina-miliarda-1618250.html", "text": "/КРОСС/ Днес подновяват преговорите за бюджета на ЕС за 2020 година. Те стигнаха до задънена улица заради разногласия между страните членки и Европейския парламент.В бюджета за следващата година страните искат да намалят разходите с 1,5 милиарда евро, като в същото време се придвижда да заделят средства за справяне с евентуални сътресения след Брекзит.Европейската комисия е предложила общи разходи на стойност 168 млрд. евро за 2020 година, което е малко повече от определените за тази година 166 милиарда евро\r\n", "date": "2019.11.18", "title": "Днес продължават преговорите за бюджета на ЕС за 2020 г."}
{"url": "http://www.cross.bg/prezident-vychich-vasilevich-1618251.html", "text": "/КРОСС/ Сръбският президент Александър Вучич е изписан тази сутрин от болницата, съобщи РТС.Съветничката на сръбския президент за връзки с медиите Сузана Василевич каза снощи по телевизия Пинк, че Александър Вучич е прекарал два дни на системи, но бил малко по-добре.Тя добави, че се надява Сърбия да преодолее „тази почти трагедия“.„Той беше толкова зле, че сам поиска да бъде отведен в болницата“, каза Василевич и добави, че се надява Вучич ще започне да слуша лекарите малко повече и да бъде подложен на терапия.Президентът е получил редица съобщения от световни политици, включително Макрон, албанският премиер Борут Пахор, Додик, заяви Василевич.В петък по обяд сръбският президент беше приет във ВМА в Белград поради сърдечно-съдови проблеми и заяви в събота, че от понеделник ще бъде отново на работа.Министърът на здравеопазването Златибор Лончар каза вчера, че сръбският президент има хронични, леки сърдечни проблеми, но че здравето му се влошило в петък и решил да говори с лекари и че след приемането във ВМА било преценено, че има опасност за живота на Вучич.", "date": "2019.11.18", "title": "Сръбският президент Вучич е изписан от болницата"}
{"url": "http://www.cross.bg/leva-izdruzhkata-knsb-1618252.html", "text": "/КРОСС/ 2472 лева е издръжката на живот за четиричленно домакинство към края на септември, отчетоха на пресконференция от Института за синдикални и социални изследвания на КНСБ.За София издръжката на 4-членно семейство е 3259 лева. За едно лице необходимите средства да се издържа са 815 лева.Повишаването на цената на хляба, месните продукти, млеката, електроенергията, водата, твърдите горива са сред основните фактори, довели до оскъпяване на живота на българина.Във Видин, Кюстендил, Благоевград средната работна заплата (СРЗ) е с около 35% по-ниска от тази в страната. Значителен ръст бележи СРЗ в редица по-малки градове, сред които Разград.Резултатите на института показват, че над 72% от домакинствата живеят с общ доход на 1 лице под необходимите средства за издръжката на живот – 2472 лева.Обхватът на бедните в страната остава с високи нива. Пенсиите нарастват с по-слаби темпове. Пенсионерите, с пенсии под прага за бедност са над 1,3 млн. души.С оглед на получените данни КНСБ ще настоява за увеличаване на паричното обезщетение за отглеждане на малко дете до 2-годишна възраст от 380 на 415 лв., увеличение на минималната пенсия от 219,43 лв. на 250 лева от 1юли 2020 г.", "date": "2019.11.18", "title": "КНСБ: 2472 лева е издръжката на живот за 4-членно домакинство"}
{"url": "http://www.cross.bg/zaradi-avtomobila-izteglya-1618253.html", "text": "/КРОСС/ Японският автомобилен производител изтегля над 394 хил. автомобила от пазара в САЩ заради изтичане на спирачна течност, което би могло да предизвика пожар, съобщава Bloomberg.Сред засегнатите автомобили са SUV моделите Murano и Pathfinder, седаните Maxima и кросоувърите Infinite QX60.„Помпата на атниблокиращата система може да изпусне течност върху електрическата платка, което би довело до пожар“, се посочва в официално съобщение на компанията.Около една трета от засегнатите превозни средства са от модела Pathfinder. През септември компанията върна близо 1.2 млн. автомобила отново в САЩ заради проблем с камерата за задно виждане.Миналата седмица акциите на Nissan поевтиняха с 4%, което е най-високия спад за последните 3 месеца. Това се случи, след като японският производител понижи прогнозата си за печалба.", "date": "2019.11.18", "title": "Nissan изтегля близо 400 хил. автомобила заради дефек"}
{"url": "http://www.cross.bg/sinyo-mraz-dyadovtzi-1618234.html", "text": "/КРОСС/ Киев е европейски и световен рекордьор тази година. Градът предлага невероятните 22 мили или над 35 километра неспирен коледен пазар. Украинската столица, която всячески се стреми да привлича туристи, за да изравни продупчения си с милиарди бюджет, е готова на всичко, за да отклони традиционните посетители на западноевропейските предпразнични базари. И да ги изненада с нещо ново и вълнуващо.\"За мнозина това на първо място са облечените в синьо, вместо в червено, Дядовци Коледа. Причината е, че противно на наложения от марка безалкохолни напитки образ на добрия старец в червени дрехи, на територията на бившия Съветски съюз той е различен. Първо се казва Дядо Мраз, както беше и у нас при соца, и второ - носи синьо. 22-те мили коледни „кабинки“ – сергии, павилиони, щандове, посветени на празниците,на практика пресичат целия град, а той никак не е малък.Може би най-атрактивен е площадът „Света София“, декориран не само с базара, а и с елха, украсена с играчки в цветовете на националното знаме – синьо и жълто - златно, главната за града и страната. Наоколо има и въртележка за децата и какво ли още не, като цялата зона е огласяна с много глъчка и смях на фона на мелодиите, изпълнявани от уличните музиканти.Експоцентърът, Марининския парк, Спивоче поле, Пощовия площад, всички централни булеварди и улици са изпълнени с хора, с предложения за подаръци, с ухание на печива и греяно вино. А наоколо щъкат споменатите вече Дядовци Мраз или Коледа – кой, както поиска да ги нарича – в техните смешни сини дрехи с белите бради и Снежанки, пърхащи до тях – украинките са сред най-красивите жени в Европа, ако не в цял свят.", "date": "2019.11.18", "title": "Киев има 35 км коледен пазар със сини дядо мразовци"}
{"url": "http://www.cross.bg/partiyata-nyama-partiya-1618235.html", "text": "/КРОСС/ Поздравявам всички за труда, енергията, които вложихме в кампанията.С много от вас бяхме рамо до рамо в страната и знам как работихте на място, колко усилия, търпение и щети преживяхте вие и семействата ви. На онези, до които не можах да стигна, се извинявам.Не е лично, просто не ми стигна времето.Споделям доклада, представен от Националния предизборен щаб и Изпълнителното бюро, за представянето ни на местните избори - добро, но не достатъчно. Можехме повече.Поздравявам ви за дискусията - хубава, с различни мнения.Самата дискусия и това, което става в тази зала е опровержение на твърдението, че сме еднолична и авторитарна партия.В коя партия може да се случи това? Видяхте ли как мина националното съвещание на ГЕРБ за отчитане на изборите? Реч на лидера, потупване по рамото на кандидатите, 100% ръкопляскания и приключи.Онова е авторитаризъм, а това тук- демокрация.В името на тази демокрация и призивите да не се потушават различните мнения бих искала да се спра на доклада на нашите 50 другари и ви призовавам да не го подценяваме от уважение към различното мнение, но и заради съдържанието му. Искам да говоря по него, защото някои въпроси, които те поставят, касаят партията, а не мен или кандидати за кметове и общински съветници. За пореден път в този доклад се твърди, че партията се превръща от лява в консервативна.Това е клише без съдържание. Защо? Кой факт, кое действие или изказване на някого ни превръща в консервативна партия, освен едно, което е взето от нейния колективен орган? Ние не одобряваме Истанбулската конвенция и това ни прави консервативни? Да, европейската левица подкрепя джендър идеологията и третия пол - ние не.Така го реши партията.Второто твърдение, е че се превръщаме от демократична в авторитарна и еднолична партия. Никой никога не даде и един конкретен пример за това, освен един - личното ми мнение, че Лаура Кьовеши трябва да стане европейски прокурор.Фактът, че днес дискутираме по този начин и вече 10 дни във всички телевизии говорят хора с различно мнение и позиции- означава, че не сме еднолична партия.Сергей Станишев е прав, че не трябва да се връщаме назад и никога не сме си позволявали да се позоваваме на миналото за резултатите си. Аз никога не съм си позволявала да обвинявам предшествениците си. Но ако продължавате да внушавате неверни неща с клишета, имам въпроси.Кой колективен орган реши да се целувате с Местан на Орлов мост? Това еднолично решение ли беше? Кой колективен орган реши да подкрепим Пеевски и кой влезе в парламентарната група и каза \"или гласувате, или пада правителството\"?Кога в последните три години сте чували такова нещо от който и да е от новото ръководство на партията или на ПГ? Третото твърдение, което е тревожно за партията - че от национална, програмна и масова се превръщаме в регионална и локална. Това категорично не отговаря на фактите.Ние сме  втората по големина и сила парламентарна партия. Ние имаме своето представителство в други национални независими органи - КЗК, КЕВР и ЦИК. Коя регионална партия има такова представителство на национално равнище?Ние сме национална и масова партия и твърдението, че се превръщаме в регионална не отговаря на истината. Това е фалшива новина.Следващото тревожно твърдение. Твърди се- не е имало национална кампания за Местни избори 2019 г. и не е имало леви послания.Това показва, че не сте участвали в кампанията.В залата присъстват много кметове. Нека те да кажат дали е имало нещо друго освен леви политики в цялата кампания, защото бяхме заедно. Твърди се, че нямало политики за здравеопазването. Нямаше среща и нямаше прессъобщение, в което да не се е говорило по тази тема.В медиите има 748 заглавия - общинските и държавни болници няма да са търговски дружества.Това изпълнение ли е на националната програма на БСП?269 изказвания за политика за млади хора и семейства, детски градини, общинска политика за жилища и много други. Повече от 593 изказвания за комунални услуги.В писмото се твърди и че \"Визия за България\" не се е превърнала във визия за всяка община.Моля личните си конфликти да не решаваме на гърба на хората, които положиха огромни усилия и нямаше община, в която да намаше визия за развитието й. Нося част от тях, защото са впечатляващи, пример е Оряхово - 19 страници от голямата национална политика до наймалкия детайл.Другари, подписали писмото, не обиждайте труда на тези хора.В писмото се твърди, че сме се позовали на политиката на десните за инфраструктурата и данъците.Единственото дясно нещо, което е направила партията през годините е да въведе плоския данък.Изключително лява политика е да се ангажираме, че няма да увеличаваме местните данъци и такси, ще създадем облекчения за млади семейства, които искат да открият собствен бизнес, ще създаваме финансови облекчения за първо жилище.От кога данъчната политика не ни е приоритет и се смята за изключителен приоритет на десните политици. Ние само след дни ще внесем в парламента предложение за отмяна на плоския данък и въвеждане на прогресивен. Това дясна политика ли е?Следващият тревожен аргумент е, че коалиционната ни политика е сбъркана и формулата \"Всички срещу ГЕРБ\" не е сработила.Припомням, че тази форма е приета от НС на БСП. Твърдението, че са правени неподходящи коалиции също приемам за обида към местните структури.Обратно на мнението, че сме авторитарна партия, ние ви дадохме право да решите с кого да се коалирате свободно и базирайки се на програмите на БСП и нашата идентичност. Вие решихте по места тези въпроси, за да ви кажат днес 50 души, че сте сбъркали. Това е неуважително отношение към труда ви. От една страна твърдите, че сме изолирани и капсулирани, а от друга- че широка коалиция срещу ГЕРБ не е добър вариант.Вие си противоречите. Обидно е и твърдението на тези подписали писмото, че лица без политически профил са вредни за партията.Кметът на Благоевград Румен Томов е такъв човек - безпартиен, честен, почтен, осигуряващ работни места с бизнеса си и зад който застанаха всички в Благоевград, освен ГЕРБ.Грешна политика ли е неполитически човек, но с такъв профил да ни представлява и да бъде кмет на БСП. Той е един от първите, който в нощта на изборите, още преди да са ясни резултатите, излезе и благодари на БСП за това, което е направила в кампанията му.В писмото се казва, че новите лица са разбили някои от структурите. Кой? Пенчо Милков ли разби Русе или го обедини като ново лице? Явор Божанков разби ли Горна Оряховица или се бори с политически опонент и мафия? Там беше война. Кой от новите лица е разбил структурите. За пореден път се говори за разделение и разцепление в структурите на партията и то за трета година. Това е още едно доказателство, че не сте участвали в кампанията.Ние всички, които бяхме в кампанията денонощно, знаем, че това не е така, защото партията не сме ние. Партията са членовете на БСП.Членовете на партията не са разделени. Щях да ви повярвам, ако зад вас стоеше решение на партийната организация, в която членувате. Ако 50 организации бяха подписали това писмо, това щеше да е катастрофа.Слава богу не е факт. Това е личното мнение на 50 души- членове на НС. Не внушавайте, че партията е разцепена.Вашият анонс към обществото е- тези са разцепени, не стават за нищо.Не, партията не е разцепена.Разделени сме ние по различни причини, ще говорим и за това. Говорите за натиск, подменяни делегати, недействителни списъци и точно тук давате за пример Варна, където сме действали противоуставно. Доста несполучлив пример е това, защото тук категорично си служите с фалшиви новини.Фалшива новина, е че има решение на ГС на БСП - Варна да иска оставка на ръководството на партията. Няма такова нещо. Даже Гуцанов по една телевизия обеща да го внесе до НС.Къде е това решение? Няма го.Напротив, има 18 души в подписка, че Градският съвет не е взимал такова решение. Ще ви го кажа и това, няма да се въздържа, защото съм го приготвила - твърдите, че има фалшиви списъци и подмяна на хора. Аз твърдя, че продължавате да правите във Варна мъртви души членове на партията. Другари, преди седмица дойдоха формуляри на партийни членове от 2010г., за да им издадем електронни карти. Оставам настрана факта, че някои от тях са родени 1922г., но не мога да пренебрегна факта, че след проверка в ГРАО се оказа, че мнозина от тях са починали преди няколко години.Всеки може да се запознае с тези документи, с желанието на Варненската организация да си попълни структурата с мъртви души. Понеже говорим, че се борим с тези проблеми в държавата, така ли го правим и в партията? И понеже взехме мерки срещу това, сме обвинявани за подменени делегати, недействителни списъци и противоуставни действия.Оставям на вас да прецените кое от това се е случило. Разбира се, че в писмото ви има и конструктивни неща, и конструктивна критика, но не одобрявам средствата, с които го правите.Първото средство вече го споменах - фалшиви новини. Не само това, че ГС иска оставката, но упорито в медиите и в писомото пише, че нашите общински съветници във Варна са гласували в подкрепа на председателя на ОС на ГЕРБ - пълна лъжа.Те са тук. Има колективно политическо решение да не се подкрепя ГЕРБ и изпълнение на това решение. 8 от 8. Кой има интерес да ходи по телевизиите и да внушава, че БСП прави съглашателство с ГЕРБ и предава програмата и интересите на партията.Второто средство, с което го правите, вече го казах - мъртвите души, с които си служат организациите, и третото- пророкуването. Пророкувате, че БСП никога няма да спечели избори.Не, това зависи от нас дали ще ги спечелим в бъдеще или не. Много се питам от няколко дни каква е целта на писмото и я открих на финала му.Поздравявам ви, че поне сте директни и откровени. Така се прави, излиза се и се казва. В писмото няма предложения за решения, освен едно - оставката на председателя.Накрая пише- всичко това ще бъде преодоляно и БСП ще се вдигне на крака, ако сменим председателя на партията. Трябва да си отиде Корнелия Нинова, председателят на щаба и ИБ и това щяло да ни укрепи.Така че- според мен в това писмо не става дума за загриженост за партията, а за това кой да води бащина дружина.Става дума за власт. Слава богу властта я дава и взима народът.Така че ще почакаме народът да я даде или вземе догодина през май, когато всички кандидати са свободни да се състезават и каквото решат членовете ни- това да бъде, най-добрият даспечели. Дотогава обаче другари, призовавам ви да спрем взаимно да се охулваме, да рушим авторитета на БСП.Фалшивите новини, заплахите, замяната с мъртви души, прорукуването, че няма да спечелим не са различно мнение, това е удар по авторитета на партията. Мнозина от спечелилите кметове дадоха рецептата как да излезем от това положение. Предлагам да им повярваме, защото са успели.И то е да продължим, защото ни предстои изключително тежка работа.Пред нас има много по-голямо предизвикателство. Този човек, наречен държавник от някои наши другари, счупи държавата. Няма действащи институции, няма разделение на властите, няма силен парламент, няма честни избори, няма истински вот.Има задкулисие, корпоративни интереси, пари, демографска катастрофа, здравен колапс, 2 милиона под прага на бедност.Това е голямото предизвикателство за промяна на държавата.То изисква обединени сили, единодействие, това не значи единомислие, нека всеки има различно мнение. Но това предизвикателство стои пред нас.Дали ще можем да му отговорим достойно и с мисъл за партията и държавата, зависи от нас.Аз ви пожелавам да го направим. Благодаря ви. На добър час на избраните.С благодарност на всички за усилията. ", "date": "2019.11.18", "title": "Корнелия Нинова: Рушите партията с фалшиви новини, мъртви души и пророкуване"}
{"url": "http://www.cross.bg/lechkov-prezident-kongres-1618238.html", "text": "/КРОСС/ \"Борислав Михайлов продължава да бъде президент на Българския футболен съюз, а бърза работа за нов конгрес няма\", обяви вицепрезидентът на федерацията Йордан Лечков след мача с Чехия. Той обжалва пред съда вписването на Михаил Касабов като президент след оставката на Михайлов и за пореден път обяви, че той може да свика конгрес.\"Какво значение има кой е президент. Все още е Боби Михайлов, да ви кажа. Нека да ви обясня, защото много се спекулира, казах ви да прегледате устава. Оставката се одобрява от конгреса. Вие само ми обяснявате какво са казали господин Кралев и господин Касабов\", обяви Лечков след двубоя с Чехия.\"Управлението на БФС е легитимно. Конгрес се свиква от една трета от клубовете или първия вицепрезидент, който е Йордан Лечков\", добави бившият халф. \"Рано или късно ще има конгрес. Заедно с господин Кралев гледахме мача, аз винаги стоя отдясно, а не че нарочно съм седнал отделно от другите колеги.\"Малко преди Лечков да напусне стадиона, с медиите говори и Михаил Касабов, който е вписан в Търговския регистър като временно изпълняващ длъжността президент.\"На 28 ноември ще има Изпълком. Този месец, да. На него ще се реши кога ще бъде следващият конгрес. Кой е президент на БФС - аз или Йордан Лечков? Попитайте го него\", каза Касабов.Спортният министър Красен Кралев също обясни, че президент е Касабов, който е избран от изпълкома на БФС, и добави, че не вижда нищо драматично в обжалването на Лечков.\"Ще изчакаме решението на съда. Най-важното е да има конгрес, да бъде избрано по демократичен път ново ръководство. Трябва да направим сериозна реформа в ДЮШ, за да се надяваме на по-добро бъдеще\", каза Кралев.", "date": "2019.11.18", "title": "Йордан Лечков: Какво значение има кой е президент на БФС?"}
{"url": "http://www.cross.bg/riana-neshto-povecheto-1618248.html", "text": "/КРОСС/ Риана сподели със своите 76,8 милиона последователи в Instagram, че преминава през труден период – нещо, което изненада повечето хора, защото никой не е имал повод да предполага, че певицата води някакви тежки борби, а и тя самата за пръв път казва нещо по този въпрос.Оказва се, че барбадоската красавица се е изолирала от света месеци наред:„Към всички мои приятели, към семейството и колегите ми, които се опитваха да се свържат с мен през последните месеци: моля да ми простите. Тази година бе изключително тежка за мен. Все още работя върху това да възвърна баланса в живота си“, написа Риана към снимката, която качи в мрежата.На кадъра певицата изглежда чудесно, което повечето коментиращи отбелязваха. „Къде е новият албум?“, пошегуваха се други, които вярват в онази рецепта, че артистът създава най-значимите си творби, след като е изстрадал нещо.Това, че Риана е започнала да възвръща силите си, личи и по публичните й появи по звездни събития. Последно тя посети премиерата на филма „Queen and Slim“.", "date": "2019.11.18", "title": "Риана: Боря се да възвърна баланса в живота си"}
{"url": "http://www.cross.bg/vulka-purviyat-izluchen-1618249.html", "text": "/КРОСС/ Мнозина от нас помнят руския анимационен филм. И до днес гледаме епизодите с голямо удоволствие. Сега легендарният детския рисуван сериал \"Ну, погоди!\" се завръща на малкия екран с 26 нови епизода, .Филмовото студио \"Союзмультфильм\" снима нова поредица в чест на 50-ата годишнина от създаването на анимационния герой.\n\t\t\t\t\tПървият епизод ще бъде излъчен през лятото на 2020 г., каза ръководителката на филмовото студио Юлияна Слащева пред репортери на културния форум в Санкт Петербург.Оттам допълват, че новите епизоди са подарък за днешното поколение деца.Съветския сериал \"Ну, погоди\" (на български \"Само почакай!\") е създаден и излъчван в периода 1969 - 1986 г. Филмчето разказва за Вълка, който все иска да хване Заека, за да го изяде, но никога не успява. Негов режисьор е Вячеслав Котьоночкин, а прототип на Заекът е актрисата Клара Румянова, която озвучава оригинала. Репликите на Вълка са озвучени от Анатоли Папанов (Вълкът).   ", "date": "2019.11.18", "title": "\"Ну, погоди!\"се завръща"}
{"url": "http://www.cross.bg/partnyori-olineza-suobrazheniya-1618246.html", "text": "/КРОСС/ Може би идва края на криминално-юридическата мелодраматична сага,  наречена „МАЙОНЕЗА ОЛИНЕЗА\", която се точи дълго и бавно през годините като турски сериал. Главно действащо лице през всичките сезони на сапунката е Христо Кръстев, който през 2015-та година измамно отстранява партньора си Красимир Генов от „Партньори\" АД - фирмата която е собственик на „Олинеза\".След това противозаконно продава активите на дружеството „Партньори\" АД на дружеството „Олинеза премиум\" на десотократно занижени цени, с цел да ощети Красимир Генов със сумата от 1 354 000 лева. Христов извършва измамата с помощта на свързани с него лица.Красимир Генов излиза костелив орех и в продължение на близо 5 години не престава упорито, да търси истината. Истината днес тържествува! На 6-ти ноември  т.г. с определение № 505  на Върховния касационен съд на Р България се потвърждава решение на Софийски апелативен съд  от 08.2018 година. Тези два акта обявяват за нищожна фиктивната продажба, извършена от Христо Кръстев през 2015-та година. След тези съдебни решения главният офис на ОЛИНЕЗА, цеха за салати, складове и земеделски земи отиват на публична продан за да удовлетворят исканията на ощетения бивш съдружник.Според експерти това неминуемо ще затрудни дейността на компанията която е добре известна в хранително-вкусовия бранш. Добре известен е и Христо Кръстев от криминалните хроники на съвременната журналистика. Той е замесен в редица афери свързани с „ОЛИНЕЗА\". Неговите истории започват с набедените за кражба и изтезавани от него работници на фабриката, минават през разправиите  със Сашо Майонезата, след това идват фиктивните продажби на активи довели до  източването на завода с над 26 милиона лева. Надяваме се, криминалните му истории  да свършат със серията от съдебни  дела, в които той е обвинен за различни престъпления, за които според наказателния кодекс го грозят до 30 години затвор.В последно време реши да поизлъска имиджа си на злодей и измамник! Вместо да си изпише вежди, си избоде око. Явяването му в телевизионното реалити „Шеф под прикритие\" му донесе само присмех и подигравки. През юни т.г. Комисия за защита на конкуренцията го глоби с 37 000 лева, за имитация на опаковката на майонеза „КРАСИ\". Връх на сапунката бе серията в която Христо Кръстев нае „хубавата\" Елен Колева - скандалната бивша любовница на върлия му враг Сашо Майонезата, за да рекламира лютеница, горчица и майонеза на вече бившата фабрика на бившия и любовник.И така драги зрители, идва края на проточилата се с години криминално-юридическа мелодраматична сага,  наречена „МАЙОНЕЗА ОЛИНЕЗА\". Предстоящият търг за продажба на активи на фирмата, със сигурност предвещават последния сезон на сериала!Предлагаме да видите и юридическа документация по случая:  ", "date": "2019.11.18", "title": "Продават на търг активи на майонеза \"Олинеза\""}
{"url": "http://www.cross.bg/atina-dyshi-demonstratziyata-1618236.html", "text": "/КРОСС/ 28 души бяха арестувани по време на безредиците в Атина, избухнали след мирната демонстрация по повод 46-ата годишнина от бунта в Атинската политехника.Задържани бяха и 14 души в Солун, където над 10 хиляди души се включиха в демонстрацията, а анархисти подпалиха автомобили в центъра на града.Над 30 хиляди студенти участваха в демонстрацията в Атина. Те носеха плакати срещу политиката на САЩ и Турция, както и скандираха срещу участието на Гърция в НАТО, а също и срещу промените в образованието. Студентите показаха видимо недоволството си от присъствието на депутати от Сириза.В квартал „Екзархия“, известен като център на анархистите, хвърляха камъни и саморъчни бомби срещу полицаите, които отговориха със сълзотворен газ.Студентите в град  Патра също хвърляха камъни и бомби \"Моллотов \" срещу полицията, като и там властите употребиха сълзотворен газ. А на остров Крит студентите не допуснаха активисти и депутати от всички партии да участват в демонстрациите.", "date": "2019.11.18", "title": "Арести по време на безредиците в Атина и Солун (Снимки)"}
{"url": "http://www.cross.bg/ademov-bolnichnite-nyama-1618239.html", "text": "/КРОСС/ \"Предложението първият ден от болничните да не се плаща от работодателя е направено по един недостатъчно легитимен начин\", заяви пред bTV председателят на Социалната комисия в парламента Хасан Адемов .По негови думи се остава с впечатлението, че се заобикаля както Министерския съвет, така и Тристранния съвет, тъй като там въпросът въобще не е бил обсъждан. Адемов подчерта, че предложението се появило \"от нищото\".Той напомни, че темата е още от 2010 г., когато по предложение на бившия финансов министър Симеон Дянков като антикризисна мярка работодателите са започнали да плащат първите три дни от болничните.\"Това е осигурително плащане. Работниците солидарно плащат осигурителна вноска, срещу която получават права. Орязването на права в социалната политика винаги минава през страдания, а понякога и през сътресения и протест\", заяви Адемов.Той бе категоричен, че това е посегателство срещу социалните права и посочи, че мярката няма да реши нито един от проблемите в системата, тъй като няма гаранция, че няма да се издават болнични за четири или повече дни.Адемов изтъкна, че аргументите на тези, които са предложили промяната, е, че ще има споделяна на отговорност между работници, работодатели и НОИ. Той обаче изрази мнение, че проблемът е в контрола.Свидетели сме на ситуация, която създава благоприятна среда за разгръщането на фалшивите болнични, защото този, който събира осигурителните вноски, е НОИ, а този който издава болничните, е подчинен на Министерството на здравеопазването - отговорността е разделена и това затруднява контрола, коментира Адемов.Той бе категоричен, че липсата на ефективен контрол не може да се прехвърли като отговорност на работници и служители и напомни, че за разлика от работодателите, които няма как да контролират всеки служител, тези, които издават болничните, могат да бъдат контролирани - има Национална здравна инспекция, НЗОК и медицински одит.Адемов не се съгласи с аргумента на финансовия министър Владислав Горанов, че според анализите тази мярка ще намали склонността за злоупотреби. Не смятам, че неплащането на единия ден от болничните от никого ще има финансов ефект. Този, който е решил да се възползва от фалшив болничен, ще пренебрегне този ден и ще продължи по същия начин, подчерта той.Запитан как стои въпросът с родителите, на които се налага да си вземат болничен заради болни дете, Адемов изтъкна, че в това отношение управляващите са дали заден ход.\"Остава блудкаво впечатление, че става въпрос за пазарлък. Част от коалиционните партньори решиха че трябва минималната пенсия за осигурителен стаж да стане 250 лв. и се търсеше възможност за компенсиране на този разход. После обаче се отрекоха от това и стана една мелодрама\", обясни ситуацията той.Относно втория стълб от пенсията Адемов посочи, че има няколко проблема. Първият бил т. нар. \"коефициент на редукция\" - на всички, които предстои да получат пенсия от втория стълб от задължителното пенсионно осигуряване, пенсията им от НОИ ще бъде намалена с 20%.Той обясни, че при родените преди 60-та година има субсидиране 33% от данъци, което не се отразява на тези, които се осигуряват в частни пенсионни фондове. Това по негови думи означава че пенсията от НОИ трябва да се намали не с 20%, а с по-малко проценти, за да отпадне въпросът коя пенсия е по-благоприятна.", "date": "2019.11.18", "title": "Хасан Адемов: С болничните плащат увеличението на пенсиите"}
{"url": "http://www.cross.bg/homeovox-zhoro-dekemvri-1618240.html", "text": "/КРОСС/ “Претенциозен” е новият сингъл на Жоро от Остава, който той реализира с личния си, страничен музикален проект – HOMEOVOX.Песента е четвърта по ред за бандата, която е съставена изцяло от страхотни музиканти – приятели и съидейници. HOMEOVOX са: Георги Георгиев (Остава) - музика, текстове, вокали, китари, Петко Славов (Airbag) - бас китара, вокали, Калин Петров (Akaga, Slng) – клавишни, Мартин Профиров (PIF) – ударни, Боян Петков (Остава) – бас. Стилът им е смесица от инди, китарен поп и рок, с привкус на 80-тарско диско.Музиката на сингъла „Претенциозен“ е на Георги Георгиев, текстът е негов и на Елин Рахнев, а аранжиментът на Homeovox.Видеото на парчето е дело на младия, алтернативен режисьор Васил Валери Витанов. Оператор е Aлександър Бенев, а продуценти са Влади Герасимов и “handplayed productions”.Видеото e иронично, много сипатично и непретенциозно и с усмивка показва комлекса и лутанията на един съвременен, градски човек. В главната роля е младият и чаровен Мичел Мичев, който е завършил в Англия и се оказва професионален музикант по класическа и джаз кирата.  Песента „Претенциозен“ ще е част от предстоящия албум на HOMEOVOX, който се очаква да е готов през 2020 г. В него ще вземат участие още интересни приятели и съвременни музиканти като Стефан Вълдобрев, Ерсин (Jeremy?), Благо Анастасов( Hayes& Y) и др. Място в него ще намерят и първите песни на HOMEOVOX - “Само тя” (2001 г.), „Изгубен“ (2014 г.) и „Само ти“ (2017 г.).HOMEOVOX e част и от лейбъла HOMEOVOXMUSIC, от който стартираха групи като Hayes&Y, Bears and Hunters, VICK. Артисти на лейбъла в момента са набиращите скорост Jin Monic, Innerglow и разбира се HOMEOVOX, която дава името на лейбъла.В събота, бандата бе чудесен съпорт в концерт-промоцията на новия албум на SLNG.Можете да ги видите и чуете НА ЖИВО през декември: на 5 декември в София в Бар “АМОК” и на 7 декември в Пловдив в “Bee Bop Café”, заедно с Innerglow.Новият сингъл на Жоро с Homeovox “Претенциозен” излиза с подкрепата на Мюзикаутор. \n\t\t\t\t\t Последвайте HOMEOVOX - ", "date": "2019.11.18", "title": " Жоро от Остава пуска нов сигъл с музикалния си проект „HOMEOVOX” (Видео)"}
{"url": "http://www.cross.bg/chene-samo-bolnichniya-1618242.html", "text": "/КРОСС/ Учителите заплашват с национален протест, ако не бъде спрян дебатът за неплащане на първия ден от болничния отпуск. Това става ясно от официална позиция на Синдикат \"Образование\", разпространена до медиите.\"С този дебат държавата не само отхвърля от себе си една основна социална отговорност, вменявайки я на работника. С това си намерение държавните институции признават, че на практика те не съществуват ефективно, а само формално и че не могат да са преборят институционално с фалшивите болнични\", посочва се в становището.От синдиката се опасяват, че ако мярката бъде приета, хиляди учители ще бъдат принудени да ходят болни на работа, което ще постави под опасност децата.Те подчертават, че България е страната с най-ниски доходи в целия ЕС, а учителите все още са с най-ниските възнаграждения в сравнение с европейските си колеги. Според тях с премахването на първия платен ден от болничните се посяга на усещането на работещите за стабилна социална държава, грижеща се за трудещите се граждани.От синдиката посочват, че ако хипотезата бъде приета, това ще е \"брутално признание\" от страна на работещите, че са лъжци и са готови да платят за евентуална порочна практика за фалшиви болнични.В позицията си те се обявяват твърдо против въпросния дебат с мотива, че не приемат българските работещи да бъдат сочени за измамници.Синдикат \"Образование\" към КТ \"Подкрепа\" започва подготовка за национални протестни и стачни действия и ще затвори образователните институции, ако бъде прието предложението да не се плаща първият ден от болничния, категорични са те и призовават премиера Бойко Борисов да се намеси, за да предотврати създалото се стачно напрежение. ", "date": "2019.11.18", "title": "Учителите заплашват с национален протест"}
{"url": "http://www.cross.bg/reshenie-bolnichnite-sreshta-1618243.html", "text": "/КРОСС/ Президентът на КНСБ Пламен Димитров събра на спешна среща лидерите на федерациите членки на Конфедерацията, за да обсъдят действия във връзка с намерението на управляващите да вземат решение първият ден от болничните да е за сметка на работниците.Очаква се синдикалистите да обявят решение за провеждане на протести.Вчера от Конфедерация на труда “Подкрепа“ вече обявиха готовност да напуснат Националния съвет за тристранно сътрудничество, както и да организират национален протест.", "date": "2019.11.18", "title": "Спешна среща в КНСБ заради болничните"}
{"url": "http://www.cross.bg/vergilov-hora-vidin-1618241.html", "text": "/КРОСС/ Стреляха по автобус на кандидат за общински съветник във Видин, съобщава Нова телевизия.Превозното средство, използвано от десетки хора всекидневно, е било паркирано пред жилището на Янита Каменова от ГЕРБ.\"В събота сутринта шофьорът, който дошъл да си обслужи автобуса и да го вземе да работи с него ми позвъни и ми каза, че стъклото е простреляно. Аз веднага слязох и позвъних на 112\", разказа пред телевизията Янита Каменова, която е била кандидат за общински съветник, но не е успяла да спечели достатъчно подкрепа.\"Имам доста пиперлив език и смятам, че на много хора това им пречи, не им е изгодно. Получавала съм доста предупреждения, съвети с усмивка да съм по-обрана в изказа си\", отбеляза тя.Според нея атаката не е дело на политически опонент, а проблемът бил вътрешнопартиен.Това не е единственият инцидент, свързан с политическа фигура в областта.Колата на новия председател на Общински съвет - Ново село Иво Вергилов, също е станала обект на посегателство. Гумите й са били нарязани посред бял ден пред сградата на Общинската администрация в четвъртък сутринта.  Вергилов обясни, че е получавал многократно заплахи от влиятелни хора и от структурата на партията, общината и работното му място.Двамата искат среща с председателя на ГЕРБ Бойко Борисов, за да го информират какво се случва във Видин.Към този момент има установен извършител на посегателството над автомобила на Вергилов.", "date": "2019.11.18", "title": "Стреляха по автобус на кандидат за общински съветник във Видин"}
{"url": "http://www.cross.bg/gradysa-metra-oblatzi-1618225.html", "text": "/КРОСС/ Седмицата започва с облаци и мъгли. Този път няма да са само в сутришните часове. Временни разкъсвания на облачността ще има над североизточните, а към края на деня и над югозападните райони. На места в западните и южните райони ще превали слаб дъжд. Вятърът ще се ориентира от юг-югоизток и ще е до умерен. Затова и температурите ще останат значително високи за тозе период от месеца. Минималните ще бъдат между 8 и 13 градуса, а максималните ще достигнат 15-20 градуса. Най-топло ще бъде в района на Силистра, Шумен и Русе.Над планините също ще има облаци и есенни мъгли. Дъжд ще превали над масивите от Западна и Южна България, като на височина над 2500 метра дъждът ще преминава в сняг. Ще духа силен югозападен вятър. Максимална температура на височина до 1200 метра ще достигне максимум 11 градуса, а на 2000 метра – около 6.Над Черноморието валжи са много малко вероятни, въпреки че ще има значителна облачност. Ще духа до умерен юг-югоизточен вятър. Максималните температури ще достигнат най-много 13-15 градуса. Вълнението на морето ще бъде 2-3 бала.", "date": "2019.11.18", "title": "Седмицата започва с облаци, но и с високи температури"}
{"url": "http://www.cross.bg/pernik-yazovir-stydena-1618224.html", "text": "/КРОСС/ От днес в Перник влиза в сила воден режим. Вода ще има от 5 до 10 ч сутринта, и вечер от 17 до 22 ч. Това предложение беше подкрепено от ВиК Перник и от областната управа. Режимът е съобразен с разхода от 1 млн. кубически метра вода месечно, обясни кметът на града Станислав Владимиров. Така Перник и околните села ще издържат 5 месеца с наличната вода от язовир Студена, дори и да няма валежи.Кметът обвини водното дружество, че е подценило ситуацията, пропуснало е ценно време, в което е могло с по-леки мерки да избегне тежката катастрофа.В града се говори, че водата е била изпусната умишлено, за да може да се ремонтира язовирната стена, но от ВИК Перник категорично отрекоха това да е причината за безводието.Според регионалния министър Петя Аврамова малкото валежи са довели до критичното ниво на водата в язовир Студена.В понеделник се очакват резултатите от взетите проби от яз. Долна Диканя за това дали водата му става за питейни нужди. Ако тя се окаже е годна, започват проектански и строителни дейности, така че да захранва язовир Студена.", "date": "2019.11.18", "title": "Перник от днес минава на воден режим"}
{"url": "http://www.cross.bg/vaksini-protivogripni-hilyadi-1618226.html", "text": "/КРОСС/ Доставят безплатните противогрипни ваксини за пенсионери в областните центрове.В петък страната ни получи 100 хиляди дози, които в следващите дни ще бъдат разпреде между личните лекари.Тази година държавата за първи път подсигурява безплатни ваксини за хората над 65-годишна възраст.Право на имунизация ще имат около 150 хиляди души. Ваксините трябваше да бъдат налични още в началото на месеца. Оказа се, че забавяне на доставките е имало не само извън България, но и у нас.", "date": "2019.11.18", "title": "Доставят безплатните противогрипни ваксини за пенсионери"}
{"url": "http://www.cross.bg/dekemvri-selo-krasno-1618228.html", "text": "/КРОСС/ През декември ще приключи окончателно строителството на първите 8 станции от третата метролиния на София, съобщи пред \"Труд\" директорът на столичния метрополитен Стоян Братоев.Трасето от 8 км започва от \"бул. \"Владимир Вазов\" и ще минава през Орлов мост, НДК и бул. \"България\", като ще стига до кв. \"Красно село\". В следващите няколко месеца станциите ще бъдат пуснати в експлоатация.\"\", коментира Братоев. В момента текат тестове на новите влакове, произведени за третия лъч на метрото от фирма \"Сименс\".За линията Столична община купи 20 мотриси, а в последствие поръча и още 10 нови. Модерните влакове могат да се движат и без машинист, но засега тази опция няма да бъде използвана. С цел да се предотвратят инциденти, третата линия е оборудвана и с прозрачни отваряеми прегради на пероните.През първата половина на 2020 г. ще бъдат пуснати и вторите 4 км трасе с 4 метростанции - от кв. \"Красно село\" през ж.к. \"Овча Купел\" до Околовръстния път при кв. \"Горна Баня\".При околовръстния път се изгражда буферен паркинг и обща спирка с жп линията София-Перник.\"През 2020 г. София ще има 52 км метро, което ще обслужва 500 000 пътници на ден. Спестените вредни емисии на година ще са 90 000 т\", съобщи столичният кмет Йорданка Фандъкова.Тя планира изграждане на 5 нови участъка и общо 13 км метролинии в периода 2020-2025 г. Първият е от 3 км и ще свързва кварталите \"Хаджи Димитър\" и кв. \"Левски\". Кметът планира старт на строителството му през 2020 г.Тя предвижда през 2021 г. да започнат да се изграждат 6 км от Военната академия, през кв. \"Гео Милев\", кв. \"Слатина\", зала \"Арена Армеец\" до бул. \"Цариградско шосе\".Проектират се 2,1 км разширение от Бизнес парка до ИКЕА, както и 1,9 км удължаване на Линия 1 под бул. \"Царица Йоанна\" от метростанция \"Люлин\" до Околовръстния път.Ще се изгради и метроспирка между станциите \"Сливница\" и \"Обеля\" и връзка с нова жп гара на влаковете от западното направление - Сливница, Кюстендил, индустриална зона \"Божурище\" и др.", "date": "2019.11.18", "title": "Завършват първите 8 станции от третия метролъч през декември"}
{"url": "http://www.cross.bg/otvorenite-vrati-praznika-1618230.html", "text": "/КРОСС/ По случай празника на Сухопътни войски - 19 ноември, на много места в страната ще има Ден на отворените врати.В навечерието на празника днес две формирования от войсковия район \"Кабиле\" край Ямбол организират Ден на отворените врати. Това са 42-ри механизиран батальон и 20-ти самоходен артилерийски дивизион. В тях посетителите ще имат възможност да разгледат военна техника и различни видове въоръжение. Освен образци на въоръжението ще бъде демонстриран  и начина на използване на лекострелково оръжие, снайпер, оръдеен автомат както и верижните машини на пехотата.А във Военното формирование 52 740 в Хасково посетителите ще могат да разгледат екипировката и въоръжението на армейската част. Ден на отворените врати ще има и в Центъра за подготовка на специалисти в Сливен, където ще може да бъде видян статичен показ на въоръжение и техника, музея и разположената на открито музейна експозиция на бронирана техника. А от 12 часа в Градската градина в Сливен ще има концерт на Военния духов оркестър на Центъра за подготовка на специалисти.Тържествено събрание-концерт по случай празника ще се състои и във А във Военния клуб в Плевен. В града ще има и Ден на отворените врати - във войскови район „1163“, на който са поканени ученици от плевенските училища.А от 15 часа пред паметника на 4-ти пехотен полк ще бъде поднесен венец на признателност към героите, загинали за свободата и независимостта на България.Тази година Празникът на сухопътните войски съвпада с отбелязването на 134-та годишнина от Сръбско-българската война.", "date": "2019.11.18", "title": "Ден на отворените врати на много места в страната за празника на Сухопътни войски"}
{"url": "http://www.cross.bg/portygaliya-evro-surbiya-1618229.html", "text": "/КРОСС/ Европейският шампион Португалия ще защитава титлата си на Евро 2020. Това стана факт, след като иберийците победиха Люксембург с 2:0. Така те си осигуриха място във финалите на шампионата.Кристиано Роналдо и компания се нуждаеха от успех в Люксембург, но имаха затруднения на тежкия терен.Все пак те успяха да поведат в резултата шест минути преди почивката.Тогава Бруно Фернандеш се разписа след асистенция на Бернардо Силва. В самия край Роналдо оформи крайното 2:0. Това бе неговият гол номер 99 за националния отбор.По този начин Португалия завършва на второ място в група В на евроквалификациите със 17 точки, три по-малко от лидера Украйна.В другия мач от групата Сърбия и Украйна направиха 2:2 в Белград. Тимът на Любиша Тумбакович на два пъти повеждаше в резултата с голове на Душан Тадич от дузпа и Александър Митрович.Украинците обаче стигнаха до точката с попадения на Роман Яремчук и Артьом Беседин. Така те завършиха цикъла без нито една загуба.Сърбия ще има шанс да се класира за Евро 2020 чрез плейофите следващата пролет.", "date": "2019.11.18", "title": "Португалия ще защитава титлата си на Евро 2020"}
{"url": "http://www.cross.bg/svilenski-georgi-izbori-1618237.html", "text": "/КРОСС/ \"Две седмици след местните избори, когато вече имаме всички числа, оценката, която даде Националният съвет на кампанията и на резултатите от изборите, е добра, но се оценява като недостатъчен броят на избраните кметове и общински съветници. Действително, ние бяхме поставили по-висока цел за брой на общинските съветници. Фактите и аргументите бяха добре обосновани от предизборния щаб, направи се един сериозен доклад\", каза Георги Свиленски, зам.-председател на ПГ \"БСП за България\" и член на Изпълнителното бюро на НС на БСП пред БНТ.Той отчете, че в партията е имало мобилизация и желание за промяна в държавата, но и също така е имало фактори, които са пречили това да се случи - купуване на гласове, заплашване на избиратели и кандидати, включване пряко на МВР в изборния процес и в самата кампания.\"За всичко това има подадени сигнали и в прокуратурата, и в местните полицейски управления. На някои места обжалваме изборните резултати\", каза Свиленски.Георги Свиленски отбеляза, че докато пред медиите отделни хора са искали оставката на ръководството, такова искане е нямало на пленума.\"Тези искания за оставки са само за пред медиите на колеги, които само обикалят студиата. Въпросът за оставките беше поставен единствено от т.нар. алтернативен анализ на 21 члена на НС, който беше отхвърлен с 86 гласа на 20. Т.е. няма никаква подкрепа за тези оставки\", каза още по темата Свиленски.Той отчете, че БСП в три поредни години показва ръст на своята подкрепа. Такъв е случаят на последните парламентарни избори, когато партията увеличава два пъти броя на народните представители, на европейските избори печели 1 евродепутат повече и на местните избори - 4 областни града повече.\"Как г-н Станишев си представя рязкото завръщане на БСП? Г-н Станишев беше председател на партията и може би трябваше да покаже как се прави това\", коментира още Свиленски.Той категорично отхвърли тезата, че БСП е авторитарна партия - Националният съвет е заседавал 8 часа и са се изказали над 33 души, членове на НС, включително голяма част от вътрешната опозиция.Георги Свиленски коментира и алтернативния бюджет на БСП, който бе обсъден и приет на пленума: \"Предлагаме пакет от мерки, които да подобрят жизненото положение на българските граждани с повишение на доходите, преизчисляване на пенсиите, повече пари за здравеопазване и с приоритетите, които сме заложили във \"Визия за България\".", "date": "2019.11.18", "title": "Георги Свиленски: БСП показва ръст на своята подкрепа през последните години"}
{"url": "http://www.cross.bg/suvet-natzionalniya-partiyata-1618231.html", "text": "/КРОСС/ Националният съвет на БСП е приел решение за започване на процес на нови избори в партията, а през април преди конгреса ще имам пряк избор на председател. Това обяви  лидерът на БСП Корнелия Нинова. Решенията са взети с 86 на 20 гласа. Оставка на лидера на БСП не е била искана пред Националния съвет и разцепление в БСП няма, каза самата Нинова:\"Искаха я пред вас. Вътре не я поискаха. Не е за пръв път! Категорично не приемам аргумента за разцепление, за разединение в партията. Щях да го приема и страшно да се разтревожа, ако зад тези 50 подписа, макар че се оказаха 21, стояха 21 или 50 партийни организации. В нито една от организациите на тези членове на Националния съвет не е приемано такова решение, не е обсъждан такъв доклад. Затова им казах: \"Другари, това е ваше лично мнение, на вас, уважавам го, то е различно, но това не е разцепление в партията, защото нито вие, нито аз съм партията. Партията са членовете ѝ. Фалшива новина е, че градският съвет на Варна е искал оставката на ръководството. Няма такова решение на градския съвет\" Националният съвет обсъди на пленум днес резултатите от местните избори, както и предложението си за алтернативен бюджет за догодина. Дебатите бяха около двата анализа на изборните резултати. Единият - на 20 члена на Националния съвет, които се явяват и членове на Изпълнителното бюро, и отделно - на другите 50 от Националния съвет.\"Имаше различни предложения, включително и т. н. \"алтернативен доклад\" на подписалите го другари да бъде приет. Това решение беше отхвърлено\", обясни Нинова. Тя посочи, че Емил Райнов е представил алтернативния доклад за резултатите от местните избори и е изчел, че искат оставката ѝ, но по време на 7-часовата дискусия този въпрос не е бил дискутиран: \"Напротив, имаше изказвания, че в момента няма нужда от оставка на председателя и на Изпълнителното бюро\". По-време на обсъждането днес пред сградата на Позитано 20 имаше мълчаливо присъствие на представители на градските организации от Варна и Сандански. По-рано през седмицата група социалисти разпространиха алтернативен критичен анализ, в който се заявява, че лидерът на БСП Корнелия Нинова трябва да подаде оставка. ", "date": "2019.11.18", "title": "Избират нов председател на БСП през април"}
{"url": "http://www.cross.bg/edno-dali-lyubov-1618232.html", "text": "/КРОСС/ Емблематичната приказка на големия датски разказвач Ханс Кристиан Андерсен „Снежната кралица“ е притча за едно омагьосано дяволско огледало, счупено на милиони миниатюрни парчета, реещи се из Света, попадащо в сърцето ни, каращо ни да виждаме само грозните и лошите страни на Човека и всичко около него, за изумително красивата и неспособна на искрена любов ледена Кралица, за детската чистота и обич на Кай и Герда Притча, която ни вулнува и ни кара да се замислим.Дали едно малко момиче има сили да спаси едно малко момче, ранено от леден къс и докоснато от смразяваща целувка?Дали една неосъзната още, но дълбока детска любов е достатъчна да победи Сили, много по-мощни и древни?Дали споменът и вътрешният стремеж за светлина и топлина, ще надделеят над вечната зима?На тези, в своята същност вечни въпроси, ще се опитат да отговорят в своя нов танцов прочит и хореографката Ангелина Гаврилова, драматургът - Марий Росен, сценографът - Иван Токаджиев и художникът на костюмите – Адрияна Найденова .Проследявайки пътя на Герда, търсейки своя Кай, срещайки различни герои, които пречат или подпомагат пътешествието й, спектакълът ще покаже на своите зрители порастването и промяната на героинята.Всеки досег и взаимодействие с тези нови светове, ще остави белег в нея, ще я обогати и дари с опит и мъдрост.От друга страна ще бъде акцентирано и върху Снежната кралица, нейните двама верни стражи , омагьосаният Кай и взаимоотношенията между тях.Дали самотата не е причина за суровостта на Кралицата и желанието й да притежава вледенени души, не е дълбоко осъзнаване, че никой никога не я е обичал истински?Отговорът ще бъде даден в края на спектакъла.Всеки зрител ще избере за себе си, как ще „разтълкува“ героите.В изключително материалното и едновременно с това илюзорно пространство, в което живеят сега, децата имат нужда да си припомнят и да повярват в приказките.Защото там се разказва за истински важните стремежи и победи, за това как една обич изгонва дяволското стъкълце от сърцето и как свободата на едно момче и момиче се изписва с думата „ВЕЧНОСТ“.Спектакълът ще очарова публиката с нестандартни визуални решения, ефектни „приказни“ костюми и завладяваща музика.В танцовия спектакъл ще бъде използвана музиката на едни от най-популярните автори на класическото наследство , както и композитори творили в началото на 20 век като Чайковски, Елгар, Брукнер, Мусоргски, Григ и др., с което отново ще напомним на зрителите за богатството на тези музикални шедьоври .От друга страна, участието на целия състав на балет „Арабеск“ в творбата, многообразието от различни герои, разкрива яркия талант на трупата не само като танцьори, но и силното и въздействащо актьорско присъствие.  ", "date": "2019.11.18", "title": "На 29 ноември ще се състои премиерата на \"Снежната кралица\" на Балет \"Арабеск\" "}
{"url": "http://www.cross.bg/obvineniya-otbranata-imalo-1618233.html", "text": "/КРОСС/ Бивши следователи, натоварени с разследване на обвинения срещу британските въоръжени сили за извършени военни престъпления, обвиниха армията, че е прикрила убийства и изтезания на цивилни в Ирак и Афганистан. Това съобщиха вчера в. \"Таймс\" и Би Би Си, предаде Франс прес.Британското министерство на отбраната отхвърли тези обвинения.Двете медии са събрали показания от десетина бивши членове на органи, натоварени със задачата да разследват евентуални случаи на нарушаване на човешките права от страна на британската армия. Правителството сложи край на тези разследвания през 2017 г.Един от тях, цитиран от \"Сънди таймс\", каза, че е имало \"нарастващ натиск от страна на министерството на отбраната за затваряне на тези досиета възможно по-скоро\".В статията на \"Сънди таймс\" се съобщава за убийствата на три деца и един младеж в Афганистан през 2012 г. от войник на специалните сили, без да му бъдат повдигнати обвинения. Съобщава се за насилие срещу затворници през 2003 г. в иракския град Басра, довели до смъртта на поне един човек.Един от бившите следователи каза в интервю за предаването \"Панорама\", което ще бъде излъчено тази вечер по Би Би Си, че министерството на отбраната не е имало намерения да повдига обвинения на войници, освен ако не е било крайно необходимо. ", "date": "2019.11.18", "title": " Британската армия е обвинена, че прикрива военни престъпления"}
{"url": "http://www.cross.bg/platon-vyarata-kazal-1618217.html", "text": "/КРОСС/ Св. Платон се родил в гр. Анкара (Мала Азия) от благочестиви родители, които го възпитали в християнския закон. Брат му Антиох умрял като мъченик, а скоро след това и младият Платон бил повикан на съд за вярата. Управителят на страната се стараел да го склони да се отрече. “Запази живота си!” – казал му той.- Та аз това и правя – отговорил Платон. – Аз се спасявам от вечна смърт и търся безкраен живот.- Нима две смърти има? – запитал управителят.- Две – отговорил Платон. – Една временна, друга вечна. Също така и два живота има: един кратък, а друг безкраен.- Остави тия басни и се поклони на боговете! – увещавал го управителят.- Не се надявай, че ще ме склониш – казал Платон. – Ни огън, ни рани, ни ярост на зверове, ни смазване на всички мои членове – нищо няма да ме раздели от живия Бог.Управителят заповядал да отведат Платон в тъмница. Пред тъмницата се събрал много народ, сред който имало и християни.Платон, обръщайки се към тях, казал гръмогласно: “Знайте, братя, аз страдам не за някакво престъпление, а единствено за изповядване на истинския Бог, Който е създал небе и земя и цял свят. Моля ви, християни, не се смущавайте, като гледате моите страдания! Много са скръбите на праведния, и от всички тях ще го избави Господ. Нека стоим твърдо на непоклатимия камък на вярата и да не се боим да претърпим страдание за благочестието, понеже несравними са страданията на сегашния век със славата, приготвена нам”.След това мъченикът влязъл в затвора.Тук, като паднал на колене той започнал да моли Господа Бога да му помогне да изтърпи докрай мъченията за вярата и да яви на неверниците Своята слава.Господ чул и изпълнил молитвата на мъченика. Когато след една седмица го извели за разследване и управителят го подложил на най-ужасни изтезания, всичко се оказало безсилно. Платон останал здрав и невредим и гръмогласно славел и благодарял на Бога. След това дълго го мъчили чрез глад в тъмницата и най-после, като се убедили, че нищо няма да го преклони да се отрече от вярата си, осъдили го на смърт. Платон с молитва приел смъртния удар. Бил посечен с меч в 266 година.", "date": "2019.11.18", "title": "Св. мъченик Платон"}
{"url": "http://www.cross.bg/vuzdurzhanieto-stupalo-dobrodetelta-1618216.html", "text": "/КРОСС/ \"Въздържанието е първото стъпало на добродетелта, начало на нравственото съвършенство.\"Лао Дзъ", "date": "2019.11.18", "title": "Въздържанието е първото стъпало на добродетелта"}
{"url": "http://www.cross.bg/tema-stydioto-predsedatelyat-1618219.html", "text": "/КРОСС/  Мисия \"Лекар\" и рецепта за здравеопазване. Гостува проф. Николай Габровски; Перник минава на воден режим. На живо: В кои часове ще има вода?; За чия сметка да е първият ден от болничния? Коментират експертите;За кои пътища и каква тол-такса ще плащаме догодина?; Какъв е анализът на БСП след местния вот?; Разследване на БТВ: Каква е причината за водната криза в Перник? И още: Как градът посрещна първия ден без вода?; Искане за оставка в БСП. Продължава ли вътрешната битка в столетницата? Коментар на Сергей Станишев; Можеше ли да бъде спасено 3-годишното дете, прехвърляно между няколко болници в София? Гост: Проф. Радослав Гайдарски; Ще спрат ли злоупотребите с болнични, ако първият ден не се заплаща? В студиото председателят на Социалната комисия в парламента Хасан Адемов; „Чети етикета\": След селфито с инструктор и ограничаванео на часовете по кормуване. Шефът на Автомобилната администрация Бойко Рановски; „Пълен абсурд\" с Румен Бахов: Как ТЕЛК-комисия в пазарджишката болница обяви дете с тежка форма на аутизъм за здраво и го лиши от помощ от държавата?; Кой стреля по автобус на неуспяла кандидатка за общински съветник във Видин, за саморазправа с политически опонент ли става въпрос? И кой наряза гумите на автомобила на новоизбрания председател на общинския съвет в Ново село? След разследването на Тина Ивайлова, кой контролира козметиците, които поставят ботокс и хиалурон?; Какви ще са цените на новите тол-такси?; За шпионския скандал с Русия, политическите битки в ляво и резултатите от местните избори. Говори председателят на „АБВ\" Румен Петков; Фалшиви био продукти на пазара. Наистина ли са „био\" био храните и кой контролира дали зеленият стикер означава чиста храна? Проверка в „На твоя страна\"; Родители от няколко села, на протест заради уволнена директорка на детска градина;Къци Вапцаров гост в студиото, след като приключи участието си в „Маскирания певец\"; ", "date": "2019.11.18", "title": "Теми и гости в сутрешните блокове на телевизиите на 18 ноември"}
{"url": "http://www.cross.bg/provede-chasa-kyustendil-1618220.html", "text": "/КРОСС/ От 9.30 ч. в зала „Сердика\" в София Хотел Балкан ще се проведе дискусионен форум „Да извадим успеха от анонимност\".От 10.00 ч. в централата на КНСБ в залата на 11-тия етаж Институтът за синдикални и социални изследвания на КНСБ ще представи последните си данни за потребителските цени и издръжката на живот в България.От 10.00 ч. в БТА ще се проведе пресконференция на Центъра за защита правата в здравеопазването, Пациентски организации „Заедно с теб\", Сдружение за развитие на българското здравеопазване и Дара хелп.От 11.00 часа кметът Йорданка Фандъкова ще провери изграждането на нова сграда за разширение към 64 Основно училище „Цар Симеон Велики\".От 11.30 часа - 17 състав на Софийски градски съд ще заседава срещу Кръстин Кацаров.От 13.00 ч. 30-ти състав на Софийски градски съд ще заседава срещу бившия депутат Илия Илиев и Иван Тодоров за купуване на гласове.От 18.30 ч. в галерия „София\" на Столична библиотека пътешествениците Маги и Цветин от \"Вълшебния керван\" ще открият своята фотоизложба \"Картини от Един свят\", посветена на племенните култури.От 19.00 ч. в Американския център ще се проведе вечер на американските индианци.От 19:00 в InterContinental Hotel София ще бъде представено проучването „Жените в корпоративна България\" организирано от Сдружението „Дамски форум\" по случай 10-годишнината от създаването му.От 19.30 ч. в зала „България\" Нов симфоничен оркестър открива 29-ия си сезон.От 19.30 ч. в „Нов театър\" - НДК ще бъде представена постановката „Голямото влизане\".От 20.00 ч. в зала 1 на НДК ще се проведе „КОНЦЕРТ НА 8 РОЯЛА\".От 13.00 часа с мач при мъжете между ВВМУ „Н. Й. Вапцаров\" и Техническия университет в базата на Медицински университет - Варна ще започнат състезанията по волейбол.От 18.00 ч. ще се проведе благотворителен концерт в Grand Mall.От 14.00 часа, \"Зонта клуб\" - Велико Търново ще бъдат дарени книги на \"Аз съм\" на Общинска библиотека - Горна Оряховица.От 11.00 ч. на 4 ет. в Хирургическия корпус (при рисунката на щъркела) за поредна пета година в чест на Световния ден на недоносените, Отделение по Неонатология при „МБАЛ - Добрич\"АД ще отвори врати и посрещне своите най-малки и вече пораснали пациенти.От 11.45 ч. във ФСГ „Васил Левски\" ще се проведе неформално обучение на тема „Безопасен интернет\".От 09.00 часа в Административен съд - Кюстендил ще започне делото по жалби срещу решение на ОИК - Кюстендил за определяне на общинските съветници от провелите се местни избори на 27 октомври. - отразява Венцеслав.От 11.00 часа в Административен съд - Кюстендил ще започне делото по жалба срещу решение на ОИК - Дупница за избор на кмет на Община Дупница. - отразява Венцеслав.От 13.00 часа в Административен съд - Кюстендил ще започне делото по жалби срещу решение на ОИК - Дупница за определяне на общинските съветници от провелите се местни избори на 27 октомври. - по телефона.От 14.00 часа в залата на Община Кюстендил ще се проведе заседание на Общински съвет - Кюстендил. - отразява Венцеслав.От 9.30 ч. в зала 1 Апелативен съд - Пловдив ще разгледа дело по протест на Окръжна прокуратура - Хасково срещу присъда на Н. П. от 8 години лишаване от свобода и глоба в размер на 100 000 лева.От 10.30 ч. в 2 зала Окръжен съд - Пловдив ще проведе дело срещу подсъдимия Йордан Гр., затова че е нарушил правилата за движение по пътищата и при маневра по непредпазливост е причинил смъртта на пешеходеца Й. О.От 11.00 ч. в хотел Империал Пловдив заместник-министърът на земеделието, храните и горите Вергиния Кръстева ще открие в дискусия Клуб Investor „Агробизнес 2020\".Ог 15.00 ч. Районен съд Пловдив ще разгледа дело срещу подсъдимия Кристиан К. за това, че спомогнал за извършване на престъпление.От 10.00 часа до 16.00 часа във военно формирование 48430 - Стара Загора ще се проведе Ден на отворени врати.От 11.00 ч. във фоайето на Оперен театър ще се проведе опера за бебоци „Фа Сол Ла се забавлява\".От 17.30 часа в Зала „П. Р. Славейков\" на Община Стара Загора ще се проведе обществено обсъждане на предложението за промяна в предназначението на съществуващ дългосрочен общински кръг.От 17.30 часа, в залата на Превантивно- информационния център по зависимости към Общински съвет по наркотични вещества - Стара Загора ще се проведе дистанционна секция на Шестия международен научен форум „Интегративни подходи за превенция на зависимости при младежи и в условията на цифровизация\", който е организиран от Южния федерален университет и Академията по психология и педагогика сподкрепата на правителството на Ростовска област, Русия.От 18.00 ч. в РБ „Захарий Княжески\" ще бъде представен новият роман на Нидал Алгафари „Рано или късно\".  ", "date": "2019.11.18", "title": "Предстоящи събития в страната на 18 ноември"}
{"url": "http://www.cross.bg/sofiya-kaloyan-pargov-1618222.html", "text": "/КРОСС/ \"Злобата и омразата ще ни погубят\", предупреди другарите си лидерът на БСП - София Калоян Паргов от трибуната по време на пленума на Националния съвет на социалистическата партия в неделя.Той беше категоричен, че ако този процес на злоба и омраза се задълбочи, ще убие 128-годишната партия. Според него единствената рецепта за отблъскване на общата опасност е съгласието.\"От нас струи злоба и омраза и това много ме притеснява, каза той. - Омраза и злоба по хоризонтала, по вертикала, отляво, отдясно, отгоре, отдолу. Злоба и омраза навсякъде. Ние си говорим с омраза един към друг. Това е огромният проблем! Не е проблем, че има критика на критичната критичност. Подходът, онова, което показваме в комуникацията помежду си като другари, е проблем. И на това се основава бъдещето ни. Онова, което ни предстои в следващите години. Не говоря за идните 6 месеца, защото моят хоризонт не е цикълът отчет и избори. Трябва да мислим в малко по-далечна перспектива\".Калоян Паргов беше категоричен, че термините от Ленинските съботници като \"чистки\", \"разчистване\" и \"прочистване\" са крайни и не подхождат на реториката на БСП.\"Гневът ражда омраза, а съгласието се храни с любов, заяви лидерът на БСП - София. - Мога да продължа с една латинска сентенция, която гласи: \"Където е съгласието, там е победата\". Това е в основата на пътя, който ни предстои да извървим заедно. Но най-напред трябва да си отговорим на три въпроса - какво да правим, как и с кого. Последният въпрос е за съюзниците ни\".Лидерът на БСП - София добави, че всеки в партията носи своята отговорност за резултатите от изборите, без значение от коя страна на барикадата стои.\"За да има добри резултати, трябва да се работи, каза Калоян Паргов. - Извън емоцията, която все още ни държи от местните избори, трябва да разсъждаваме и да анализираме от гледна точка на следващия вот, който е парламентарен. Тогава ще трябва да капитализираме политически този резултат, който постигнахме сега на местния\".Калоян Паргов изказа мнение, че постигнатите резултати от изборите в София са недостатъчни.\"Можеше и още, заяви той. - По принцип съм максималист. Искам обаче да благодаря за огромния труд, който положиха всички в Градската организация през последните две години. Благодаря и на някои от членовете на националното ръководство, защото ги помолих за помощ и я получих. Благодаря и на Сергей Станишев за помощта, която оказа чрез кмета на Будапеща. Мога много да говоря за кампанията. Както винаги, не липсваха и удари под кръста. И преди, и по време, а и след кампанията. Но това сигурно е нормално за нашата партия\".Лидерът на БСП - София благодари и на организациите на партията в Кюстендилска област за постигнатите резултати. За тях той отговаря като член на Изпълнителното бюро на Националния съвет на БСП.\"Техният принос за общия резултат на общинските съветници е с 1300 гласа и с 3300 - за кметовете, каза той. - Запазихме присъствието си и в четирите общини Невестино, Трекляно, Бобов дол и Бобошево, за малко не успяхме да спечелим кметското място в Дупница... Това са резултатите, изводите ги правим сега и ще продължим. Нека обаче след този пленум да излезем малко по-единни и да има съгласие между нас. Искам да подчертая, че говоря за съгласие, а не за съглашателство\".", "date": "2019.11.18", "title": "Калоян Паргов към другарите си в БСП: Злобата и омразата ще ни погубят"}
{"url": "http://www.cross.bg/rodeni-na-noemvri-1618221.html", "text": "/КРОСС/, кмет на Варна;, илюзионист;, изпълнителен директор на \"Елаците-Мед\" АД, член на УС на КРИБ;, медиен и пиар експерт, преподавател в СУ \"Св. Климент Охридски\";, председател на СБХ;, икономист, преподавател в катедра \"Счетоводство и анализ\" в УНСС;, конституционен съдия; ", "date": "2019.11.18", "title": "Родени на 18 ноември"}
{"url": "http://www.cross.bg/sega-chasa-monitor-1618223.html", "text": "/КРОСС/  - За втора пенсия всеки внася средно 61 лева на месец, а е натрупал под 4000 лв.; - 1200 лева заплата за студент социален работник; - Преди срещата с Тръмп във Вашингтон: Борисов на конгрес на ЕНП в Загреб, избират нов лидер на евродесните; - Глобиха 43 000 шофьори в акция „Зима\"; - БДЖ стяга стари „Шкоди\" за 20 млн. лева; - Доходността на фондовете за втора пенсия е от 0.38 до 3.23%; - 331 избягаха от катастрофи като Петко с камиона; - Огън в БСП. но с уговорка: Сега не е време за оставки; - Как се спасяват хора с мозъчен тумор, по-голям от мозъка;- Бащата на починало при операция на зъб момче: Съдът ни посече!; - Никой не вярва, че орязването на болничните ще спре злоупотребите; - Спецпрокуратурата получи още 1 млн. лв. за 2019 г.; - Съдът задължи София да освети проекта за горене на боклука; - Строителството на част от „Струма\" тръгва от 45.5 млн. лв. за километър; - Партиите с безплатни централи; - След 7 часа заседание на пленума на „Позитано\": Избори и разкол в БСП; - Доц. Д-р Атанас Мангъров, началник на Клиниката по детски инфекциозни болести в Инфекциозна болница - София: За вируса, предизвикал загиването на детето, няма профилактика или ваксина; - Предприемачът Желю Ганчев: Италианци и българи са източили от вецове у нас 40 млн. евро. Имам документи, мога да го докажа и в съда, ако се наложи; - Илияна Йотова, вицепрезидент на България Чрез големия разговор за бъдещето на България да възстановим връзките помежду си; - Проф. Христо Пимпирев, директор на Българския антарктически институт: Проект ще изследва полярниците в екстремни условия на Антарктида; - Д-р Владимир Иванов, кардиолог в МБал-Пазарджик: Не се чувствам герой, че спасих петима за ден; - Полярник номер едно проф. Христо Пимпирев пред „Труд\": Купуваме нов изследователски кораб за Антарктида; - Нинова направи вярна кампания - не посочи другари за кметове, но точно те бяха избрани; - Всички говорят за него, никой не го е виждал; - Голямата пенсионна бомба; - Качествени избори трудно се правят с калпави партии; - Във все повече страни ваксините стават задължителни; - Електронният дневник - за едни тежест, за други облекчение; - Каравелов сам ни го е казал; - Защо е нервен победителят?; - „Борисов-Тръмп\": пробив или „конграчюлейшънс\"; - Разходите в Бюджет 2020 не са достатъчно прозрачни; ", "date": "2019.11.18", "title": "Преглед на печата за 18 ноември"}
{"url": "http://www.cross.bg/kyltyrata-roman-bulgarski-1618263.html", "text": "/КРОСС/ Проектът \"Нов български роман\" е насочен към популяризиране на най-добрите образци на съвременната българска литература в рускоезичното пространство. Споразумението включва съвместна работа по издаването на поредица от книги и организирането на съпътстващи събития в двете страни през следващите три години.Проектът е насочен и към съвместна работа по развитието и поддържането на българско-руския художествен превод.Сред издадените до момента книги по проекта, които се радват на голям читателски интерес, са \"Майките\" на Теодора Димова, \"Естествен роман\" на Георги Господинов, трилогията на Анжел Вагенщайн \"Прокудените. Двадесетият век\" (\"Петокнижие Исааково\", \"Далеч от Толедо\", \"Сбогом Шанхай\").VIII Санкт-Петербургски международен културен форум се организира от Министерството на културата на Руската федерация и тази година се проведе в периода от 14 до 16 ноември. Събитието обединява водещи експерти в областта на културата, обществеността и академичните среди от целия свят.По време на събитието участниците влизат в открит диалог и обмен на опит за развитие на международно сътрудничество и обсъждат актуалните тенденции в областта на културата. Богатата фестивална и концертна програма включва най-добрите руски и чуждестранни театрални представления, гала концерти, филми, специални срещи с известни настоящи режисьори, музиканти, театрални и филмови артисти.Предстои да видим кои ще са следващите български творци, чиито произведения ще бъдат оценени на този голям пазар, какъвто представлява Русия и рускоезичния свят.", "date": "2019.11.18", "title": "В Санкт Петербург подписаха продължение на руско-българското споразумение \"Нов български роман\""}
{"url": "http://www.cross.bg/balastra-kymanov-direktziya-1618245.html", "text": "/КРОСС/ \"Ние сме „за“ това да се строят магистрали, но първо трябва да се спазват законите и да се пази максимално природата\", заяви пред БНР инж. Димитър Куманов от Сдружение и риболовен клуб „Балканка“. От клуба направиха проверки край река Вит при Боаза по сигнали на хора от района.„Най-фрапантното, което видяхме, е един доста голям участък от реката, превърнат в лунен пейзаж - разкопано, изсечени крайбрежните гори, включително дърветата по бреговете на реката. А тяхната основна цел е да пазят брега от ерозия, реката да не го отнася. Цялото нещо е разорано. Има камиони, пълни с речна баластра. Тотално десортиран материал, т.е. от пясък до камъни до 50-60 см. натоварени и пътуват в посока насипа на автомагистрала „Хемус“ под моста на Боаза. Всичко това е абсолютно забранено“, посочи той в предаването \"Преди всички\".След сигнал до Басейнова дирекция, е направена проверка, посочи Куманов и добави: „Имаме протокол, в който казват, че са установили тези неща, обаче нямало извършител. Обадихме им се оттам да дойдат заедно с РИОСВ-Плевен, за да хванете извършителя. 20 минути след това се появиха 3 момчета – охрана и в същия момент техниката все да се маха от площадката“.В писмо до „Хоризонт“ от МОСВ посочват:Инж. Куманов подчерта, че този отговор противоречи на предишен отговор, в който се посочва, че има следи от тежка техника и разкопаване на баластра:„При тези нарушения трябва да хванат нарушителя и да спрат строежа на магистралата, за да спазят закона. Ако го направят, на другия ден ще бъдат уволнени“.„Най-опасното в момента е сечта на крайбрежната растителност, която укрепва бреговете, и копането на баластра в речните тераси. Това води включително до увеличаване риска от наводнения. … Там има „Натура 2000“ със съответни забрани, които сега ги нарушават. Тези зони с техните забрани пазят интересите на местното население“, категоричен е инж. Димитър Куманов.За събота е планиран протест на мястото, каза още той. Другото нещо, което се предвижда, е да се изпрати жалба до ЕК за строежа на магистралата.", "date": "2019.11.18", "title": "Протест и жалба до ЕК заради строежа на магистрала „Хемус“"}
{"url": "http://www.cross.bg/zakona-vurhovenstvoto-fondove-1618247.html", "text": "/КРОСС/ Преговорите за дългосрочния бюджет на Европейския съюз едва започват по същество, а страните вече са се хванали за гушите, опитвайки да приспособят плановете за разходи на блока към политическите му приоритети, се разказва в материал на Балканската мрежа за разследваща журналистика, цитиран от Balkan Insight.Ако има нещо, което да обединява източните държави членки – от вишеградските страни (Чехия, Унгария, Полша и Словакия) до България, Хърватия и Румъния на Балканите – то това е недоволството от хода на разговорите до момента.\"Не приемаме предложенията на финландското председателство за бюджета на ЕС\", заяви полският премиер Матеуш Моравецки в Брюксел в средата на октомври, имайки предвид документ на Финландия – ротационен председател на Съвета на ЕС до края на годината – надграждащ предложението на Европейската комисия от май 2018 г.Три основни въпроса тревожат източните държави що се отнася до многогодишната финансова рамка, която ще определи разходите за периода 2021 - 2027 г.Първият е перспективата за голямо орязване на средствата за много от по-новите държави членки, изключвайки Румъния и България. Причината е по-малкият размер на бюджета като цяло и наред с друго предложенията за намаляване на кохезионните фондове, целящи да се премахнат икономическите различия в ЕС и да се насърчи устойчивото развитие.Следва планът отпускането на средствата да се обвърже със спазването на върховенството на закона.Източните страни се оплакват и от това, което приемат за опит на Брюксел да поеме по-голям контрол върху начина на изразходване на еврофондовете в държавите членки.Заедно тези въпроси задълбочиха разделението между Изтока и Запада в европейското семейство, коментират анализатори.Източните държави членки, всички нетни получатели на еврофондове, се обединяват, докато подготвят позициите си за предстоящите преговори.На Европейския съвет през октомври лидерите на ЕС обсъдиха стратегията за многогодишната финансова рамка и поискаха Финландия да представи ново предложение преди срещата им на върха през декември.Никой не очаква бърз пробив, а прогнозите са преговорите да се проточат след хърватското европредседателство, започващо през януари, и да навлязат в германското през втората половина на 2020 г.Миналия месец Европейският парламент прие резолюция с предупреждение, че забавянето на дългосрочния инвестиционен план на ЕС ще навреди на гражданите и на бизнеса.В документа от октомври Финландия предлага бюджет за 2021 - 2027 г. 1.055% от брутния национален доход на ЕС-27, или приблизително 1.14 трилиона евро. Според експерти това значи намаление с 60 - 65 милиарда евро от вече намаления бюджет, предложен от Европейската комисия през май 2018 г. Хелзинки освен това предлага бюджетът да бъде разделен на три почти равни части, включващи кохезионните фондове, общата селскостопанска политика и останалите политики.В сравнение с първоначалния план на комисията това ще значи допълнително намаляване на кохезионните фондове, от които полза имат най-вече източните държави членки.Брекзит още повече усложнява нещата, защото загубата на вноските от Великобритания, втората по големина икономика в Европа, ще значи дупка в хазната на ЕС.Унгария и Чехия ще са най-големите губещи. И двете се очаква да загубят 24% от средствата в сравнение с бюджета за 2014 - 2020 г. Следващият губещ ще е Полша с намаление 23%. Словакия ще загуби 22%, а Хърватия – 6%.Средствата за България и Румъния се очаква да се увеличат с 8% спрямо предходния бюджет. Въпреки това те стоят редом до Вишеградската четворка и Хърватия.Полша е най-големият бенефициент на еврофондове. В последния дългосрочен бюджет евросредствата представляваха 2.4% от полския брутен вътрешен продукт и бяха сочени като основен фактор страната да устои на икономическата криза, ударила други.Дори и с намалението от 23% Полша ще продължи да бъде най-големият бенефициент с определени за нея 64.4 милиарда евро.Намалението ще засегне основно парите за земеделие и кохезионните фондове, както и средствата за инфраструктурни проекти.В същото време промените в кохезионните фондове за най-бедните региони в блока значат изместване на парите от Централна и Източна Европа към южните държави.Според експерти измененията се дължат отчасти на Брекзит, но отразяват също така увеличаването на благосъстоянието в Централна Европа и необходимостта от повече фондове за научни изследвания, отбрана и управление на мигрантската криза в средиземноморските страни.По думите им Полша също носи част от отговорността предвид влошаването на отношенията с Брюксел след идването на власт на националистката партия \"Право и справедливост\" през 2015 г.През май лидери на 13-те най-нови държави членки подписаха Декларацията от Варшава с искания за реформи в ЕС и за бъдещия бюджет.Премиерът Моравецки изтъкна, че бивши комунистически държави имат по-висок икономически растеж от някои в Западна Европа: \"Ние представляваме почти половината от страните в ЕС и сме локомотивът на икономическия растеж в Европа\", добави той.Полша твърди, че източните страни трябва да получават същото ниво на финансиране в следващия бюджет дори и само защото от икономическото развитие имат полза и страните - нетни вносителки.Следващият бюджет на ЕС трябва да бъде приет с единодушие, което значи, че ще е необходимо Брюксел все пак да намери консенсус.Според Януш Левандовски, бивш еврокомисар по бюджета и сегашен зам.-председател на Комисията по бюджети в Европейския парламент, решението е да се предложат на Полша допълнителни пари от фонд за подпомагане на страните да се откажат от използването на въглища. Левандовски обясни, че преговорите по въпроса са почти завършили, но все още не е ясно дали ще има нови пари, или средствата ще дойдат от намаляването на кохезионните фондове.Пред Балканската мрежа за разследваща журналистика (BIRN) той коментира, че предложените промени в методологията на бюджета не са случайни, а имат за цел да убедят данъкоплатците в Германия и скандинавските страни да финансират държавите, обвинени в подкопаване на ценностите на ЕС.\"В законодателното предложение, обвързващо бюджета с върховенството на закона, я има тоягата – условието за върховенство на закона, но го има и моркова – предложихме специален инструмент, който ще ни позволи да финансираме чрез грантове неправителствени организации, които насърчават европейските ценности, и това ще може да става, без да се иска разрешението на съответните правителства. Има го и ясното изявление, че крайните бенефициенти не трябва да страдат, ако бъдат спрени фондове заради нарушения на върховенството на закона. Ако това се случи, правителствата са отговорни да изплатят парите не бенефициентите\", обясни Левандовски.Унгария е един от най-големите бенефициенти на структурните и кохезионните фондове и през изминалите седем години е получила 39 милиарда евро. Те може да намалеят до 31 милиарда, а унгарската вноска в хазната на ЕС да се увеличи до 10 милиарда евро от 7.6 милиарда.\"Предложената от комисията версия е неприемлива. Трябва да бъде променена\", каза шефът на кабинета на премиера Виктор Орбан Гергей Гуяш миналия месец. \"Ако Великобритания напуска ЕС, бюджетът на ЕС ще се свие с 12-13% и това е максималното намаление, което ние можем да приемем. Всъщност ние бихме искали да увеличим финансовата си вноска, но изглежда, че няма консенсус за това. Новият бюджет не може да бъде неблагоприятен за Централна Европа\", добави той.\"Въпреки че разликите в стандарта на живот намаляват през последните седем години, те далеч не са изчезнали. Ние използвахме нашите европейски фондове по много ефективен начин и спазвахме стриктна бюджетна политика. Защо трябва да бъдем наказвани? Не мислим, че страните с хлабава бюджетна дисциплина трябва да бъдат възнаграждавани\", подчерта Гуяш.Патрик Сихерле, анализатор от базирания в Будапеща тинк-танк Political Capital, коментира, че 12-13% намаление в цялостния бюджет на ЕС звучи прекалено оптимистично: \"Много зависи от германската позиция. Ако германците искат да плащат малко повече, може и да избегнем драстично намаление от 24%.\"От друга страна, изтъкна той, трябва да се вземе предвид, че някои унгарски региони са се развили добре и са задминали най-бедните региони в Италия и Гърция. Парадоксално, това значи, че Унгария, подобно на по-голямата част от Централна Европа, ще трябва да плати за икономическия си успех.Предвид разногласията с Брюксел за върховенството на закона не е изненадващо, че Будапеща е против обвързването на еврофондовете с доброто поведение. Тъй като обаче се очаква новият механизъм да бъде приет с квалифицирано мнозинство в съвета, Унгария, изглежда, отстъпва от предишния си \"пълен отказ\".\"Не мисля, че е напълно ирационална идеята да се въведе нещо такова\", каза Гуяш пред BIRN. \"Но предвид предишния ни опит се страхуваме, че то ще бъде използвано за други цели. Трябват ни гаранции, че няма да се използва за решаване на политически дебати\", допълни той, имайки предвид последиците от оказа на Унгария да приеме квотите на ЕС за мигранти по време на бежанската криза през 2015 г.Според Сихерле едно по-голямо орязване на средства е реален риск за унгарската икономика, която зависи от еврофондовете, съставляващи около два до четири процента от БВП.При управлението на премиера Андрей Бабиш Чехия възприе по-евроскептична позиция, доближавайки се до Полша и Унгария и защитавайки се от критиките на Брюксел за нарушения на върховенството на закона. Това повлия и на чешката позиция в бюджетните преговори, като Прага се присъедини към страните, протестиращи срещу предложеното намаление.\"Чешката република определено ще действа като \"приятел на кохезията\", защитавайки повече пари за кохезионната политика\", коментира Вит Банес, експерт по ЕС в пражкия университет Metropolitní univerzita Praha.За разлика от другите страни от Източна Европа обаче Чехия, изглежда, се е примирила с намаляването на средствата. Европейската комисия предложи 24% орязване, което значи, че страната ще получи 17.8 милиарда евро между 2021 и 2027 г.\"Можем да работим с това, въпреки че е едно от най-големите намаления в държавите членки\", каза Милена Хрдинкова, държавен секретар по европейските въпроси, на министерска среща през септември, като добави: \"Трябва ни повече власт, за да решаваме къде да вложим тези фондове.\"Наскоро Бабиш поиска Брюксел да разреши на държавите членки да взимат решения за разпределението на средствата според собствените си приоритети, без ненужни административни и други проверки. Той атакува използването на еврофондове за \"конференции и семинари\" и поиска повече разходи за конкретни проекти като магистрали.Прага е критична и към плановете за увеличаване на бюджетните разходи за външна политика, отбрана и \"Фронтекс\", защото гледа на това като на придвижване на Европа към \"супердържава\" и риск за отношенията със САЩ.За разлика от Унгария и Полша Чехия не е против плановете на ЕС средствата да зависят от позициите на страната към въпроси като върховенството на закона, климатичните промени и квотите за бежанци.Според експерти една от причините е, че Прага е в деликатна позиция, тъй като Вера Йоурова, чешкият еврокомисар, получи портфолио \"ценности и прозрачност\", въпреки че Бабиш е разследван по твърдения за конфликт на интереси между ролята му на премиер и големия му бизнес.През септември Хрдинкова призова за ясно дефинирани условия, оценяващи спазването на върховенството на закона, за да се избегне предубедено отношение.Съседна Словакия също създаваше проблеми на ЕС в последните години заради квотите за мигранти и отхвърлянето на международни конвенции като Истанбулската.Когато стане въпрос за бюджетните преговори обаче, Братислава иска да се представи като надежден съюзник. Страната изрази подкрепа за плановете на ЕС за борба с климатичните промени и застана зад защитата на върховенството на закона в блока.Въпреки че се готви за 23% намаление на средствата, вноската ѝ ще се увеличи с 60% през 2021 - 2027 г.Приоритетите на Словакия в бюджетните преговори засягат кохезията и парите за земеделие. Страната ще настоява и за повече гъвкавост в начина на разпределение на средствата.Стане ли въпрос за обвързването на еврофондовете с върховенството на закона, Словакия казва, че е отворена за дискусии и мисли, че правилата трябва да се следват от всички, включително и от западните държави членки.С 27.2 милиарда евро, определени за Румъния в проектобюджета (8% увеличение спрямо последната многогодишна финансова рамка), Букурещ има по-малко причини да се оплаква от останалите. Въпреки това подкрепя усилията на други държави за запазване на бюджетните средства.Европейската комисия заплаши страната със санкции заради отслабването на антикорупционното законодателство и атаките срещу съдебната независимост.Букурещ не е заявил позиция за въпроса с върховенството на закона, но според анализатори вероятно ще се противопостави или най-малко ще игнорира всичко, което би засегнало средствата ѝ.Подобно на Румъния, парите за  също ще се увеличат. За нея са определени 8.9 милиарда евро – увеличение с 8%.В предстоящите преговори според анализатори София ще опита да осигури повече фондове за кохезия и земеделие, отколкото инвестиции в иновации и околна среда, за което се очаква да настоява новата Еврокомисия.Премиерът Бойко Борисов многократно подчерта, че единственият начин България да настигне останалата част от ЕС е да постави повече фокус върху по-слабо развитите региони.Според експерти страната може да се присъедини към клуба против обвързването на фондовете с върховенството на закона.По думите на Ясен Георгиев, изпълнителен директор на Института за икономическа политика в София, новият механизъм може да засегне България, колкото и обичайните заподозрени Унгария и Полша. \"Страната постоянно е критикувана за недостатъци в съдебната система и борбата срещу корупцията. Напредъкът в тези области все още се следи от Еврокомисията в рамките на Механизма за сътрудничество и проверка\", напомни той.Всички високопоставени български политици запазват мълчание по въпроса.Като най-новата държава - членка на ЕС, Хърватия е възприела внимателен подход в бюджетните преговори, смятат експерти. Страната ще получи 8.8 милиарда евро, което е намаление с 6%. Но Загреб вероятно няма да възразява твърде шумно.Хърватскатa платформа за международна гражданска солидарност (CROSOL), базирана в Загреб организация с нестопанска цел, коментира, че основният политически приоритет на правителството е присъединяване към Шенген. Поради тази причина е малко вероятно да влезе в конфронтация с друга държава членка, за да не бъде блокиран процесът, се посочва в изявление на организацията до BIRN. Тя очаква неутрални позиции от Хърватия по повечето въпроси, включително и в областта на върховенството на закона.Предстоящото ѝ европредседателство ще значи, че тя ще трябва да изслушва другите, вместо да прокарва собствените си приоритети, смятат експертите.Въпреки че Хърватия обяви подкрепа за механизма за върховенството на закона, според анализатори тя е заела мека позиция, когато Брюксел е критикувал източните държави членки за нарушения на тези принципи.CROSOL е на мнение, че това се дължи отчасти на собствената пъстра ситуация на Хърватия във връзка със защитата на демократичните институции. \"Не може да се очаква Хърватия да заеме ясна и силна позиция за санкциониране на държави членки за нарушаване на върховенството на закона\", допълва организацията.", "date": "2019.11.18", "title": "Бюджетните преговори задълбочиха разделението между Изтока и Запада в ЕС"}
{"url": "http://www.cross.bg/zhyrnalisti-asotziatziyata-slovoto-1618227.html", "text": "/КРОСС/ Асоциацията на европейските журналисти - България (АЕЖ-България) настоява в официална позиция премиерът Бойко Борисов да поеме ангажимент, че натискът върху свободата на словото ще бъде преустановен и че няма да толерира арогантно отношение към журналисти от страна на членове на кабинета му или партийни функционери на ГЕРБ, съобщиха от Асоциацията.В писмото се посочват няколко примера за натиск върху журналисти. Един от тях е реакция на финансовия министър Владислав Горанов на въпрос на журналист от Българска свободна телевизия за новите правила за изплащане на болничните, която от Асоциацията квалифицират като заплаха и настояват за извинение от министъра.Друг случай, описан в декларацията,  е натискът върху варненска журналистка от телевизия \"Черно море\", след като е подложена на унижение заради въпроси, които е задала на кмета на Варна Иван Портних.\"Всички тези сюжети от последните дни говорят за политико-олигархичния модел, който сериозно застрашава свободата на словото в България\", се посочва в позицията на Асоциацията на европейските журналисти.", "date": "2019.11.18", "title": "АЕЖ-България настоява Борисов да не толерира арогантно отношение към журналисти"}
{"url": "http://www.cross.bg/bulgariya-voiina-izbori-1618218.html", "text": "/КРОСС/  - Под ръководството на папа Урбан II във френския град Клермон започва Събор на католическата църква, на който е огласена Свещената война - кръстоносните походи. - Според легендата, Вилхелм Тел прострелва със стрела ябълка, поставена върху главата на сина му. - При най-големия пожар в историята на Краков половината сгради в града са изпепелени. - Дмитрий Менделеев създава в Москва Руско химическо дружество. - Между градовете Тур и Париж е установена пощенска връзка с използване на гълъби. - Открита е Първа Софийска девическа гимназия.- Открита е жп линията София - Перник (34 км). - САЩ и Обединеното Кралство сключват договор за строежа на Панамския Канал. Строежът трае 10 години. По време на строителството му живота си са загубили общо 27 500 работници.- Балканска война: Поражение на България от Османската империя в Чаталджанската операция. - Балканската война: Победа на Сърбия срещу Османската империя Битолската битка. - Първа световна война: Завършва Битката при Сома, започнала на 1 юли 1916.- Латвия обявява национална независимост от Съветска Русия. - Провеждат се избори за 21 Обикновено народно събрание на България, които са спечелени от управляващата коалиция на Демократическия сговор.- В Ню Йорк се състои премиерата на първият озвучен анимационен филм на Уолт Дисни с героите Мики Маус и Мини Маус.- Червената армия преминава границата с Манджурия и окупира част от страната. - Германия и Италия декларират, че признават испанското правителство на генерал Франко.- На парламентарните избори в България побеждава Отечествения фронт, доминиран от представители на БКП. - В Гвиана 911 членове на сектата Храм на народа извършват масово самоубийство. - При пожар в Лондонското метро загиват 30 души.- Етиопското правителство обявява хуманитарна криза в северната част на страната, където гладуват над 5 милиона души. - Българската опозиция провежда първия си масов митинг на площада пред Храм-паметника Свети Александър Невски.- След 3-месечна обсада, хърватският град Вуковар капитулира пред обсаждащите го сили на Югославската народна армия и сръбски паравоенни групи. - В резултат на възникнал пожар в Тунела под Ла Манш са ранени над 30 души. - Президентът на България Желю Желев провежда последователни консултации с парламентарните сили по въвеждане на валутен борд. - Излъчена е първата емисия на bTV новините. - Провежда се втори тур на Президентските избори в България, спечелени от Георги Първанов с вицепрезидент Ангел Марин. - Масачузетс става първият щат на САЩ, който дава право на брак на хомосексуални двойки. ", "date": "2019.11.18", "title": "18 ноември в историята"}
