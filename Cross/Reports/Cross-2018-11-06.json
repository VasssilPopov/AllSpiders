{"url": "http://www.cross.bg/ninova-pravovata-durzhava-1588329.html", "text": "/КРОСС/ „Каните се за пореден път да нанесете удар по правовата държава, законността и реда, по който се приемат законите в страната“. Това каза председателят на ПГ на „БСП за България“ Корнелия Нинова от парламентарната трибуна. Тя обясни, че мнозинството иска да се отвори точката Държавен бюджет, да се обсъжда тази вечер, а утре да бъде гласувана като първа точка в дневния ред, без да са приети данъчните закони. „Не правете този пореден гаф. Спрете с униженията на институцията парламент“, призова тя. Нинова заяви, че няма как да бъде приет големият бюджет, в който са заложени числа, в резултат на данъчни закони, които към момента не са приети. „Спрете да газите Конституцията, парламентаризма, институционализма, правовата държава и реда в страната. Искам разбирателство и разум, за да се сложи ред в работата на Народното събрание“, призова още Корнелия Нинова. ", "date": "2018.11.06", "title": "Корнелия Нинова към управляващите: Спрете да газите Конституцията, парламентаризма и правовата държава"}
{"url": "http://www.cross.bg/lynata-baza-roskosmos-1588321.html", "text": "/КРОСС/ Шефът на Роскосмос, Дмитрий Рогозин заяви, че руската лунна програма има амбициозна цел - създаването на база, чийто постоянни обитатели ще са роботи-аватари, съобщава РИА Новости. ", "date": "2018.11.06", "title": "Русия праща роботи да строят на Луната"}
{"url": "http://www.cross.bg/razvitie-predstaviteli-regionalnoto-1588326.html", "text": "/КРОСС/ Заместник-министърът на регионалното развитие и благоустройството Деница Николова ще открие дискусия за обсъждане на предлаганите промени в Закона за регионалното развитие. Тя ще се проведе утре - 7 ноември 2018 г., от 12:30 часа, в хотел „Интер “, град София. Форумът ще се предава на живо и по интернет в официалния сайт на МРРБ: , като ще бъде активирана и възможност за коментари и въпроси в реално време.На форума ще бъдат коментирани промяната в териториалния обхват на районите от ниво 2, оптимизация на системата от стратегически документи за регионално и пространствено развитие, както и промени в съставите, отговорностите и функциите на звената и органите за управление на регионалното развитие. Поканени за участие са народни представители, областни управители, представители на управляващите органи на оперативните програми, Националното сдружение на общините в Република България, представители на организации на работодатели и синдикати, представители на академичната и научната общност, неправителствени граждански организации, секторни министерства. ", "date": "2018.11.06", "title": "Деница Николова ще открие дискусия за обсъждане на предлаганите промени в Закона за регионалното развитие"}
{"url": "http://www.cross.bg/zhena-narkotitzi-grypata-1588316.html", "text": "/КРОСС/ Специализираният съд е определил мярка за неотклонение „задържане под страна“ на участниците, сред тях е и 77 – годишна женаГрупата е неутрализирана при спецакция на ГДБОП на 1 ноември 2018 година под ръководството на Специализираната прокуратура. В хода на разследването в членовете на групата са открити различни количества наркотици. Установено е, че минути преди спецполицаите да предприемат претърсване в жилището на възрастната жена, тя изхвърлила през прозореца плик с близо четвърт килограм марихуана и опитала да се освободи от друго количество - в тоалетната чиния.Изяснено е, че групата е действала от лятото на 2017 г, а неин лидер бил внукът на 77-годишната столичанка. По първоначални данни, когато той отсъствал  възрастната жена разфасовала кокаин и марихуана на дози и ги продавала в дома си на клиенти след уговорка по телефона.Трима от задържаните са с криминални регистрации в полицията, а лидерът – в изпитателен срок на предходно условно осъждане за разпространение на наркотици.С решение на Специализирания наказателен съд на четиримата е наложена постоянна мярка за задържане. Повдигнати са им обвинения. Работата по случая продължава.", "date": "2018.11.06", "title": "Служители на ГДБОП неутрализираха престъпна група за разпространение на наркотици в столичния квартал “Люлин“"}
{"url": "http://www.cross.bg/pomosht-gyokov-ednokratnata-1588328.html", "text": "/КРОСС/ „ПГ на „БСП за България“ няма да подкрепи предложения от правителството Бюджет за 2019 г., защото не може нормално мислещ и социално ориентиран човек да подкрепи едно такова творение“. Това каза народният представител от ПГ на „БСП за България“ Георги Гьоков от парламентарната трибуна. Той добави, че бюджетът на правителството за 2019 г. е представен като най-силния за годините на Прехода и с много силна социална насоченост. „Това предизвиква само смях. Може управляващите да го определят като по-добър от миналогодишния, защото предизборно ще харчат повече пари, но не могат да го определят като добър като цяло“, заяви Гьоков. Народният представител каза още, че основните проблеми, чието решение очаква обществото, са демографската катастрофа, интегрирането на етническите малцинства, размерът на социалните плащания и пенсиите. „Повече от 10 години от присъединяването на България към ЕС, страната ни продължава да изостава от останалите страни в много области и да има много проблеми свързани с ниските доходи, бедността, неравенствата, пенсионната система, образованието и здравеопазването и много други. Социалната политика не може да се регулира на европейско равнище, затова тези проблеми трябва да ги решим сами“, коментира Гьоков.„Никой не вярва, че с предвидените 5,7% увеличение на пенсиите и то от първи юли ще се компенсира инфлацията и ще е достатъчно за над  2 млн. български пенсионери да живеят поне както са живели през 2018 година“, каза още Георги Гьоков. Той заяви, че на всички трябва да е ясно, че няма да е възможно  с „увеличената“ от 207,60 на 219,43 лв., и то от 1 юли минималната пенсия за осигурителен стаж и с „увеличената“ от 125,58 на 132,74 лв. социалната пенсия за старост,  хората да купуват храна и лекарства и да живеят нормално.„Отговорете ми как замразяването на размера на обезщетенията за отглеждане на малко дете от 1 до 2 години за поредна година на 380 лева ще стимулира младите работещи и осигуряващи се хора, да раждат и отглеждат дете със суми, които са близки до линията за бедност“, обърна се Гьоков към управляващите. Той добави, че като прибавим към това невъзможността младите семейства да ползват детски ясли и градини, за да може родителят да се върне по-рано на работа, положението става трагично.“Нашето алтернативно предложение ще е това обезщетение да е равно на минималната работна заплата за страната за 2019 г.“, обясни Георги Гьоков. Той обяви, че чрез Държавния бюджет за 2019 г. се замразяват:         месечните помощи за деца; еднократната помощ при бременност; еднократната помощ при раждане; еднократната помощ при раждане на близнаци; еднократната помощ при осиновяване на дете; еднократната помощ при за майките студентки; еднократната помощ при дете с трайни увреждания; месечните помощи за дете до 1 година на неосигурена майка;месечната помощ за отглеждане на близнаци; месечната помощ за деца с трайни увреждания; средно месечния доход за придобиване право на помощи; еднократната помощ за първокласниците; гарантирания минимален доход. „Провежданата от правителството политика не само, че не може да намали бедността и неравенството, а създава сериозни предпоставки за задълбочаването му в чисто краткосрочен план“, завърши Георги Гьоков.„Бюджетът на ДОО няма ясна визия за борба с ниските доходи на българските граждани. Липсва предсказуемост и предвидимост. Каква сигурност даваме на тези, които внасят своите осигуровки в системата, когато я реформираме всяка година?“. Това каза от парламентарната трибуна народният представител Надя Крисурска. Тя добави ,че максималният осигурителен доход трябва да бъде увеличен значително и тези, които получават повече трябва да внасят солидарно в осигурителната система. „Отново бедните ще дават повече от богатите“, заяви Клисурска.  Тя каза още, че управляващите не дават необходимото на безработните и майките с малки деца, отнемат и от пенсионерите, защото занижават приходната част на бюджета необосновано. „За майките се запазва сумата от 380 лв. за втората година от майчинството, тази сума е крайно недостатъчна за отглеждането на едно дете. Ние искаме обезщетението за втората година от майчинството да се обвърже с минималната работна заплата, защото е справедливо“, заяви народният представител.„Увеличението на старите пенсии с 5,7% е средно 14 лв. за пенсиите на 1,5 млн. български граждани. Има ли пари за това? Естествено, че има, но те се разпределят от един човек, чрез постановления, и то за общини, близки до управляващите“, заяви народният представител Виолета Желева.  Тя добави, че с това увеличение на пенсиите ще се увеличи разликата между доходите на пенсионерите. „Минималното обезщетение за безработицата също няма да се увеличи, то остава 9 лв. на ден. Как човек, който е останал без работа ще живее един месец с тези средства“, попита тя. Желева се обърна към управляващите и призова да кажат на своите избиратели, че в България няма бедни хора, след като предлагат те да получават такива доходи. „Какво социално има в това, че в почти всички социални плащания остават замразени. Даването на няколко милиона повече не е реформа, ако не се подобри трайно животът на гражданите“, заяви Виолета Желева.  ", "date": "2018.11.06", "title": "Георги Гьоков: Бюджетът за 2019 г. е представен като най-силния и социален за годините на Прехода. Това предизвиква само смях"}
{"url": "http://www.cross.bg/iiotova-iliyana-vitzeprezidentut-1588327.html", "text": "/КРОСС/ Илияна Йотова откри изложбата „Спасени съкровища на България\" в Националния археологически институт с музей при БАН„В тези ценни предмети е кодирана история, която не е за продан. Паметта не е за продан.\" С тези думи вицепрезидентът Илияна Йотова откри изложбата „Спасени съкровища на България\" в Националния археологически институт с музей при БАН (НАИМ). Експозицията представя 300 културно-исторически ценности, спасени през последните десетилетия от иманярство и нелегален трафик, благодарение на органите на Министерство на вътрешните работи.„Унищожаването на тези предмети безвъзвратно къса страници от древната ни история, в които остават бели петна. Откъснат от средата си, всеки един от предметите губи от своята стойност, защото губи най-ценното - своята биография\", отбеляза вицепрезидентът.Илияна Йотова подчерта, че битката с иманярството и фалшифицирането на антики е сложна и дълга, изисква координираните усилия на институции и общество както на национално, така и на международно ниво. Вицепрезидентът посочи, че в обществото ни липсва достатъчна чувствителност към похищението на ценности. „Тази изложба търси и трябва да намери събудената отговорност на всички нас\", заяви Илияна Йотова.Благодарности вицепрезидентът изказа към НАИМ и 18-те музея в различни части на България, които са събрали ценните експонати. „Изложбата нямаше да бъде възможна без обединените усилия на държавата, институциите и обществото\", посочи Илияна Йотова. Вицепрезидентът благодари за отговорната и професионална работа на служителите на Министерство на вътрешните работи и за подкрепата на Министерство на културата и Столична община.„Съкровищата от изложбата са още по-ценни, защото са спасени. Тя трябва да бъде посетена от повече хора, трябва да доведем децата си, да я видят туристите\", заяви Илияна Йотова. ", "date": "2018.11.06", "title": "Вицепрезидентът: Паметта не е за продан"}
{"url": "http://www.cross.bg/meditzina-iliyana-trydova-1588310.html", "text": "/КРОСС/ В сряда,  вицепрезидентът Илияна Йотова ще открие Първи конгрес по трудова медицина и експертиза на работоспособността с международна конференция по проекта „ЕПСИЛОН“.Големият научен форум с широко международно участие ще се проведе под патронажа на вицепрезидента. Основни организатори са Българското академично дружество по трудова медицина и Факултетът по обществено здраве при Медицински университет, София.", "date": "2018.11.06", "title": "Илияна Йотова ще участва в откриването на форум за трудовата медицина"}
{"url": "http://www.cross.bg/elba-bond-piiipul-1588322.html", "text": "/КРОСС/ Идрис Елба, който феновете на Джеймс Бонд искат да е следващият изпълнител на ролята на агент 007, бе обявен за най-сексапилен жив мъж от сп. \"Пийпъл, предаде Ройтерс. Роденият в Лондон 46-годишен актьор заяви, че не можел да повярва, когато научил вестта от списанието. Той все пак довери, че усещането е приятно и че това е приятна изненада.Той е сред най-известните британски актьори - спечели \"Златен глобус\" за ролята си в детективския сериал \"Лутър\" на Би Би Си, снимал се е в американския сериал \"Наркомрежа\" и филмите \"Тор: Богът на гръмотевиците\" и \"Тор: Светът на мрака\".Сред другите актьори и певци, получили същото признание от списанието в предишни години, са Блейк Шелтън, Крис Хемсуърт, Адам Лавин, Джордж Клуни, Чанинг Тейтъм. Само двама други небели мъже - афроамериканската звезда Дензъл Уошингтън през 1996 г. и Дуейн Скалата Джонсън, чиято майка е родом от Самоа, а баща му е чернокож канадец, през 2006 г. са печелили също въпросната титла, откакто \"Пийпъл\" започна да я присъжда през 1985 г.Фенове подеха кампания в полза на Елба, сина на африкански имигранти във Великобритания, за да поеме щафетата от Даниъл Крейг като секретния агент Джеймс Бонд във филмовата поредица, след като следващият филм от нея трябва да се появи по екраните през 2020 г. През август Елба подхрани слуховете, че ще бъде първият чернокож актьор в образа на Бонд, когато постна послание в Туитър, използвайки един от характерните му изрази \"Казвам се Елба, Идрис Елба\". Няколко дни по-късно той отрече, че това ще се случи.", "date": "2018.11.06", "title": "\"Пийпъл\" обяви кой е най-сексапилният мъж на 2018"}
{"url": "http://www.cross.bg/petkov-rabotata-chyzhbina-1588325.html", "text": "/КРОСС/ Председателят на ПП АБВ Румен Петков и експерти на партията връчиха на правосъдния министър Цецка Цачева официалната позиция по придобиване на българско гражданство и по работата с българите в чужбина. Позицията е изготвена във връзка с арестите и последните събития в Държавната агенция за българите в чужбина. Пред министъра на правосъдието Румен Петков изрази силно безпокойство от възможността към момента за субективна преценка на ръководството на Държавната агенция за българите в  чужбина относно документите на кандидатстващите, безпокойство от липсата на прозрачност и от това, че служителите ДАБЧ могат да елиминират  документи от комплекта, подаден от всеки един от кандидатите и по този начин да обезсмислят кандидатстването им, безпокойство и от политическата спекула с даването на гражданство. Петков определи като тревожен и факта, че получаващите гражданство се регистрират целево на един адрес, в това число, по трафопостове. Това променя изборната география и фалшифицира изборния резултат, което е пряк удар върху демокрацията. Румен Петков предостави на Цецка Цачева изключително силен доклад, изработен от Ивайло Калфин в качеството му на вицепремиер и министър на външните работи от края на 2007 година, където се разглежда детайлно работата в Агенцията и се отделя много сериозно място на диаспората, привличането на работна ръка от чужбина, възможностите държавата да подкрепя българското самосъзнание. Правосъдният министър прие документа с благодарност и отправи покана към АБВ за по-нататъшно експертно участие в цялостната промяна на нормативната уредба, която формулира работата на ДАБЧ. Петков изрази удовлетворение от срещата и готовност партията да се включи в работата по промените за работата на Държавната агенция за българите в чужбина с потенциала на ПП АБВ.  ", "date": "2018.11.06", "title": "Румен Петков връчи на Цецка Цачева официалната позиция на АБВ по придобиване на българско гражданство "}
{"url": "http://www.cross.bg/internet-dogovor-burnurs-liii-1588324.html", "text": "/КРОСС/ Тим Бърнърс-Лий е създателят на World Wide Web, като именно заради това днес имаме интернет и сайтове в познатият им вид. Според него обаче развитието на глобалната мрежа е поело по грешен път, предава technews.bg.Един от пионерите на съвременния интернет, Тим Бърнърс-Лий, заговори в понеделник за нуждата от глобален \"договор\", който да гарантира, че интернет остава \"безопасен и достъпен\" за всички.\"\", каза компютърният учен, който през 1989 г. изобрети интернет като платформа, по време на Web Summit - най-голямото технологично събитие в Европа.\"\", допълва той.Подобно на други пионери в технологиите, Бърнърс-Лий вижда интернет като платформа, която трябва да отваря пред хората нови хоризонти. Затова той е разочарован от начина, по който се развива глобалната мрежа.\"\", казва Уеб Фондацията на Бърнърс-Лий.Той очертава необходимостта от нов договор за функционирането на мрежата. \"\", добави той, цитиран от phys.org.64-годишният технологичен пионер иска правителствата, компаниите и гражданите да подпишат \"пълен договор\" за мрежата до май 2019 г. Това е дата, която се счита за преломна - очаква се тогава за първи път онлайн да са 50% от хората по света.Френското правителство и интернет гигантите Google и Facebook подкрепят принципите на предложения договор. Сред тях са зачитане на правото на личен живот на хората, както и гаранции, че всеки може да се свърже към интернет.Двете големи фирми вече имат пряко влияние върху почти три четвърти от целия трафик в интернет, благодарение на огромното количество приложения и услуги, които предлагат - такива като YouTube, WhatsApp и Instagram.\"\", коментира политическият директор на фондацията Ненна Нваканма.", "date": "2018.11.06", "title": "Създателят на WWW: С интернет всичко се обърка"}
{"url": "http://www.cross.bg/stranata-nasledstvo-glavnata-1588315.html", "text": "/КРОСС/ Над 300 експоната, спасени за страната при различни акции на МВР, са изложени в Националния археологически институт с музей при БАН. Изложбата е озаглавена „Спасените съкровища на България“. Тя е част от събитията на Европейската година на културното наследство, а откриването й съвпада със седмицата, в която се чества Денят на българската полиция – 8 ноември. На церемонията по официалното й откриване тази вечер ще присъства министърът на вътрешните работи Младен Маринов.„Спасените съкровища на България“ е плод на неуморния труд на служителите на МВР от Главната дирекция „Национална полиция“, Главната дирекция „Борба с организираната престъпност“, Главната дирекция „Гранична полиция“, областните дирекции на МВР в страната и музейните институции в борбата им за опазване на българското културно наследство.Изложените над 300 експоната илюстрират всички периоди в хилядолетната история на днешните български земи. С усилията на служители от различни структури на МВР културно-историческите ценности са спасени от нелегален износ, незаконна търговия или сериозно увреждане и са съхранени за националната памет. Сред тях се открояват най-голямата известна досега колективна находка от медни брадви от втората половина на V хилядолетие пр. Хр., коринтски шлем от края на VI в. пр. Хр., колективна находка от златни накити и бронзови предмети от средата на  II хил. пр. Хр. и икони от Тревненската школа.Годишно у нас се водят по около 120-140 досъдебни производства за незаконна археологическа дейност, каза на специална пресконференция преди откриването на изложбата главен инспектор Ангел Папалезов, началник на сектор „Културно-исторически ценности“ в ГДНП. Според него, направено е немалко по отношение на нормативната рамка, но сега е много важно обществото да промени мисленето си, за да се противопостави на набезите на иманярите, които навлизат в археологическите обекти, разрушават ги, разпродават историческото ни минало, а така се губи възможността за запазването им като национално съкровище, за попълване на историята на региона, както и за развитие на местните политики, свързани с културния туризъм.Важно е хората да осъзнаят, че културно-историческото наследство не е само за музеите, а и за хората. Когато допускаме то да напуска пределите на страната ни, губим национална идентичност, каза на свой ред главен инспектор Емил Александров от ГДБОП.", "date": "2018.11.06", "title": "Над 300 ценни исторически експоната, спасени от МВР, са изложени в Националния археологически музей"}
{"url": "http://www.cross.bg/godina-byudzheta-nzok-1588314.html", "text": "/КРОСС/ „Няма да подкрепим предлагания Закон за бюджета на НЗОК. Не искаме да влизаме в ситуация, когато съдебни искове ще бламират изпълнението на закона“. Това каза народният представител от ПГ на „БСП аз България“ доц. Георги Йорданов от парламентарната трибуна. Той добави, че НЗОК ще изплаща само тези дейности, които са извършени от лекар, само с един трудов договор, и попита- дали това не противоречи на Кодекса на труда. „Големият въпрос е дали това няма да предизвика поредица от искове, които могат да доведат до бламиране, ако не на целия закон за бюджета на НЗОК, то поне на определени части от него“, каза още народният представител. Георги Йорданов каза още, че се предвижда увеличение на бюджета на НЗОК, но в същото време не става ясно, какво става с плащанията, които Касата дължи“. По думите му нещо много важно, което трябва да намери решението си, е изплащането на спечелените искове от болници за надлимитна дейност. „Този бюджет не представя никакви сериозни решения за лечението на болната ни здравна система“. Това заяви народният представител проф. Георги Михайлов. Той добави, че  балансът между болнична и доболнична помощ е трябвало да бъде променен и това е и мнението и на СЗО, нарушен е и балансът по отношение на заплащането на болнична дейност спрямо лекарствените продукти. \"Решението на нито един от тези проблеми не е предложено в този бюджет. Затова ние ще направим конкретни предложения по отношение на цифрите в бюджета на Касата между първо и второ четене“, добави проф. Михайлов. Той обясни, че вменяването на провомощия на Народното събрание за откриването на нови лечебни заведения е нелогично. „Такова е предложението Министерски съвет да се ангажира с откриването на отделни дейности на лечебни заведения и тяхното закриване. Тези неща не са в компетенциите на двете институции и са първите белези, че управляващите не могат да  се справят с проблемите“, категоричен бе Михайлов.  Народният представител коментира, че създаването на мегаагенция за медицински надзор също буди много въпроси. „Може ли агенцията по трансплантации, която не е решила кардинални проблеми, да се вмъкне механично в тази мегаагенция и сама да проверява себе си. На тази Агенция се вменява да прелицензира  космически брой лечебни заведения и практики, което в рамките на една година ще доведе до изключително голямо  административно напрежение“, обясни той.    : \"Взехте ли си поука от това, което се случи през 2018 г. с общинското и областно здравеопазване? И миналата година увеличихте бюджета с близо 400 млн. лв., сега го увеличавате с 500 млн. лв.\"- отбеляза депутатът Илиян Тимчев. Той припомни, че общински и областни болници спряха да приемат пациенти, други бяха пред фалит, напускаха лекари и медицински специалисти. \"В преходните и заключителни разпоредби на бюджета се премахват акредитациите на болниците, без да се разработят и приемат нови стандарти. Как ще гарантирате качество и достъпност на здравеопазването, след като този бюджет е повторение на миналогодишния?\"-попита Илиян Тимчев. „Здравната реформа остава, в търсене на консенсус, за другата година, обаче още от 1 януари започват сериозни реформи под масата и в нарушение на закона- в проекта на Закона за бюджета на Здравната осигурителна каса. Това е противоконституционно уреждане на обществени отношения”. Това каза народният представител от ПГ на „БСП за България” Атанас Костадинов. Той добави, че в цели 16 закона се правят промени в преходните и заключителните разпоредби на този проектозакон. По думите му промените, които управляващите правят в другите закони, ще засегнат основно пациентите. Той добави, че сега заложеното увеличение на парите за здраве, като проценти спрямо предходната година, е същото, като увеличението през 2018 спрямо 2017 година. Костадинов обясни, че нито за миналата година е било реформирано здравеопазването, нито за следващата година се предвижда реформа, защото бюджетът е предизборен. „Проектът за бюджет на НЗОК предвижда закриването на Обществения съвет на Фонда за лечение на деца, който компенсира много проблеми, свързани с детското здравеопазване. А съветът в него обединява лекари, пациенти, представители на НПО и медии, които следят за  лечението на децата.” Това каза народният представител от ПГ на „БСП за България” Теодора Халачева. Тя обясни, че промените предвиждат функциите му да се поемат от Касата, но без да без да бъде осъществяван граждански контрол, както досега. „Дейността на този обществен съвет е превенция на корупцията”, добави депутатът.", "date": "2018.11.06", "title": "Доц. Георги Йорданов: Няма да подкрепим предлагания закон за бюджета на НЗОК"}
{"url": "http://www.cross.bg/halacheva-teodora-detza-1588313.html", "text": "/КРОСС/ „Всички критики за предложения бюджет на НЗОК са напълно основателни, а липсата на обществено обсъждане за организационно преструктуриране и ограничаване прозрачността е най-силния аргумент да гласуваме \"Против\", заяви от парламентарната трибуна днес пловдивският народен представител Теодора Халачева.Тя остро разкритикува управляващите за закриването на Обществения съвет към Фонда за лечение на деца. „Фондът компенсира много проблеми в детското здравеопазване, а Съветът към него обединява лекари, пациенти, неправителствени организации и представители на медиите, които следят за разпределението и разходването на средствата за терапиите на децата”, подчерта Халачева.Промяната на управляващите предвижда функциите на Фонда да се поемат от НЗОК, но без осъществявания досега граждански контрол. Депутатката изтъкна, че дейността на Обществения съвет до момента е била най-вече превенция на корупцията чрез контрол за справедливото разпределение на средствата за лечението на българските деца.Тя предупреди, че направеното предложение ще създаде значими и немаловажни промени, имащи пряко отношение към здравето на десетки подрастващи. „Отговорността за последиците - увеличена корупция, несправедливо разходване на средства и лошо здравеопазване, е ваша -на всички, които подкрепяте предложението за промяна с толкова много неизвестни!”, завърши изказването си в дебата по бюджета на НЗОК Теодора Халачева.", "date": "2018.11.06", "title": "Теодора Халачева разкритикува управляващите за закриването на Обществения съвет към Фонда за лечение на деца"}
{"url": "http://www.cross.bg/rymen-radev-durzhavni-1588318.html", "text": "/КРОСС/ Само броени дни след празника на българските будители за мен е  удоволствие да връча държавни отличия на трима различни по професия, но близки по сила на характера рицари на духа. В своя житейски и професионален път всеки един от тях е докоснал хиляди хора – със словото си, с талант, знания и със силата на своята кауза. Три различни съдби с общо призвание и умение да водят, да отстояват и да работят с неизменна вяра в България. Това заяви президентът Румен Радев в Гербовата зала на „Дондуков“2, където удостои изтъкнати българи с държавни отличия.С  държавният глава награди  за безспорния му принос за медицинската наука и практика в България и за съществените му постижения в областта на урологията. „Всички знаем, че демографските предизвикателства превърнаха здравето на българите в обща кауза на цялата нация. Затова се радвам, че днес сред наградените е проф. Чавдар Славов, едно от водещите имена в областта на урологията у нас и специалист на световно ниво“, заяви Румен Радев.На церемонията президентът удостои  за големите му заслуги в областта на културата и изкуството Президентът изтъкна,че там където думите не успяват, говори музиката. „Без съмнение, българите научиха езика на джазовата музика, което в не малка степен се  дължи на безспорната дарба и амбиция на Веселин Николов. Като създател на първия професионален джазов бенд у нас, той се превърна в един от носителите на свободния творчески дух за цели поколения“, допълни държавният глава. За големи заслуги за популяризирането на българската история от периода на войните за национално обединение и за съхраняване на българщината в Република Македония президентът отличи посмъртно  журналиста, поет и общественик  с Панде Ефтимов не доживя своето отличие, но за мен е чест да го връча в присъствието на неговите близки, неговите съратници и на хората от инициативния комитет, които започнаха и довършиха това родолюбиво дело – той да бъде отличен днес“, заяви Румен Радев.Пред гостите на церемонията президентът подчерта, че Панде Ефтимов е бил достоен защитник на българското име в най-тежките времена на срамно и жестоко посегателство. „Не случайно го наричат пазител - не само на българската искра в Македония, но и на духовното единство на хората от двете страни на границата. Убеден съм, че Панде Ефтимов ще остане редом до плеядата будители и мъченици, които Македония от векове дава на нашия народ“, каза още в словото си държавният глава.Проф. Чавдар Славов благодари от името на удостоените с висши държавни отличия. „Тази награда е особено ценна, защото е символ на единението ни като нация – музикант, общественик и лекар, уж разнопосочни пътища, а представени заедно се вижда, че сме работи за едно – за съграждането и достойнството на родината ни. Медалите са върху нашите гърди, в ръцете на децата ни и внуците, но те са и поклон за нашите учители, близки, колеги и приятели, за всички, без които човек не би могъл да съгради нищо в живота си. Те са поклон пред българската държавност и нейните герои“, заяви проф. Славов.„Радвам се, ако образованието, здравеопазването, сигурността и екологията обединяват политическото мислене“, каза още проф. Славов и изрази увереност, че у нас, макар и със закъснение, ще победят благородството и добротата, а грубостта и агресията ще останат в миналото.", "date": "2018.11.06", "title": "Румен Радев удостои с висши държавни отличия изтъкнати българи за техния принос"}
{"url": "http://www.cross.bg/irak-tela-sudurzha-1588319.html", "text": "/КРОСС/ Над 200 масови гроба, съдържащи хиляди тела, са открити в райони на Ирак, които са били контролирани от групировката „Ислямска държава”, съобщи ООН, цитирана от Нова Телевизия.Мисията на ООН в Ирак и Службата за правата на човека казаха, че може да има още подобни гробове освен документираните 202 в северните и източни провинции Ниневия, Киркук, Салах ад Дин и Анбар. Доказателствата, събрани от тези места, ще бъдат важни за изправяне на извършителите пред правосъдието, заявиха от ООН.Организациите представиха доклад, според който масовите гробове съдържат тленните останки на между 6000 и 12 000 човека. Най-малкият гроб, намиращ се в западната част на град Мосул, съдържа 8 тела. Смятаният за най-голям гроб, разположен на юг от Мосул, може би съдържа хиляди тела.", "date": "2018.11.06", "title": "Откриха над 200 масови гроба в територии на ИДИЛ в Ирак"}
{"url": "http://www.cross.bg/parnoto-pysnato-vsichki-1588309.html", "text": "/КРОСС/ „Топлофикация София” започва от утре, 7 ноември,  поетапно пускане на отоплението в столицата.", "date": "2018.11.06", "title": "„Топлофикация” пуска поетапно парното в София"}
{"url": "http://www.cross.bg/ninova-korneliya-sega-1588311.html", "text": "/КРОСС/ „Искам да чуя- какво ще кажат сега всички говорители, които гръмко твърдяха, че съм била член, активист и зам.-министър на СДС.Какво ще правят сега, след като в съдебното решение тези твърдения са определени като: „неистинност на приписваните обстоятелства“, „по делото липсват данни ищцата Корнелия Нинова, действително някога, да е била член на СДС“. Това каза председателят на НС на БСП Корнелия Нинова пред журналисти в парламента. Тя добави, че  се надява, че този разговор е приключил и попита- как се чувстват сега тези хора.„Заведох това дело срещу Бойко Борисов  и за определението „госпожа лъжа“, което се повтаряше многократно от много активисти на ГЕРБ“, обясни лидерът на левицата.  Тя цитира, че заключението на съда е, че това обвинение е „безлично, абстрактно, безадресно“ и се касае за жена политик, но не е доказано, че се отнася за  Корнелия Нинова.\"На основание на тези мотиви на съда, ще обжалвам решението, което отхвърля иска ми, защото заключението е, че и двете неща не би трябвало да са ми причинили обида“, обясни Нинова.  Председателят на БСП каза още, че   сумата, която е присъдена да й заплати премиерът Борисов,  като разноски по делото – 1680 лв, ще бъде преведена на дете с увреждания.", "date": "2018.11.06", "title": "Корнелия Нинова: Доказано в съда- не съм била член на СДС и госпожа лъжа не се отнася за мен"}
{"url": "http://www.cross.bg/putni-pochistvaneto-ypravleniya-1588317.html", "text": "/КРОСС/ Добра е организацията за посрещане на зимния сезон и почистването на републиканските пътища в страната. Това стана ясно на работна среща днес, на която директорите на областните пътни управления докладваха хода на подготовката пред министъра на регионалното развитие и благоустройството Петя Аврамова и членовете на Управителния съвет на Агенция „Пътна инфраструктура“.Направената проверка на пътноподдържащите фирми във всички области показва, че са доставени над 60% от необходимите количества инертни и химически материали за цялата страна. В ход е преоборудването на машините. По-голямата част от необходимата техника вече е разположена в пунктовете. Останалите машини работят на обекти, като фирмите са декларирали готовност при необходимост да бъдат преоборудвани в кратки срокове.По време на срещата стана ясно, че започва монтирането на снегозащитни прегради. Изискване към всяко областно пътно управление е то да разполага с минимум 5 км такива съоръжения. В областите, където традиционно има големи снегонавявания, са осигурени и ще бъдат монтирани прегради с по-голяма обща дължина. С цел по-добра организация и за да няма бедстващи хора, при необходимост пътищата ще бъдат затваряни за почистване до осигуряване на тяхната пропускливост.До края на ноември ще приключат превантивните ремонти, които се извършват по отсечки от републиканската пътна мрежа. Дотогава ще завърши и полагането на маркировка по пътни участъци. Продължава почистването на растителност с цел подобряване на видимостта.", "date": "2018.11.06", "title": "Организацията за зимно почистване на републиканските пътища е добра"}
{"url": "http://www.cross.bg/sutrydnichestvo-nikolova-interakt-1588323.html", "text": "/КРОСС/ Около 46 млн. евро се разпределят по Програмата за междурегионално сътрудничество ИНТЕРАКТ. Тя обхваща цялата територия на Европейския съюз, Норвегия и Швейцария, което я прави изключително полезна за развитието на трансграничното сътрудничество. Това заяви заместник-министърът на регионалното развитие и благоустройството Деница Николова, която откри заседание на Комитета за наблюдение на програмата. Повече от 50 души от 30 държави участват в комитета, домакин на който е МРРБ.Зам.-министър Николова напомни, че страната ни председателства програмата в последните шест месеца. „България отчита добавената стойност на програмите ИНТЕРРЕГ и четирите междурегионални програми, сред които е ИНТЕРАКТ“, каза тя.Като управляващ орган на три програми за трансгранично сътрудничество и национален орган на други девет програми по ИНТЕРРЕГ високо оценяваме подкрепата, предоставена от ИНТЕРАКТ за програмите за сътрудничество, тъй като така постигаме успешно своите цели.Програмата е важна за България, защото чрез нея и ресурсите й ние получаваме нужните ни технически експертни мнения, обмяна на опит с другите държави и платформи, отчитащи резултатите по всички проекти за териториално сътрудничество, реализирани в ЕС, каза зам.-министър Николова. Тя обърна внимание  и на ролята на ИНТЕРАКТ в подкрепа на управлението на проектите по Дунавската стратегия, както и за предложенията за по-добра координация между различните фондове в подкрепа на стратегията в програмния период след 2020 г. ", "date": "2018.11.06", "title": "Деница Николова: В програмния период след 2020 г. програмите за междурегионално сътрудничество ще засилят ефективността си"}
{"url": "http://www.cross.bg/nzok-chetene-purvo-1588320.html", "text": "/КРОСС/ Парламентът прие на първо четене бюджета на Здравната каса за 2019 г.„За” гласуваха  108 народни представители, 62 – „против”, а въздържалите се са 10, съобщи „Фокус”.Депутатите успяха да съберат кворум за днешното извънредно заседание от 122 гласа, при необходими 121.Народните представители от парламентарната група на БСП бяха в залата, но както обещаха вчера, не се регистрираха за гласуването.В пленарната зала присъстваха здравният министър Кирил Ананиев, управителят на НЗОК д-р дечо Дечев и зам.-министърът на здравеопазването и председател на Надзорния съвет на НЗОК Жени Начева.Програмата на извънредното заседание предвижда обсъждане на първо четене и на проектобюджета на Държавното обществено осигуряване.Включено е и представяне на докладите по Законопроекта за държавния бюджет за 2019 г.", "date": "2018.11.06", "title": "НС прие на първо четене бюджета на НЗОК за 2019 г."}
{"url": "http://www.cross.bg/dvizhenie-beshe-shymen-1588306.html", "text": "/КРОСС/Кампанията  \"С безопасно превозно средство през зимата\" на територията на областната дирекция в Шумен продължава. 6-ти ноември е обявен за Ден без велосипедисти- жертви на пътя. В централната част на Шумен само за около един час бяха проверени 15 велосипедисти.Обърнато им беше внимание да спазват правилата за движение, да носят светлоотразителни жилетки в тъмната част на денонощието извън населените места и при намалена видимост. Сред проверените беше и 68-годишният Николай Градинарски от Шумен. Мъжът беше спрян за проверка на пл.\"България\" в града.При проверката беше установено, че велосипеда му е с включена светлина. Гумите бяха с грайфер, беше с изправна спирачна система и оборудван със светлини за движение в тъмната част на денонощието. Оказа се, че е водач без нарушения на пътя.В присъствие на полицейските органи всички велосипедисти преминаваха през пешеходните пътеки спазвайки правилата за движение  бутайки велосипеда. Сред проверените имаше ученици. Част от тях имаха намерение да преминат по пешеходната зона, която е забранена за движение, а други показаха завидни знания във връзка с въведената забрана за движение на велосипеди по централната алея на града.Акция „Зима\" продължава.  ", "date": "2018.11.06", "title": "Акция „Зима“ продължава"}
{"url": "http://www.cross.bg/blagoevgrad-kushta-vuoruzheni-1588302.html", "text": "/КРОСС/ Двама маскирани и въоръжени ограбиха заложна къща в Благоевград, съобщава bTV.Нападението е било извършено посред бял ден – около 12 ч. днес.По първоначална информация маскираните са взели злато от обекта на все още неустановена стойност. Не са били въоръжени.Бандитите са избягали в неизвестна посока. Полицията е блокирала входовете и изходите на югозападния град.Заложната къща е собственост на софийски бизнесмен, като той има още една в Благоевград. Той посочи, че служителите му не са пострадали. Неотдавна отново имаше посегателство срещу негов обект в града, като тогава крадците бяха заловени. ", "date": "2018.11.06", "title": "Маскирани обраха заложна къща в Благоевград"}
{"url": "http://www.cross.bg/obezshtetenie-obezshteteniyata-metodika-1588304.html", "text": "/КРОСС/ От Комисията за финансов надзор (КФН) не са предлагали лимитите за обезщетение при смърт, които предизвикаха сериозно напрежение през последните дни. Това обяви пред bTV в първото си интервю , зам.-председател на КФН с ресор „Застрахователен надзор”. Той пое поста от подалата оставка заради скандала със ЗК „Олимпик” .Савов коментира, че ограничения трябва да има, но те да действат временно, докато се изработи пълна методика за определяне размера на обезщетенията – и за болки и страдания, и за икономическите загуби на семейство, което вече няма да може да разчита на заплатата на бащата например.След решението на ВКС от средата на тази година да се разшири кръга от роднини с право на обезщетение при смърт на пътя КФН е направила анализ и е установила, че в сектора ще има недостиг.– И в световен мащаб застраховката „Гражданска отговорност” е труден бизнес, от нея трудно се печели. В много случаи застрахователят е предлага към други свои продукти. КФН е изследвала този проблем и може да се каже, че за миналата година общо сегмента „Гражданска отговорност” има недостиг на събираната премия.– Разбира се, че не е логична и трябва да се стремим да не се стига до такова положение. По принцип в европейски мащаб застраховките в България са относително ниски, докато обезщетения вече доближават средноевропейските.Краткият отговор е, че не влизат в конфликт, защото общият размер на обезщетенията по „Гражданска отговорност” са регламентирани до 10 млн. лв. и никой не е отменял този регламент. А тези лимити, които се обсъждат, са само за един компонент от обезщетенията, а именно обезщетение за болка и страдание. Статистиката, която и ние сме събрали показва, че много повече се водят дела за болка и страдание, а не за икономически щети. Каква обаче е степента и паричната стойност на болката и страданието е трудно да се каже. Затова и в някои държави в Европейския съюз въобще такива компенсации са изключени от закона, защото не може да се дава цена на сълзите.– Предложените лимити, които се обсъждат, КФН не ги е виждала като разчети. Те така или иначе ще бъдат обект на дебат. Но техният конкретен размер ще е нещо, което тепърва ще се решава. За мен няма никакво съмнение, че временно решение на създадения проблем трябва да бъде намерено, докато се изгради цялостна методика кое колко струва. Дългосрочното решение е ясно – една ясна методика, която да казва колко са икономическите пропуснати ползи от загубата на член на семейството, съответно неговите наследници да получат адекватна компенсация, колкото дълга време трябва. В много законодателства това е решено като месечна рента или месечно покриване на разходите, болнично обслужване.– Тази методика не трябва да допуска, това за което говорите. Компенсацията трябва така да е предвидена, че да може човек да получи най-адекватното и обезщетение, и лечение... Може би, ако някой иска по-добра болница или ВИП стая, но една адекватна база на разходите които могат да настъпват, разумни и необходими разходи, трябва да бъде предвидена.Не мога да кажа. Смятам, че фокусът трябва да е икономическото обезщетение – тогава се вижда колко трябва да е. Тогава аз, да не дава господ нещо да се случи – аз не зная каква трябва да е тази сума, която ще ме обезщети за загубата на близък мой човек. Няма такава сума.Аз мисля, че ако се приеме една такава стъпка и освен болки и страдания се включат и икономическите загуби, сумата ще е по-голяма накрая.Дайте да вземем една примерна ситуация. Да речем – да загине баща на семейство на 35 години, остават му да речем до пенсия още 30 години. Получава средния доход за България от 1000 лв. на месец. В тази методика трябва да се каже, че доходът ще нараства с инфлацията. Може да се включи и елемент да остане безработен за известно време. Да кажем че 25 години ще получава нарастващ доход. Като сложим 25 години по 12 месеца в годината – става над 250 хиляди лв. Затова си мисля, че при добре направена методиката всъщност компенсациите ще са по-големи като цяло.", "date": "2018.11.06", "title": "Новият зам.-председател на КФН: Лимити на обезщетенията при смърт са нужни, но временно"}
{"url": "http://www.cross.bg/shema-gdbop-tehnologii-1588308.html", "text": "/КРОСС/ Престъпна група, която ползвайки се от съвременните технологии, е създала измамна схема и е  генерирала крупни печалби, е установена и задържана от българските специализирани органи. Операцията е реализирана от служители на ГДБОП и Специализираната прокуратура. Това е поредна успешна операция без аналог в българската правна система, уточни зам.-главният прокурор Иван Гешев. Той посочи, че измамната схема е хит в Европа, но за първи път тя е разкрита у нас. Задържани са тримата основни играчи – 28-годишен българин, и двама чужди граждани – израелец и сърбин, които определено имат различен статус от другите престъпни групи. Действали са на територията на страната от година чрез изградени два колцентъра и 7 интернет платформи с домейн в Естония.", "date": "2018.11.06", "title": "ГДБОП разкри организирана престъпна група, ползвала съвременните технологии за крупни измами"}
{"url": "http://www.cross.bg/patriarh-maksim-petkov-1588307.html", "text": "/КРОСС/ Председателят на ПП АБВ Румен Петков запали свещ в памет на Негово Светейшество патриарх Максим. В катедралния храм „Александър Невски“ Петков се помоли за мир и покой на душата му.На днешния ден преди шест години почина патриарх Максим, глава на Българската православна църква. Той носи титлата „Патриарх Български и митрополит Софийски“ от 1971 г. до смъртта си.Негово Светейшество беше начело на Българската православна църква 41 години (1971-2012). Той е най-дълго управлявалият БПЦ патриарх.", "date": "2018.11.06", "title": "Румен Петков запали свещ в памет на патриарх Максим"}
{"url": "http://www.cross.bg/zabavyane-v-obrabotkata-i-dostavkata-na-pratki-v-belgiya-1588305.html", "text": "/КРОСС/ Пощенският оператор в Белгия уведомява, че в периода 7-13 ноември 2018г. е обявена ротационна стачка, която силно ще засегне всички пощенски услуги.Клиентите на „Български пощи“ ЕАД ще бъдат уведомени за развитието на ситуацията чрез сайта на дружеството.", "date": "2018.11.06", "title": "Забавяне в обработката и доставката на пратки в Белгия"}
{"url": "http://www.cross.bg/angel-popov-sredstva-1588303.html", "text": "/КРОСС/ Променяме начина на обучение, изпитите и контрола на младите водачи. Това заяви заместник-министърът на транспорта, информационните технологии и съобщенията Ангел Попов по време на днешната конференция „Заедно за по-безопасни пътища“, организирана от Съюза на българските автомобилисти. По думите му тези въпроси са залегнали в разделянето на Закона за движението по пътищата и създаването на два нови закона – Закон за водачите на превозни средства и Закон за пътните превозни средства, както и нормативната уредба към тях.Ангел Попов изтъкна, че от повече от една година работи съвременна система за контрол на теоретичните изпити, т.нар. „бели стаи“. Той допълни, че драстично са намалели опитите за нерегламентирано взимане на изпити, като се забелязват отделни случаи, при които лица с фалшиви лични карти се явяват вместо конкретни кандидати. „За да се справим с този проблем, сме оборудвали изпитващите със специални средства за разпознаване на фалшивите лични карти. Предстои да свържем нашата системата с тази на МВР, така че при сканирането на личната карта автоматично да се проверява дали е фалшива“, каза още заместник-министърът. Работи се и по промяна на изпитните въпроси, като планираме да намалим броя на въпросите и да въведем втора част на изпита, в която да има видео казуси, които да тестват реакцията на изпитваните, заяви още той.По отношение на пунктовете за технически прегледи, заместник-министър Ангел Попов обяви, че контролът е затегнат и на много пунктове са наложени санкции, а други са затворени. Основните нарушения са неправомерно преминаване на технически неизправни автомобили и допускане на такива с неплатени данъци. ИА „Автомобилна администрация“ започва да анулира удостоверенията за техническа изправност, издадени в нарушение. Заместник-министърът заяви още, че в част от пунктовете се подменят камерите за видеонаблюдение с по-добри и се инсталират допълнителни, като това ще обхване всички.„Със създаването на Закон за пътните превозни средства за първи път създаваме регистър на всички автосервизи в страната“, каза Ангел Попов. Той допълни, че в новия закон е заложено сервизите да дават гаранция за извършените ремонти, да е ясен произходът на частите, които се влагат, така че автомобилите да излизат на пътя технически изправни.", "date": "2018.11.06", "title": "Ангел Попов: Променяме начина на обучение, изпитите и контрола на младите водачи"}
{"url": "http://www.cross.bg/bulgariya-programa-noemvri-1588301.html", "text": "/КРОСС/ Шест изложения ще запълнят максимално целия изложбен и конгресен капацитет на Интер Експо Център от 7 до 10 ноември. Официалното откриване на изложенията, посветени на новостите и развитието на хранително вкусовия и хорека сектора, се предвижда да бъде направено от министъра на земеделието, храните и горите, г-н Румен Порожанов. Церемонията ще започне в 14.00 часа в централното фоайе на Интер Експо Център. Вратите на изложбените зали отварят на 7-и ноември в 09.30 часа.Участие в церемонията по откриване ще вземат и г-н Ивайло Иванов, управител на Интер Експо Център, г-н Атанас Урджанов, председател на УС на Асоциация на месопреработвателите в България, инж. Димитър Зоров, председател на УС на Асоциация на млекопреработвателите в България, г-жа Мариана Кукушева, председател на УС на Национален браншови съюз на хлебарите и сладкарите, г-н Радослав Радев, Председател на УС на Национална лозаро-винарска камара, г-н Стойко Кировски, Председател на УС на Съюз на преработвателите на плодове и зеленчуци, г-н Георги Георгиев, Председател на УС на Национална асоциация Хотел, Ресторант, Кафетерия, г-жа Албена Симеонова, Председател на Българска асоциация биопродукти, г-н Стефано Балди – посланик на Италия в София. са установена пресечна точка между професионалисти и предприемачи, опериращи в сферата на хранително-вкусовия и хорека бранша. Изложенията обединяват най-актуалните продукти и тенденции в бранша, като същевременно оформят изключителна платформа за създаване на нови контакти и обмяна на бизнес идеи на международно ниво. Над 500 изложители ще запознаят аудиторията с продукти и технологични предложения, като 162 от тях вземат участие за първи път. Свои щандове ще разположат фирми от България, Италия, Австрия, Великобритания, САЩ, Гърция, Румъния, Република Македония, Тайланд и Холандия. От 7 до 9 ноември вратите на изложбените зали ще бъдат отворени за посетители от 09.30 до 18.30 часа, а през последния изложбен ден – до 16.00 часа.Освен новостите, четирите изложбени дни ще поднесат и качествена съпътстваща програма, включваща редица специализирани двустранни бизнес форуми, презентации, дискусии и лекции, голяма част от които организирани от браншовите организации и асоциации. Атрактивни допълващи събития представляват също така редицата дегустации, конкурси, презентации и майсторски класове.В рамките на съпътстващата програма ще се проведе втората национална конференция Smart Tourism 2018, Практики и предизвикателства пред управлението на знанието в туризма в България. Акценти в съпътстващата програма ще бъдат поставени още на теми като бъдещето на земеделието, контрола на храните, етикетирането и биопродуктите. не само ще презентират най-актуалните новости, но и ще очароват всички ценители на добрата кухня и качественото кафе. В рамките на съпътстващата програма ще се проведе третото издание на кулинарното събитие GastronomiX, powered by The Alimentaria Experience. В него се включат шеф-готвачи от два именити испански ресторанта. За трета поредна година организаторите на Българския бариста шампионат ще се впуснат в търсене на най-изявените професионалисти в бранша. Те ще се съревновават в създаването на най-добрите еспресо и капучино. Под егидата на Световната кафе организация ще се проведе и Latte Art кафе шампионат. Най-добрите опаковки ще бъдат оценени и наградени на Националния конкурс „Приз Пак“. В рамките на събитието ще се проведе и конкурсът „Златен медал с диплом за качествени и оригинални пазарни продукти и/или адитиви“.През тази година за първи път с колективно участие се включва Департаментът по земеделие към посолството на САЩ в София. Доказалото се като традиционно колективно участие на компании от Италия, от своя страна, ще бъде най-мащабното и всеобхватно за досегашната история на това успешно сътрудничество. С колективни участия се включват отново и български месопреработватели, хлебопроизводители, млекопреработватели, винопроизводители, преработватели на плодове и зеленчуци и биопроизводители. Като категоричен действащ фактор за успеха и положителните тенденции на развитие при шестте специализирани изложения се очертава ролята на браншовите организации в България, които се включват с пълния си потенциал. Предстоящите издания са отособено значение за две от тях – МЕСОМАНИЯ и БУЛПЕК, тъй като те ще отбележат своите 25-годишни юбилеи.Всички новини за предстоящите от 7 до 10 ноември МЕСОМАНИЯ, СВЕТЪТ НА МЛЯКОТО, БУЛПЕК, САЛОН НА ВИНОТО, ИНТЕРФУД & ДРИНК и СИХРЕ ще откриете на . Пълна информация за съпътстващата програма се намира на .                  ", "date": "2018.11.06", "title": "Изложенията за хранително-вкусовия и хорека секторите отварят врати от 7 до 10 ноември"}
{"url": "http://www.cross.bg/salvini-izoardi-eliza-1588297.html", "text": "/КРОСС/ Италианският вицепремиер Матео Салвини и приятелката му Елиза Изоарди са разделени.Това става ясно от снимка, която телевизионната водеща сподели в профила си в Инстаграм.На нея двамата лежат в леглото - Елиза снима, а Салвини спи на рамото ѝ.\"Няма да ми липсва онова, което ние си дадохме взаимно, но ще ми липсва онова, което все още трябваше да си дадем един на друг. С огромно уважение към тази истинска любов, каквато беше нашата, ти казвам благодаря, Матео\", гласи текстът, който Елиза е написала под снимката.", "date": "2018.11.06", "title": "Зарязаха италианския вицепремиер със селфи в леглото"}
{"url": "http://www.cross.bg/vasilev-sushtestvo-obvinitelniya-1588293.html", "text": "/КРОСС/ Поредно заседание по делото КТБ с четене на обвинителния акт. Едва през лятото на 2019-та процесът може да тръгне с разпит на свидетели, прогнозират защитниците на Цветан Василев. Все още се чакат и решения по същество относно екстрадицията на Василев, който напусна България през 2014 г. преди да бъде издадена заповед за ареста му, съобщава БНТ.Делото стартира по същество 4 години след фалита на КТБ. От прокуратурата трябва да изчетат близо 5000 страници от обвинителния акт в съдебната зала.Четенето започна в началото на май, а първите страници бяха изслушани на крак с мотива, че това е най-тържествената част от процеса, което провокира напрежение в залата от страна на защитата. Близо половин година по-късно все още не е прочетена и половина от диспозитива на обвинителния акт, а заради недостиг на зали в спецсъда процесът се премести в най-тържествената зала на СРС.Дълъг, сложен мащабен като замисъл. Какъв ще е резултатът, ще видим след години. Дотук са прочетени 1 200-1 300 страници остават близо 4 000. - С това темпо какви са вашите прогнози? - Евентуално другото лято ще се даде ход по същество с разпит на свидетелите.Банкерът ще бъде съден задочно - като ръководител на организирана престъпна група, източила над два и половина милиарда лева от КТБ. Заедно с него пред съда ще отговарят висши банкери, одитори и служители във фалиралата банка. Не ясно обаче дали и кога Василев ще бъде предаден на българската прокуратура, тъй като процедурите в сръбския съд продължават без решение по същество. Не ясно и на какъв етап е жалбата на банкера по закона \"Магнитски\".Хр- Има ли шанс скоро да дойде в България? - Не, едва ли. Чакаме резултати и произнасяне. На този етап няма какво да ви кажа.В процеса трябва да бъдат разпитан близо 400 свидетели. ", "date": "2018.11.06", "title": "Разпит на свидетели по делото КТБ най-рано следващото лято"}
{"url": "http://www.cross.bg/operatziya-zapodozreni-hora-1588294.html", "text": "/КРОСС/ Федералната полиция на Германия е предприела днес голяма операция. Повече от 570 полицаи претърсват апартаменти на заподозрени участници в банда за трафик на хора, предаде ДПА, цитирана от БНТ.Претърсени са 47 апартамента в три германски провинции - най-вече в столицата Берлин, но и в Бранденбург и Северен Рейн-Вестфалия, съобщи говорителка на полицията.Четирима души са арестувани. Те са заподозрени и в уреждане на 200 фиктивни брака.Разследването, довело до днешната операция, е започнало през октомври 2017 г. ", "date": "2018.11.06", "title": "Голяма операция в Германия срещу трафиканти на хора"}
{"url": "http://www.cross.bg/zadurzhan-otneto-vuzniknal-1588292.html", "text": "/КРОСС/ 42--годишен шофьор е задържан за сбиване с пешеходец след конфликт за отнето предимство, съобщават от ОДМВР-Сливен.Мъжът е задържан за отнемане на предимството и причиняване на телесна повреда.Конфликтът между 42-годишният шофьор и 18-годишният пешеходец е възникнал на 5 ноември сутринта на кръстовище \"Розова градина\" в Сливен.След като водачът с инициали Б.С. не пропуснал стъпилия на пешеходната пътека младеж, между тях възникнал спор и размяна на обидни реплики. Впоследствие 18-годишният е бил пресрещнат и нападнат от Б.С., който му счупил носа.След проведените издирвателни действия, 42-годишният мъж е задържан, а свидетелството му за управление е отнето за неплатени глоби.По случая е образувано и досъдебно производство.", "date": "2018.11.06", "title": "Отнето предимство на \"зебра\"... решено с бой"}
{"url": "http://www.cross.bg/margaritov-potrebitelite-proverki-1588290.html", "text": "/КРОСС/ Комисията за защита на потребителите започва проверки в туристическите обекти в планинските курорти от началото на месец декември, съобщи председателят Димитър Маргаритов в Сутрешния блок на БНТ.„Ще извършим първоначално проверки в обекти, в които през изминали периоди сме установили нелоялни практики относно поети и неизпълнени ангажименти или различен тип административни нарушения – липса на важна информация, проблеми с категоризацията и т.н.”, добави Маргаритов.Той обясни, че предвид спецификата на зимния сезон някои от проверките ще бъдат съвместно с други контролни органи, като Държавната агенция за метрологичен и технически надзор, икономическа полиция и др.Целта е да се установи отговарят ли ски пистите на изискванията на Наредбата относно информационната обезпеченост, включително и обозначаването на степента на сложност на всяко от трасетата. Инспекторите ще проверят и дали са приведени в готовност съоръженията, извършена ли е профилактика, имат ли технически паспорти, в които да се регистрира кога и как са извършени съответните дейности по отношение на привеждането им в готовност за експлоатация, обясни Маргаритов.Активността на потребителите и реакциите на медиите при проблеми влияят върху търговците, които си вземат бележка и се опитват да приведат предоставяните от тях услуги в съответствие с изискванията на закона, каза Маргаритов в отговор на констатацията на водещия, че в последните години качеството на туристическия продукт у нас се подобрява. „Някъде по средата може би сме и ние, институциите, които се опитват да противодействат на различния тип нарушения и стимулират потребителите да бъдат по-активни, а търговците по-коректни”, допълни председателят на КЗП.Маргаритов потвърди, че през целия зимен сезон Комисията ще извършва проверки и по традиционната си кампания, и по жалби от граждани. Сигнали могат да бъдат подавани по телефона, в интернет и в офисите на КЗП във всички областни центрове в страната.", "date": "2018.11.06", "title": "Проверките в зимните курорти започват през декември"}
{"url": "http://www.cross.bg/internet-kompaniite-burnurs-liii-1588288.html", "text": "/КРОСС/ Facebook и Google се подписаха под новите интернет стандарти, разработени от създателя на world wide wed (www) Тим Бърнърс-Лий, който посочи през миналата седмица, че навярно ще е нужно разбиване на компаниите с цел понижаване на тяхната доминация в мрежата.Новият документ изисква от интернет компаниите да уважават неприкосновеността на личните данни и „подкрепа на най-доброто в хуманността”. Това се случва след години, в които компаниите бяха подложени на критики, свързани с търговия с лични данни и разпространение на дезинформация.„Тези от нас, които са онлайн, виждат, че правата и свободите ни са заплашени”, казва Бърнърс-Лий по време на технологичната конференция Web Summit в Лисабон, предава Financial Times.„Нуждаем се от нов договор за web пространството, с ясни и точни отговорности за тези, които имат силата да го превърнат в нещо по-добро”, казва той.Близо 60 компании, правителства и бизнес лидери са подписали пакта, сред които Facebook, Google, френското правителство и милиардера Ричард Брансън.Amazon - една от „огромните компании”, както бива наричана от доклада, придружаващ новия пакт, не е подписала документа. Компанията не е отговорила на молбата за коментар на FT.Новият договор за интернет залага принципи за „свободен и отворен web”, които да подобрят достъпа до мрежата и да промотират защитата на личните данни.Детайлите около новите стандарти обаче ще бъдат определени след консултация с правителствата и компаниите, като може да включват заявка за запазването на интернет неутралността, за която Бърнърс-Лий говори постоянно, особено след като в САЩ вече има опити за разбиване на този модел.Това е особено важно, тъй като нарушаването на неутралността на интернет означава, че бизнеси и правителства могат да налагат ограничения на скоростта при достъп до дадени сайтове и услуги. С дрги думи – това означава, че сайт, като YouTube например, може да сложи потребителска такса за нормален достъп до портала, която, ако не бъде заплащана, да доведе до това скоростта на зареждане на сайта да бъде отчайващо бавна.Именно поради това промени в неутралността на интернет могат да променят мрежата завинаги и да наложат монопол от страна на големите компании.World Wide Web Foundation - организация, основана от Тим Бърнърс-Лий, посочва други проблеми в доклад, публикуван редом с новия пакт, като автоматичните инструменти в интернет и факти, като този, че над половината население на света, особено най-бедните, нямат достъп до мрежата.„Онлайн решения, които водят до сериозни последствия в реалния живот, се взимат от алгоритми и машини, което провокира отклонения и засилва неравенството”, се посочва в доклада.Бърнърс-Лий говори доста открито за компаниите, които, според него, играят ролята на „пазачи” на интернет и „контролират кои идеи и мнения да бъдат видими и споделяни”.През миналата седмица той посочи пред Reuters, че компании, като Facebook и Google, са станали толкова силни, че навярно ще се наложи да бъдат разцепени, освен ако конкурентите не успеят да намалят влиянието им.По-рано през тази година той стартира компанията Inrupt, чрез която иска да наложи нов „децентрализиран web”, където потребителите да притежават и контролират личните си данни.", "date": "2018.11.06", "title": "Google и Facebook подкрепиха идеята за нови стандарти в интернет"}
{"url": "http://www.cross.bg/avtomobil-tovaren-sandanski-1588291.html", "text": "/КРОСС/ Taзи нощ около 01:00 часа на ПП1 Е-79 между Кресна и Сандански е станало ПТП, при което товарен автомобил „Даф“ с 34-годишен водач от с.Соколаре не спазва необходимата дистанция и блъска в задната му част товарен автомобил „Ман“, намалящ скоростта си и спиращ пред него.В резултат на инцидента, с контузия в областта на ребрата, е пострадал водачът на товарния автомобил „Даф“, който след извършен медицински преглед е освободен за домашно лечение.Пробите на водачите за употреба на алкохол са отрицателни.", "date": "2018.11.06", "title": "Два камиона се удариха на Е-79 край Сандански"}
{"url": "http://www.cross.bg/delchev-chasa-gotze-1588289.html", "text": "/КРОСС/ В РУ-Гоце Делчев е получен сигнал за това, че от частен дом в Гоце Делчев е извършена кражба на сумата от около 37 000 лева.Крупният обир е станал в понеделник за времето от 08:30 часа до 17:30 часа.За случая е уведомена Рaйонна прокуратура-Гоце Делчев.Образувано е досъдебно производство.Работата по установяване на извършителите продължава продължава.", "date": "2018.11.06", "title": "Апаши отмъкнаха 37 000 лв. от жилище в Гоце Делчев"}
{"url": "http://www.cross.bg/litze-chasa-dyma-1588300.html", "text": "/КРОСС/ С промените в НПК не се въвежда таен арест, напротив, разширява се кръгът на лицата, които задържаният може да уведоми. Ограничението е само по отношение на конкретно лице, за което има данни, че може да попречи на разследването. Това каза министърът на правосъдието Цецка Цачева в предаването „Още от деня\" по БНТ.На следния въпрос: Въвеждате тайни арести, за 48 часа за възрастните и за 24 часа за децата. Какво е това? Обвиниха ви, че е полицейщина, връщане на тоталитаризма, защо е това? Тя отговори: \"И в парламентарната комисия, и в зала, когато се гласуваха на първо четене промените в НК, бяха наясно, с нещата, не е нужно да се вади от контекста. Става дума за транспониране на европейска директива от 2013 г. - ние там сме в тотална забава с наказателно производство, която визира достъпа до адвокат и възможността на уведомление от лицето на трето лице.\" и добави, че: \"по Конституция, всяко едно лице, от момента, от който е задържано, дали това е от компетентността на МВР - 24-часовото задържане, или на Прокуратурата - 72 часа, това лице има право на адвокат, това е гарантирано право в българската Конституция, така че не става дума за никакъв таен арест.„Това, което събуди вълнението по отношение на тези 48 часа се отнася до следното: по сега действащите разпоредби, от момента на задържането си, лицето имаше право да информира членове на семейството си ,на работодатели, тези с двойно гражданство - съответната консулска служба\", коментира още министър Цачева.\"Това, което се прави в момента, е, че се дава възможност още по-широко се отваря възможността кръгът за уведомление на други лица по желание на задържаното лице, и обръщам внимание, че то е в досег с адвоката си\", допълни министърът. Според нея при неотложна необходимост - в два конкретни случая, когато става дума за застрашаване на живот, свобода на дадено лице или пък на опасност от провал на разследването, прокуратурата може, с постановление да откаже да бъде информирано конкретно лице, но това не означава, че задържаният може да посочи друго лице.И тъй като тази директива е реакция на европейското законодателство по отношение на атентатите във Франция, Белгия и др., става дума за тероризъм, за организирани престъпни групи, това е целта и смисълът на този текст, както беше отбелязано от много юристи, че коректно се отразяват тези промени, но що се отнася до непълнолетните, напълно текстът повтаря директивата - кой трябва да бъде уведомен, включително Агенцията за закрила на детето. Така, че няма никакъв таен арест.Прокурорското постановление подлежи на обжалване пред съд, който се произнася незабавно и тези 48 часа се включват в общите 72 часа за задържане. Никакви други текстове не се пипат. Между първо и второ четене и гласуване депутатите могат и ако искат, може още да прецизират текстовете. Пак напомням - в наказателна процедура сме, транспонираме с огромно закъснение. Тайни арести няма, адвокатът е до задържания.\", увери още Цецка Цачева.", "date": "2018.11.06", "title": "Министър Цачева: С промените в НПК не се въвежда таен арест, напротив, разширява се кръгът на лицата, които задържаният може да уведоми"}
{"url": "http://www.cross.bg/potrebitelite-aviokompanii-margaritov-1588295.html", "text": "/КРОСС/ От тази есен унгарската нискотарифна компания Wizz Air и ирландската Ryan Air въведоха нова политика за ръчния багаж на борда на самолетите. Целта е да се намалят закъсненията на полетите. Едната компания задължава клиентите си да плащат за куфарите с тегло до 10 кг. Другата разрешава на борда да се качват куфарите на клиентите, които ползват определена услуга.Италианският регулаторен орган, който отговаря за защитата на конкуренцията наскоро обяви, че няма да позволи на тези нискотарифни авиокомпании да таксуват клиентите си за ръчен багаж.", "date": "2018.11.06", "title": "Нови правила за ръчния багаж на нискотарифни авиокомпании объркват потребителите"}
{"url": "http://www.cross.bg/ninova-korneliya-premiera-1588296.html", "text": "/КРОСС/ „Желая парите, които Бойко Борисов е осъден да ми плати, да ги преведе по сметка на едно семейство на дете с увреждане“.Това написа във Фейсбук председателят на НС на БСП Корнелия Нинова. Тя добавя, че  името и сметката ще изпрати писмено на премиера.", "date": "2018.11.06", "title": "Корнелия Нинова ще дари парите от премиера на дете с уврежданe"}
{"url": "http://www.cross.bg/radev-rymen-baza-1588299.html", "text": "/КРОСС/ „За двадесет и седми път нашите антарктици се отправят на научен поход към Южния полюс, за да предизвикат човешките възможности в едни крайно екстремни условия и да разширят познанието ни за света“. Това заяви президентът Румен Радев, който прие днес на „Дондуков“ 2 членовете на 27-ата българска антарктическа експедиция, дни преди изследователите да заминат за българската изследователска база „Св. Климент Охридски“ на о-в Ливингстън.На церемония в Гербовата зала на \"Дондуков\" 2 президентът поздрави полярниците и по традиция връчи националното знаме на ръководителя на експедицията проф. Христо Пимпирев. Румен Радев подчерта, че българските изследователи на ледения континент винаги могат да разчитат на подкрепата на президентската институция. Програмата на българските учени за настоящия полярен сезон включва проучвания в областта на климатичните промени и изследвания на биологията в крайбрежната зона на Южния океан до българската база.„Изследването на Антарктида отдавна не е само любопитство и екзотика – това е вече необходимост“, посочи държавният глава и напомни, че леденият континент е барометър за глобалните климатични промени, начин да познаем по-добре миналото ни, но и ключ към разгадаването на нашето бъдеще.Можем само да се гордеем, че българската държава и българските учени проявиха далновидност и стратегическо мислене, за да може днес България да има своя антарктическа база, свой Антарктически институт, да имаме авторитет на държава, която е сред пионерите в проучванията на този толкова важен за човечеството континент, каза държавният глава. Румен Радев благодари на посланиците на Аржентина, Бразилия, Испания и Португалия за съвместната работа на експедициите от различните държави.„Знанията за Антарктида и нейните загадки привличат все повече млади хора и това наистина е бъдещето - да възпитаваме поколения, които да имат ново мислене за бъдещето на планетата“, заяви в словото си Румен Радев.„Ние винаги сме следвали нашата мисия, с която да покажем, че България е уважавана полярна нация и винаги през годините сме имали подкрепата на президентската институция в трудни условия“, заяви в отговор проф. Христо Пимпирев. „Горди сме, че нашата полярна база е център на научни изследвания от цял свят, а нашите учени са ценени от своите колеги от други експедиции “, посочи още на церемонията проф. Пимпирев.", "date": "2018.11.06", "title": "Румен Радев: Българските антарктически експедиции възпитават и ново отношение в младите хора към бъдещето на планетата"}
{"url": "http://www.cross.bg/putya-marinov-otbelyaza-1588287.html", "text": "/КРОСС/ В процес е изграждането на Единен център за обработка на нарушенията. Това означава, че всички генерирани нарушения ще се изпращат автоматично в този център и там ще се обработват от системата. Това каза пред медиите вътрешният министър Младен Маринов, който присъства на форум за безопасност на пътя.По думите на Маринов този Център ще повиши с близо 50 процента ефективността на процеса, при който първо полицейския служител трябва да регистрира определен брой нарушения, а после да ги обработи и изпрати за налагане на санкция. Той ще освободи и време на полицаите да вършат повече работа. Министърът отбеляза още, че такива центрове съществуват в много европейски страни. Предстои българският такъв да заработи в най-скоро време, като в момента се изготвя процедурата за обществена поръчка.По отношение на промените, които се предвиждат за застраховката \"Гражданска отговорност\" министър Маринов коментира, че темата трябва да бъде подложена на широка дискусия. Като отбеляза, че може да се помисли и за това формирането на цената на тази застраховка да зависи от поведението на водачите на пътя. По думите на министъра това може би ще е справедливо решение. По време на форума за пътна безопасност бяха изнесени резултати от анкета на Съюза на българските автомобилисти, в която са взели участие 6000 души. Около 83 процента от анкетираните смятат, че за да намалеят инцидентите на пътя е необходимо да се засилят санкциите и контролът. Само 14 процента смятат, че не са необходими още мерки.Анкетата сочи още, че голяма част от анкетираните са ставали свидетели на агресия на пътя. Това, което най-често дразнело водачите пък било лошата настилка и неадекватното регулиране на пътя.Пред журналисти вътрешният министър коментира, че според статистиката три пъти е завишен размерът на санкциите, контролната и наказателната дейност. Маринов отбеляза, че има три пъти повече наказани водачи и значително повишение на събираемостта на глобите.По думите на министъра, увеличаването на глобите и налагането на санкции дава резултати, но не трайни. Според него не трябва хората да привикват с външния контрол, като така да бягат от самоконтрола. Министърът допълни, че и за следващата година са заделени средства за модернизация на контролната дейност.", "date": "2018.11.06", "title": "МВР прави Единен център за обработка на пътните нарушения"}
{"url": "http://www.cross.bg/penkova-nyama-patzientite-1588278.html", "text": "/КРОСС/ Здравната каса ще изпраща SMS на пациентите за извършените им услуги. Това обяви подуправителят на Националната здравноосигурителна каса д-р Йорданка Пенкова, предаде БГНЕС.„Това е в далечна перспектива. Целта е пациентът да бъде уведомен за всеки разход, който се извършва по неговото ЕГН. Виждате, че с механизмите на контрола не може да постигнем целесъобразно разходване на публичния финансов ресурс, който е общ“, заяви д-р Пенкова.Пенкова допълни, че не се предвижда въвеждане на ново ценообразуване на медикаментитеи обясни, че ще се изписват най-евтините лекарства само на пациенти, които са с протокол и чието лечение сега започва и при условие, че има наличие от няколко медикаментa с еднакви показания и противопоказанияПодуправителят на касата уточни, че цената на лекарствата не се определя от НЗОК и че какъв медикамент ще бъде изписан на пациента зависи само и единствено от преценката на доктора.„Разликата в цената на лекарствата не е в пъти, а тя е в няколко процента. Това в никакъв случай няма да доведе до изтегляне на лекарства от пазара, което от своя страна да ограничи достъпа на пациентите до тях“, беше категорична д-р Пенкова.Тя заяви, че мисията на Фонда за лечение на деца в чужбина вече е изчерпана, защото той е създаден по време когато страната ни не е била в ЕС. Д-р Пенкова увери, че независимо от промените, които предстоят да се случат пациентите няма да бъдат ощетени.„Касата също плаща на гражданите над 18 г. за изделия и медикаменти, които ги няма в България. Това, което плаща НЗОК за лечението в чужбина, го заплаща в пакет и това е така откакто сме в ЕС. Това не е само за децата, а и за възрастните“, обясни още тя.Д-р Пенкова добави, че дейностите се заплащат като трансфер от здравното министерство, а касата само ще администрира дейностите на фонда, за да няма дублиране.", "date": "2018.11.06", "title": "НЗОК изпраща SMS на пациентите с разходите им за здраве"}
{"url": "http://www.cross.bg/dneven-partiyata-natzionalniya-1588283.html", "text": "/КРОСС/Изпълнителното бюро на БСП взе решение да свика заседание на Националния съвет на партията на 11.11.2018 г., от 11:00 ч.Предлаганият дневен ред е: \"Бюджет - 2019\" - Алтернативата на БСП; определяне на дата и дневен ред за 49-ия конгрес; подготовка за участие в изборите за Европейски парламент, както и проект за стратегия за ляв медиен пул и развитието на в. \"Дума\".", "date": "2018.11.06", "title": "Изпълнителното бюро на БСП свиква заседание на Националния съвет на партията "}
{"url": "http://www.cross.bg/marihyana-zhena-grypata-1588281.html", "text": "/КРОСС/ Специализираният наказателен съд определи мярка за неотклонение „Задържане под стража\" на 77-годишна жена, обвинена от Специализирана прокуратура за участие в организирана престъпна група за разпространение на наркотици в столичния ж.к. „Люлин\".Най-тежката мярка е наложена и на останалите трима от групата, в т.ч. на внука на възрастната жена, който ръководел престъпната структура. Съдът обоснова определението си за жената с доброто й здравословно състояние, както и с опасността да извърши друго престопление. Kогато внукът й отсъствал, тя разфасовала кокаин и марихуана на дози и го продавала в домаси на клиенти след уговорка по телефона.Участниците са задържани на 1 ноември 2018 г. при операция на ГДБОП и Специализираната прокуратура. У всеки от тях са намерени и иззети различни количества наркотици. Малко преди разследващите да влязат в жилището на възрастната жена, тя изхвърлила през прозореза плик с близо четвърт килограм марихуана, опитала да се освободи от друго количество в тоалетната чиния. От всичките участници в групата само тя не е осъждана.Внукът й е в изпитателен срок на предходно условно осъждане за разпространение на наркотици.Събраните доказателства сочат, че групата била организирана през лятото на 2017 г. По случая са използвани специални разузнавателни средства.Определените мерки на обвинените не са окончателни и могат да бъдат обжалвани пред Апелативния специализиран наказателен съд. ", "date": "2018.11.06", "title": "Жена на 77 - най-възрастният обвиняем за участие в организирана престъпна група"}
{"url": "http://www.cross.bg/manolova-ombydsmana-varna-1588284.html", "text": "/КРОСС/ Бързият влак от София за Варна тази сутрин се превърна в приемна на омбудсмана Мая Манолова. Това се случви, след като властта реши да я остави от догодина без кола и шофьор на НСО.Влакът за Варна потегли от София в 6:55 ч., а Манолова, заедно с екипа си, се разположи във второто купе на първия вагон.Оказа се, че само в този вагон, поради техническа повреда, парното не работи. Малко след Мездра повредата беше отстранена, а до Червен бряг през импровизираната приемна на омбудсмана преминаха около десетина души.Сред тях пенсионери, майка  на деца с увреждания, земеделски стопанин, председател на футболен клуб и мъж, който има проблем с банкова институция.„Ако бяха работили институциите, щяхме да свършим проблемите по друг начин, а не във влака, въпросът ми е личен и сега намирам удобен момент”, каза Любомир Петров.Общественият защитник видя плюсове в общуването с жалбоподателите именно във влака.„Всяко зло за добро, оказва се, че общественият транспорт е добър начин за омбудсмана да се срещне с хората, не всеки има възможност да пътува до София”, заяви Манолова. ", "date": "2018.11.06", "title": "ЖП приемна: Мая Манолова разговаря с граждани в бързия влак София – Варна"}
{"url": "http://www.cross.bg/viktorio-aresta-samoybiiistvo-1588280.html", "text": "/КРОСС/ Обвиненият в убийството на приятелката си и детето им Викторио Александров остава в ареста, реши Софийският апелативен съд.Според прокуратурата охранителят първо е убил жената до себе си, след това е взел бебето и е отвлякъл с оръжие такси, за да простреля смъртоносно 1-годишното момиченце и да направи опит за самоубийство край Долни Богров.Близките на убитата Дарина твърдят, че тя е била обект на непрестанен тормоз от страна на Викторио.„Искам домашен арест. Няма да се укрия. Няма къде да отида, медиите ще са пред нас”, заяви днес обвиняемият. По думите му откритата рана от опита за самоубийство поставя в риск здравето му.Още при първото си изправяне пред съдия през миналата седмица той обяви, че няма точен спомен от двете престъпления. Той днес отново заяви: „Не съм убиец и никога не съм бил!”", "date": "2018.11.06", "title": "И апелативният съд остави Викторио Александров в ареста"}
{"url": "http://www.cross.bg/live---1588282.html", "text": "/КРОСС/Барселона ще победи Интер на „Джузепе Меаца“ според „Еврофутбол“ и коефициентите за срещата от груповата фаза на Шампионската лига днес от 22.00 часа:Интер Милано (Ит.) – Барселона (Исп.)  Сингъл,„1“- 3.30 „Х“- 3.20 „2“- 1.94Ето и останалите интересни срещи от Шампионската лига, Лига Европа, както и първият финален сблъсък за Копа Либертадорес между вечните съперници Бока Хуниорс и Ривър Плейт:Атлетико Мадрид (Исп.) – Дортмунд (Гер.)  Сингъл,„1“- 1.85 „Х“- 3.06 „2“- 3.78Наполи (Ит.) – Пари Сен Жермен (Фр.)  Сингъл,„1“- 2.62 „Х“- 3.40 „2“- 2.21Шалке 04 (Гер.) – Галатасарай (Тур.)  Сингъл,„1“- 1.46 „Х“- 3.64 „2“- 5.95Ювентус (Ит.) – Ман. Юнайтед (Анг.)  Сингъл,„1“- 1.50 „Х“- 3.50 „2“- 5.10Лацио (Ит.) – Марсилия (Фр.)  Сингъл,„1“- 1.62 „Х“- 3.78 „2“- 3.75Арсенал (Анг.) – Спортинг Л. (Порт.)  Сингъл,„1“- 1.25 „Х“- 4.52 „2“- 7.70Бетис (Исп.) – Милан (Ит.) Сингъл,„1“- 2.02 „Х“- 3.02 „2“- 3.06Бока Хуниорс (Арж.) – Ривър плейт (Арж.)  Сингъл,„1“- 2.25 „Х“- 2.56 „2“- 2.74Пет мача в права колонка от Англия, Германия и Турция осигуриха на участник от Харманли 6 557,81 лева в понеделник. Ден по-рано в Кърджали 4 995,12 лева станаха притежание на почитател на топ първенствата в Европа. Майсторско предвиждане е това на пловдивчанин, който в понеделник срещу само 1 лев на талона и 12 мача в права колонка прибра 3 147,14 лева.В Стрелча бяха регистрирани страхотни печалби от Спортмакс в последните дни – 3 845 лева, 3 239 лева и 3 002 лева. Към тях може да се присъедини и столичанин, който в петък грабна 3 337,20 лева за Секунда на 1-ви гол.Към 12 часа на 06.11.2018 г. натрупаната сума в Суперджакпот 15 е  ще откриете кои мачове включва. Джакпот 13 е на стойност , а срещите от него вижте .", "date": "2018.11.06", "title": "Барселона ще победи Интер на „Джузепе Меаца'' според Еврофутбол"}
{"url": "http://www.cross.bg/kortizol-mozuka-stres-1588279.html", "text": "/КРОСС/ Стресът може да доведе до загуба на памет и свиване на мозъка, твърди ново проучване, публикувано в списание “Нюролъджи”.Високите нива на кортизол – хормон, който се отделя при стрес, пряко влияе върху мозъчната функция, са установили учени. При стресови ситуации нивата на кортизол в тялото се повишават, като хормонът има изключително важно въздействие върху мозъка – той е отговорен за “изключването” на някои телесни системи, които могат да ни попречат да оцелеем в рискови ситуации.След като кризисната ситуация е отминала, нивата на кортизол би трябвало да се нормализират, но ако това не се случи хормонът може да доведе до тревожност, раздразнителност, депресия, сърдечни болести, главоболие, качване на килограми, проблеми със съня, паметта и концентрацията.Предишни изследвания са установили връзка между високите нива на кортизол и рисковете от деменция при възрастните хора, но те са били съсредоточени върху възрастни хора. В новото проучване учени са открили, че загубата на паметта и физическото свиване на мозъка могат да бъдат открити при много млади хора, изложени на стрес.Учените установили още, че жените са много по-податливи на негативните последици от стреса, тъй като естрогенът подпомага производството на кортизол.Те съветват да спортуваме по-често, за да се разтоварваме от ненужния стрес, както и да оставяме повече време за себе си ако работим в стресова среда.", "date": "2018.11.06", "title": "Стресът може да доведе до загуба на памет и свиване на мозъка"}
{"url": "http://www.cross.bg/putni-eksperti-zaradi-1588285.html", "text": "/КРОСС/ След поредната катастрофа край Самоков, при която се удариха автобус и циментовоз, пътни експерти очакват още подобни инциденти.Според пътни експерти десетките катастрофи с автобуси тази година са заради лошите шофьорски курсове.Лекарите от Спешна помощ пък сигнализират, че често пострадалите отказват да бъдат транспортирани в болница. Понякога причината е, че ги е страх да оставят колата си на пътя.", "date": "2018.11.06", "title": "Експерти: Катастрофите с автобуси са заради лошо подготвени шофьори"}
{"url": "http://www.cross.bg/ychilishte-stolichno-intzident-1588286.html", "text": "/КРОСС/ 11-годишно момче е в „Пирогов” със съмнения за комоцио след инцидент в столично училище, съобщиха за bTV от Центъра за спешна медицинска помощ в София.Детето се оплакало от световъртеж пред пристигналите на осмата минута лекари. Те установили и следи от удари по тялото му.Момчето заявило, че е било пребито от учителя си по физическо.Директорът на училището отрича за насилие, но преподавателят не е в сградата, научи bTV от свои източници.На този етап няма повече подробности за обстоятелствата около инцидента.", "date": "2018.11.06", "title": "Дете е с травма на главата след инцидент в столично училище"}
{"url": "http://www.cross.bg/fyuri-fakt-yaiildur-1588266.html", "text": "/КРОСС/ Кубрат Пулев изрази увереност, че през 2019 година дългоочакваният двубой между него и Антъни Джошуа ще бъде факт. “Догодина смятам, че това ще бъде факт. Най-вероятно ще има, не може да чакаме той да благоволи, въпрос на време е, през това време ще направя 1-2 мача и трябва да победя”, каза Кобрата, цитиран от Гонг.“Смятам, че малко или много сме понаписали лека история, надявам се да донеса световната титла в България”, допълни той. Пулев призна, че дългата пауза без мачове преди успеха над Хюи Фюри му е повлияла.“Много ми липсваше. Въпреки всичко се качих, бях концентриран, малко или много това изигра роля, че не бях на ринга, играх по на сигурно поради тази причина“, посочи още шампионът.Toй коментира и предстоящия супер сблъсък между Дионтей Уайлдър и Тайсън Фюри: “Смятам, че Уайлдър ще победи, няма да му е лесно, но ще победи. Готов съм (за мач с Тайсън Фюри б.р.), за мен е предизвикателство и интерес.”", "date": "2018.11.06", "title": "Кобрата: Мачът с Джошуа ще е факт през 2019 г."}
{"url": "http://www.cross.bg/penka-zatova-dnes-1588270.html", "text": "/КРОСС/ Спокойно и безметежно продължава животът на кравата Пенка, за която научи цяла Европа след като премина границата със Сърбия и трябваше да бъде умъртвена, съобщава бтв.Днес Пенка е с другите животни от стадото на Иван Харалампиев. Пасе си в района на село Мазарачево. Чака и бебе, разказва ни стопанинът.Иван се надява дотогава да приключи драмата с наложените му глоби, които обжалва. Първият акт за 500 лева вече е отпаднал.„Актът беше защо съм я докарал от митницата до Копиловци без пътен лист. Те искаха да я убият още на границата, аз затова не им я дадох. Вторият акт ми е затова, дето идвахте журналистите и я снимахте на поляната. Не трябвало да я изкарвам. Кравата е здрава, не е създала опасност за никой. И третият акт ми е за едно теленце, което ми се роди по време на това, защо съм го записал на деветия ден, а не на третия. Майка ми ме е родила и записала на шестия месец и съм оцелял, а тука за едно животинче…”, възмущава се Харалампиев.Покрай проблемите през лятото Пенка стана световно известна. За нея се застъпваха хора от най-високо ниво. Днес това предполага и световно известен кръстник на теленцето: „Обаждаха ми се от европарламента, английски депутат, който идва тук при нас, и ако пожелае, защото съм поканен до Англия на гости да им отида, ще видя, в бъдеще, след 2-3 месеца ще разбера кой ще бъде кръстникът. До колкото знам сега в София се е отворила некаква сладкарница на нейно име. Чувам, че и месарница сега искат да отворят в чест на нея”.", "date": "2018.11.06", "title": "Кравата Пенка оцеля, главоболията на стопанина й продължават"}
{"url": "http://www.cross.bg/hilyadi-kudeto-zastrahovatelite-1588273.html", "text": "/КРОСС/ Над 1000 лева \"Гражданска отговорност\" може да стане факт, ако не бъде ограничен размерът на обезщетенията след смърт на близък, обявиха от Асоциацията на застрахователите в България.От бранша смятат, че са изправени пред финансова заплаха след решението на Върховния касационен съд за по-широк кръг на роднини с право на обезщетение.В опит да се реши проблемът между две четения на промените в Кодекса за застраховането, се появиха лимити за обезщетенията след смърт. 20 хиляди за съпруг или партньор на загинало лице, 15 хиляди за брат или сестра и 5 хиляди при \"емоционални отношения\".Застрахователите ще предадат на компетентните органи 9 юридически кантори, които по думите им били \"търговци на смърт\" – давали на близките на пострадалите минимална част от обезщетението, а прибирали до 80% от него.Христина Христова губи бащата на детето си миналата година, докато е бременна. Чуди се кой и как пресметна, че живота на партньора й има цена, при това до 20 хиляди лева.„За мен това е нелепо. Моето дете никога няма да види баща си. Каквато и сума да се плати, е малко, но това е нелепо”, коментира Христина Христова.Застрахователите пресмятат, че делата по „Гражданска отговорност” само в Софийския градски съд през август тази година се удвояват спрямо миналата. „Мъжът ми не струва 20 хиляди, но колкото и да ми платите, не бихте могли да ми го заместите. Обезщетенията биха могли дори да се покачат, но това да стане през имуществени щети, там, където плащаме медицински разходи, където плащаме възстановяване, където заместваме доход в семейството”, заяви Светла Несторова от Асоциацията на застрахователите.Оказва се, че има адвокати, които плащат на близък на пострадал авансово 5000 лв., сдобиват се с пълномощно и след това осъждат застрахователя за огромни суми, коментират от бранша. Ако има лимити, близките ще знаят и какви пари да очакват.В предложенията, които засега остават замразени по разпореждане на премиера, има и текст според, който трябва да се изработи методика с размера на обезщетенията и за увреждания.„Лечението струва 6000 или 7000 лева – методиката го определя на 2000 – толкова ще плати застрахователят. Останалото е в джоба на пострадалия. Ако не можеш да си го позволиш, търсиш заеми, търсиш бързи кредити. Къде отива гражданската – какъв е смисълът”, коментира адвокатът Георги Вълков.От Института за пътна безопасност настояват за баланс между пострадалите и застрахователите.„Учудващо как така имаме над 20 компании, някои от тях международни, които искат да работят на загуба в България. Някой задава ли си този въпрос”, коментира Богдан Милчев от Института за пътна безопасност.", "date": "2018.11.06", "title": "Застрахователи искат над 1000 лв. за „Гражданска отговорност”"}
{"url": "http://www.cross.bg/posoka-posoki-dvete-1588271.html", "text": "/КРОСС/ Две катастрофи от който една верижна причиниха задръстване и в двете посоки на Околовръстния път в София, съобщава NOVA. Едната катастрофа е станала преди моста за кв. \"Драгалевци\" в посока Пловдив, а другата - в посока Центъра. Движението е затруднено. Все още не са ясни причините за катастрофите.*Снимка: Фейсбук", "date": "2018.11.06", "title": "Околовръстният път на София е блокиран и в двете посоки "}
{"url": "http://www.cross.bg/otpadutzi-drehi-tekstil-1588268.html", "text": "/КРОСС/ В България годишно се \"произвеждат\" 170 000 тона текстилни отпадъци. Това означава, че всяка година ни залива буквално планина от боклук, съставен само от стари дрехи и обувки. Може би за мнозина тези факти не изглеждат толкова тревожни. Но истината е, че те засягат всеки.", "date": "2018.11.06", "title": "65 000 тона текстилен боклук горим ежегодно"}
{"url": "http://www.cross.bg/elektrozahranvaneto-razpredelenie-simeonovo-1588269.html", "text": "/КРОСС/ ЧЕЗ Разпределение изпълнява ключови проекти за подобряване на електрозахранването в крайградските райони на София. В момента се довършват дейностите в Бояна, Драгалевци, Симеоново, вилна зона Симеоново, Бистрица, Панчарево, Кокаляне, Горубляне, Железница и Казичене.„Разбираме, че работата води до смущения на комфорта на клиентите, но ние сме длъжни да осигурим безопасността на нашите служители, които работят по мрежата. Призоваваме хората за малко търпение, защото тези дейности ще осигурят спокойствието им в дългосрочен план. Поемаме ангажимент да работим максимално оперативно и да сведем до минимум прекъсванията“, каза Виктор Станчев, главен оперативен директорна ЧЕЗ Разпределение България.В момента ЧЕЗ Разпределение извършва реконструкция и модернизация на електропроводите, които захранват столичните Бистрица, Железница и вилна зона Симеоново.Дейностите по реновиране на съоръженията ще повишат качеството и надеждността на електрозахранването на клиентите в тези райони. Във връзка с това, за осигуряване на безопасната работа на служителите и защита на живота и здравето им се налага извършването на оперативни превключвания, които ще доведат до кратковремени прекъсвания на електрозахранването на 6, 7 и 8 ноември межу 08:30 и 17:15 ч.Освен това ЧЕЗ Разпределение монтира и дистанционно обслужвани електромери, които дават възможност за анализ на мрежата в реално време, за проследяване на товарите и за наблюдаване на заетия капацитет. В момента работата се довършва в Бояна, Драгалевци, Симеоново, Панчарево, Кокаляне, Горубляне, Железница, Казичене, Пасарел. Предстои инсталирането им в с. Яна, в Горни и Долни Богоров и Враждебна. Освен монтирането на електромерите, се извършват дейности и за включвнето им в една обща система, така че да може да се извършва постоянен мониторин на мрежата. Работата налага да се извършват оперативни превключвания, които водят до кратковременни прекъсвания на електрозахранването. Клиентите, които ще бъдат без електрозахранване по-продължителен период от време биват уведомявани съгласно нормативните изисквания чрез средствата за масова информация и на сайта на ЧЕЗ Разпределение.Усилено се внедряват и автоматизирани устройства по електроразпределителната мрежа в динамично развиващите се райони около София, които значително ще подобряват качеството на услугата още от тази зима. Устройствата сигнализират къде е аварията и това скъсява времето за нейното локализиране, подават команда на съоръженията да се изключат, а някои устройства имат възможността сами да изключат електропровода. Освен това те дават възможност за отделяне на авариралия участък в рамките на няколко минути и по този начин по-голямата част от клиентите остават незасегнати, докато се отстраняват повредите.  През тази година инвестираме 6,6 млн. лв. в подобни елементи, като до края на годината предвиждаме броят им да е близо 800. „Това ще се усети много сериозно върху качеството на услугата, която предоставяме на нашите клиенти още през предстоящия есенно-зимен сезон, който вече започна“, допълни Виктор Станчев. ", "date": "2018.11.06", "title": "ЧЕЗ изпълнява ключови проекти край София, което може да доведе до кратки прекъсвания на електрозахранването"}
{"url": "http://www.cross.bg/metra-godina-kitaii-1588272.html", "text": "/КРОСС/ Китай и Русия представиха във вторник прототип на нов голям самолет за полети на дълги разстояния, по който работят заедно. Целта на двете страни е с модела да навлязат сериозно в авиоиндустрията, доминирана от Boeing и Airbus, съобщава CNBC.Моделът беше показан в рамките на най-голямото авиошоу в Китай, което се провежда между 6 и 11 ноември.По самолета работи съвместната компания, създадена от двете държави, United Aircraft Corporation. Именно нейно дело е т.нар. CR929.\"Нашата програма отчита прогрес и върви в график\", коментира президентът на дружеството Юри Слюсар. \"В момента работим върху дизайна, както и по избирането на доставчици и оборудване, което ще приключи в края на 2019 година\", допълва той.Самолетът ще бъде с дължина от 22 метра, с височина от 6,5 метра и с ширина от 5,9 метра.Според плановете моделът трябва да направи първите си полети през 2023 година.", "date": "2018.11.06", "title": "Китай и Русия искат да конкурират Airbus и Boeing със свой модел самолет за дълги разстояния"}
{"url": "http://www.cross.bg/energiya-energo-pro-yslygi-1588274.html", "text": "/КРОСС/ Юнимастърс се присъедини към общността от компании у нас, които реализират дейността си с използването на изцяло зелена енергия. Специалните удостоверения, издавани от ЕНЕРГО-ПРО Енергийни Услуги, бяха връчени на г-н Николай Божилов, изпълнителен директор на компанията, от г-жа Албена Лазарова, търговски директор в енергийния търговец.„Повече от 28 години развиваме нашата дейност на територията на България, Румъния и Унгария. За да отговорим на очакванията на нашите клиенти, никога не правим компромис с качеството и се стремим да запазим новаторския си дух. Ние не просто следваме технологичните тенденции – прилагаме ги преди останалата част от индустрията на пазарите, на които работим. Същевременно оставаме устойчиви към околната среда и обществото, като предприемаме различни мерки основно насочени към намаляване на въглеродния отпечатък от дейността ни. Със съдействието на ЕНЕРГО-ПРО Енергийни Услуги вече ще предоставяме нашите услуги, ползвайки енергия произведена изцяло от възобновяеми източници“, сподели г-н Николай Божилов.ЕНЕРГО-ПРО Енергийни Услуги насърчава производството и търговията с електроенергия, генерирана по екологичен начин. Компанията издава Удостоверения за зелена енергия в уверение на това, че продадената електрическа енергия е произведена изцяло от възобновяеми източници. Документът се базира на Гаранции за произход, издадени от Агенция за устойчиво енергийно развитие, които са собственост на ЕНЕРГО-ПРО Енергийни Услуги.", "date": "2018.11.06", "title": " “Юнимастърс Лоджистикс” получи удостоверения за използване на зелена енергия от ЕНЕРГО-ПРО"}
{"url": "http://www.cross.bg/obshtini-chasa-evro-1588275.html", "text": "/КРОСС/ До 3,3 млн. евро могат да получат българските общини, които  кандидатстват в конкурса по инициативата на Европейската комисия WiFi4EU за висококачествен интернет в центровете на обществения живот.  Порталът за получаване на ваучери ще бъде отворен на 7 ноември (сряда) от 14 часа (българско време) до 18 часа на 9 ноември (петък) 2018 г.Бюджетът на този конкурс е 42 000 000 евро, с който ще бъдат финансирани общо 2800 общини от Европейския съюз. Финансирането за всяка държава може да бъде до 8 % от общите средства.Регистрацията за участие в инициативата започна през месец май. Към 9:30 часа на 6 ноември 2018 г., броят на общините, които са подали документи, е 19 248, като 230 са от България. Европейската комисия ще извърши своята селекция на база времето на подаване на формулярите за участие на принципа „първи кандидатствал- първи получил“, отчитайки географския баланс. От всяка страна членка ще бъдат финансирани минимум 15 общини. ЕК предвижда кратки срокове за оценяване на кандидатурите. ", "date": "2018.11.06", "title": "До 3,3 млн. евро  могат да получат българските общини за безплатен безжичен интернет"}
{"url": "http://www.cross.bg/borisov-goldshmidt-evropa-1588277.html", "text": "/КРОСС/ Министър-председателят Бойко Борисов се срещна с главния равин на Европа Пинкас Голдшмидт. По време на разговора главният равин изрази благодарност към българското правителство за подкрепата и сигурността, която страната ни оказва към българската еврейска общност. Пинкас Голдшмидт отбеляза, че в други части на Европа се наблюдава увеличаване на проявите на антисемитизъм за разлика от България. Премиерът Бойко Борисов подчерта, че страната ни винаги е била пример за религиозна толерантност и в България традиционно няма процеси на антисемитизъм. Той добави, че по тези въпроси у нас има и специален национален координатор, чийто функции се изпълняват от заместник-министър на външните работи.Главният равин Голдшмидт заяви, че България и правителството са изключително уважавани сред еврейските общности в Европа. В разговора премиерът Борисов подчерта, че не трябва да се забравя подвига на българите за спасяването на българските евреи по време на Холокоста.В разговора премиерът Борисов беше поканен от Конференцията на европейските равини да участва като почетен гост в работната им сесия в рамките на Мюнхенската конференция по сигурност през февруари 2019 г.", "date": "2018.11.06", "title": "Бойко Борисов се срещна с главния равин на Европа Пинкас Голдшмидт"}
{"url": "http://www.cross.bg/gorivata-bulgariya-tzenite-1588265.html", "text": "/КРОСС/ Kомисията за защита на конкуренцията (КЗК) започва анализ на сектора за производство и продажба на бензин и дизел в България.Решението на КЗК за проверка идва след редица масови протести срещу цените на горивата в няколко града. В регулатора е изпратен сигнал, че бензиностанция във Велико Търново е продавала горивата си на съществено по-висока цена, отколкото другите бензиностанции от същата верига в останалата част на страната.От КЗК посочват, че след като са проучили множество медийни публикации, са установили, че поскъпване има в Пазарджик, Пловдив, Хасково, Бургас и в част от градовете в Северна и Северозападна България – Враца, Видин, Монтана, Велико Търново и др. Също така е имало големи различия в цените на бензиностанции от една и съща верига в отделните региони и дори в зависимост от разположението на обекта.Освен това, в голяма част от статиите се коментира, че бензиностанциите в някои градове в България продават гориво на цени, които са доста по-високи от средноевропейските, което също така не кореспондира и с тенденциите за чувствително понижение в цените на петрола на международните пазари.КЗК подчертава, че горивата имат както икономическа, така и социална, значимост, затова секторът постоянно подлежи на мониторинг. Сега обаче, поради изразените в публичното пространство съмнения за евентуални непазарни причини за поскъпването на горивата, ще бъде направен детайлен анализ на функционирането на конкурентната среда на пазарите на производство и реализация на автомобилни горива в България.", "date": "2018.11.06", "title": "КЗК започва проверки на цените на горивата по бензиностанциите"}
{"url": "http://www.cross.bg/kola-manolova-trifonov-1588260.html", "text": "/КРОСС/ Слави Трифонов ще даде автомобил и шофьор на националния омбудсман Мая Манолова. Тя остана без служебна кола от НСО, заради икономии в бюджета на службата за охрана.", "date": "2018.11.06", "title": "Слави Трифонов дава кола на омбудсмана"}
{"url": "http://www.cross.bg/prevod-leva-evro-1588264.html", "text": "/КРОСС/ „Всеки българин, който превежда пари от или в друга държава на ЕС, ще спестява поне по 30 лева на превод. Основната ми цел, когато бях избрана за докладчик по регламента, който приехме днес, беше да премахнем бързо един истински двоен стандарт в Европа – този за банковите преводи. Банките в България поддържат най-високите такси в ЕС за получен превод в евро – между 30 и 50 лева за превод от 10 евро, докато гражданите от Еврозоната превеждат евро срещу минимални или нулеви такси.“ Това заяви българският евродепутат от ГЕРБ/ЕНП Ева Майдел на 5 ноември 2018г. непосредствено след приемането с голямо мнозинство на Регламента за презграничните плащания в Комисията по икономически и парични въпроси на Европарламента.„Целим да намалим таксите за презграничните преводи до нивата на таксите за вътрешни преводи в националната валута на една държава. Това е втората малка революция в ЕС след тази с намаляването на роуминга. Целта е да сместим между 3-4 млрд лева годишно на гражданите и бизнесите от страните извън Еврозоната и да ги поставим при равни условия на третиране с тези от страните, използващи еврото. Трябва да е ясно, че подобни постижения за потребителите могат да се постигнат само в рамките на ЕС, а не от всяка държава поотделно.“ Това допълни Ева Майдел, която е основен докладчик на Европейския парламент по регламента.В регламента се предвижда и засилване на прозрачността при плащане с карта или теглене на пари от банкомат в чужбина. Потребителите ще имат повече информация при какъв курс се обменят парите им и ще имат право на избор, ако има различни възможности за превалутиране, предлагани от различни доставчици на платежни услуги. Предстоят преговори между Европейския парламент и Съвета на ЕС, състоящ се от държавите-членки, за достигане на обща позиция. Очаква се регламентът да влезе в сила в началото на 2019 г.", "date": "2018.11.06", "title": "Банковият превод в Европа поевтинява с поне 30 лв"}
{"url": "http://www.cross.bg/velev-otgovornost-leva-1588261.html", "text": "/КРОСС/ Тези 1000 лева не са плашило. Ние в случая предупреждаваме и политиците, и потребителите какво може да се случи и какви ще са последиците от правната среда, която настъпи с това тълкувателно решение на Върховния касационен съд.", "date": "2018.11.06", "title": "Застраховател: С решението на ВКС нещата с Гражданската отговорност излизат извън контрол"}
{"url": "http://www.cross.bg/lege-akad-mladenov-1588258.html", "text": "/КРОСС/ На 7 ноември, сряда, Литературен салон \"Леге 10\" организира възпоменателна вечер за акад. Стефан Младенов на тема \"Науката в полза на икономиката\".Събитието ще се състои от 18,00 часа в залата на Градския съвет на БСП - София, ул. \"Леге\" № 10, ет. 1.", "date": "2018.11.06", "title": "Литературен салон \"Леге 10\" организира възпоменателна вечер за акад. Стефан Младенов"}
{"url": "http://www.cross.bg/dolara-sveta-sytien-1588257.html", "text": "/КРОСС/ Виктория Сикрет показаха най-новия си и най-скъп сутиен в света. Върху него са инкрустирани 2100 диаманта, а направата е отнела 930 часа. Цената е впечатляваща - 1 милион долара, съобщава SUN. Дамите, които желаят да се почувстват бляскави, ще могат да си купят реплика на модела за 250 долара. ", "date": "2018.11.06", "title": "Показаха най-скъпия сутиен в света"}
{"url": "http://www.cross.bg/rysiya-vsichki-federatziya-1588259.html", "text": "/КРОСС/Според някои оценки Евросъюзът вече е загубил повече от 100 млрд. евро от санкциите, наложени срещу Русия, информира руският „Известия\". Това изявление е направил министърът на външните работи на Руската федерация Сергей Лавров, съобщава Фокус.В интервю за испанския El Pais руският първи дипломат е пояснил, че се споменават различни суми, изгубени от ЕС, но у всички остава едно и също усещане - антируските санкции нанасят щети и на самите европейски държави.На 4 ноември германските медии съобщават, че икономиката и бизнесът на страната търпи огромни загуби заради антируските санкции, налагани от Запада, и става очевидно, че още дълго време ще трябва да се бори с последствията от ограниченията срещу Русия.Западните страни предприеха тези мерки през 2014 година заради присъединяването на Крим и ситуацията в Украйна. Москва твърдеше, че полуостровът е влязъл в състава на Руската федерация в резултат от народен референдум и предприе ответни огледални мерки.На 3 октомври президентът на Руската федерация Владимир Путин предложи на всички, които желаят, незабавно да прекратят всички санкции срещу Русия. ", "date": "2018.11.06", "title": "Лавров говори за вредата, която се нанася на ЕС от санкциите срещу Русия"}
{"url": "http://www.cross.bg/banya-mineralna-sofiya-1588267.html", "text": "/КРОСС/ Да имаш създадена инфраструктура за минерална баня и да направиш в басейните й \"зали за събития\" е театър на абсурда! Софиянци, ще позволим ли и северното крило на Централната минерална баня да бъде превърнато в музей?Управляващите от ГЕРБ в София предлагат на сесията на СОС на 8 ноември 2018 г. да бъде разгледан доклад, внесен от заместник-кмета Тодор Чобанов, за даване на съгласие Столична община да кандидатства с проект за адаптация на останалата част от Централната минерална баня за Музей \"Българският ХХ век\" - ІІ етап. Преустройството ще ангажира около 7000 кв. м. от северната част на банята. По подобен проект останалата част от банята - около 5000 кв. м. вече е преустроена в \"Регионален музей на София\". Само преди година - на 14 септември 2017 г. - СОС гласува Програма за развитие на минералните извори, внесена от главния архитект на София Здравко Здравков, според която в северното крило на Централната минерална баня ще бъде изграден модерен СПА център, а балнеоложките центрове в \"Овча купел\", \"Горна баня\" и Банкя ще бъдат възстановени.Само година по-късно равносметката е следната: По европейски проекти банята в \"Овча купел\" ще бъде преустроена в \"Център за изследване на минералните води\", а банята в \"Горна баня\" - в \"Център по музеология\". Тогава ние, общинските съветници от БСП, гласувахме \"против\" на практика затриването на минералните бани в \"Овча купел\" и \"Горна баня\".Сега управляващите в София предлагат емблематичната за града ни Централна минерална баня да бъде превърната изцяло в музей. А мъжкият и женският басейн да станат \"зали за обществени мероприятия\". Цената на преустройствата е около 9 млн. лв., като около 50% от тях трябва да бъдат осигурени от общинския бюджет. Ние, общинските съветници от БСП, категорично сме против подобно преустройство на Централна минерална баня и отнемането на възможността на гражданите на столицата, гостите и туристите, да се ползват от богатството на минералната вода, която щедро ни е дала природата и която заема централно място в герба на града ни!Подобна идея, като тази на управляващите в Столична община да преобразуват Централната минерална баня в музей, не трябва да бъде реализирана, без съгласието на столичани. Затова ние, общинските съветници от групата на БСП, настояваме да бъде проведено обществено допитване, за да чуем мнението на гражданите за тази идея на управляващите.Преди повече от 100 години Столичната община, с помощта на талантливи архитекти и художници, е изградила Централната минерална баня като архитектурен шедьовър, дворец, достоен за животворната минерална вода. Като такъв той работи до 1986 г., след което започва разрухата... За да настъпи днешното време, в което ръководената от ГЕРБ Столична община да си присвои правото да отнеме завинаги на гражданите на София възможността да ползват по предназначение този \"Храм на здравето\". Ще го позволим ли?", "date": "2018.11.06", "title": "Позиция на БСП за баните в София"}
{"url": "http://www.cross.bg/byudzheta-vsichki-nyama-1588262.html", "text": "/КРОСС/ На извънредно заседание парламентът ще гласува бюджета за 2019 г. Вчера БСП отправи заплахи към управляващите, че няма да се регистрира в залата, тъй като това било конституционно задължение на управляващото мнозинство.Миналата седмица от опозицията се обявиха против начина на приемане на бюджета за следващата година и обвиниха правителството, че не се е вслушало в препоръките им.Основната финансова рамка в проекта предвижда дупка в бюджета от 600 милиона лева, по-високи доходи, но и повече удръжки за работещите.\"Бюджет 2019 е най-щедрият в историята на България. Той не е \"постна пица\", а \"тлъста лазаня\", защото се наблюдава рязък изпреварващ ръст на всички разходи. За никого не е изненада, че през последните десет години не се наблюдават никакви реформи в нито един сектор на държавата\", коментира пред Bulgaria ON AIR икономистът и бивш вицепремиер Николай Василев.\"Не всички проекти, планирани в даден бюджет, могат да бъдат изпълнени. Има и такива, които се забавят и това води до излишък накрая\", отбеляза финансистът Емил Хърсев.По думите му обаче 37% от БВП на страната ни е сравнително ниска данъчно осигурителна тежест. Темата пък с преките чуждестранни инвестиции се преекспонирала от години, а данните, изнесени в публичното пространство, били неверни, настоя той.Бюджетите на Здравната каса и на Държавното обществено осигуряване за догодина трябва да бъдат гласувани на първо четене днес. Те вече бяха приети на съвместно заседание на ресорните парламентарни комисии.Сред най-спорните акценти в здравния бюджет е преминаването на Агенцията за трансплантации и Фонда за лечение на деца към касата.А по отношение на общественото осигуряване - увеличаването на максималния осигурителен доход от 2 600 на 3 000 лева е основната промяна, върху която се очаква управляващи и опозиция да противопоставят аргументите си.", "date": "2018.11.06", "title": "От някогашната \"постна пица\" няма и коричка. Бюджетът сега: \"Тлъста лазаня\""}
{"url": "http://www.cross.bg/protzenta-belene-izgaryaniya-1588263.html", "text": "/КРОСС/ 70-годишна от Белене пострада след изтичане на газ и възпламеняването му в дома си в крайдунавския град. Инцидентът е станал на 5 ноември около 13:00 часа. Жената е получила средна телесна повреда - около 60 процента изгаряния по главата тялото и крайниците. Тя е транспортирана до ЦСМП-Плевен и настанена в УМБАЛ „Д-р Георги Странски“.По информация на медиците състоянието ѝ се стабилизира и няма опасност за живота. Съдействие е оказал екип на РСПБЗН – Белене. Унищожени са дограми и домашно имущество в жилището. По случая незабавно е уведомен дежурен прокурор при РП Левски.", "date": "2018.11.06", "title": "След изтичане на газ и възпламеняването му: Жена е с 60 процента изгаряния в УМБАЛ - Плевен"}
{"url": "http://www.cross.bg/byudzhet-pravitelstvo-leva-1588253.html", "text": "/КРОСС/ \"БСП няма да се регистрира в пленарна зала докато не получим оставката на вицепремиера Валери Сименов или тази на цялото правителство, тъй като нашите претенции са, че цялото правителство трябва да си отиде\". Това каза заместник-председателят на БГ на БСП Георги Свиленски в ефира на „Здравей, България”. добави той.  Депутатът от БСП обясни, че след събирането на кворум за започване на пленарното заседание, левицата ще участва в дебатите., заяви Свиленски.Алтернативният бюджет на БСП предвижда 3, 2 млрд. лева допълнително разходи. уточни депутатът.Бюджетът за 2019 изглежда щедър, но заемат много повече от хората, смята Свиленски: ", "date": "2018.11.06", "title": "Свиленски: БСП ще се регистрира в НС само след оставка на Сименов"}
{"url": "http://www.cross.bg/markov-sigyrnost-skandal-1588248.html", "text": "/КРОСС/ „Под охраната на НСО чужди служби записваха всички гости по време на европредседателството в хотел „Маринела”, и се събираха компромати ЕС. Това е пробойна в националната сигурност и НСО е отговорна”. Този коментар направи в предаването „Тази сутрин” Николай Марков, експерт по сигурност и бивш служител на Националната служба за сигурност.Според Марков именно този скандал с подслушването, който беше потулен, е причина за действията срещу семейство Арабаджиеви (собствениците на „Маринела”). В други държави щеше да има политическа отговорност и оставки при такъв скандал, коментира още Марков.По думите му НСО не е реформирана и много отдавна изпълнява протоколни функции и е далече е от професионалната охранителна дейностОсвен това се използва като политически инструмент и това е причината да се отнеме колата на Мая Манолова.„Манолова прави заявки за политическа активност и тези заявки се прочитат правилно от хората, от които зависи работата и дейността на НСО“, смята Марков.", "date": "2018.11.06", "title": "Николай Марков: НСО е отговорна за подслушването на чужди делегации в „Маринела”"}
{"url": "http://www.cross.bg/ybiiistvoto-dvoiinoto-deteto-1588250.html", "text": "/КРОСС/ Очаква се апелативният съд да се произнесе по случая с двойното убийството в София. 26-годишният Викторио Александров е обвинен за убийството на 23-годишната си приятелка и детето им, както и за принуда спрямо таксиметров шофьор. В петък той се изправи пред съда за първи път. Влезе в съдебната зала без да крие лицето си. Поиска да бъде пуснат да се прибере у дома и разказа какво си спомня от фаталната нощ на убийството.Двойното убийство става в началото на миналата седмица. Първо в апартамент в \"Надежда\" смъртоносно простреляна е майката на детето, а по-късно е убито и едногодишното момиченце. Самият Александров прави неуспешен опит за самоубийство", "date": "2018.11.06", "title": "Очаква се съдът да заседава по случая с двойното убийство в София"}
{"url": "http://www.cross.bg/bezopasnost-avtomobilisti-bulgarskite-1588254.html", "text": "/КРОСС/ Форум, посветен на пътната безопасност, организира Съюзът на българските автомобилисти. Дискусията е под мотото „Заедно за по-безопасни пътища\", съобщава БНТ. Ще бъдат представени резултатите от мащабно анкетно проучване сред членовете на Съюза на българските автомобилисти за причините, които водят до тежки катастрофи.", "date": "2018.11.06", "title": "Обсъждат нови възможности за подобряване на пътната безопасност"}
{"url": "http://www.cross.bg/potrebitelite-dimitur-gymi-1588255.html", "text": "/КРОСС/ Акция \"Зима\" започна, пътната полиция вече проверява грайферите на гумите, с които шофираме. Няма много време до 15 ноември, когато вече задължително трябва да са поставили зимните гуми, съобщава БНТ.За какво да внимаваме, когато си купуваме зимни гуми, как да изберем сервиза, в който да отидем и с какви нарушения може да се сблъскаме там - гост по темата председателят на Комисията за защита на потребителите Димитър Маргаритов.За няколко неща трябва да внимаваме, уточни Димитър Маргаритов. Върху всяка една гума трябва да има редица обозначения, които да ориентират потребителите за съществените характеристики, обясни той.Като започнем от момента на производството, през разхода на гориво, шума и теглото на което може да издържи самата гума.Тези обозначения са с универсални символи, допълни той. Второто важно нещо при избора е цената.Димитър Маргаритов: Ако потребителите са изкушени, включително и в онлайн магазините от много ниски цени, от големи проценти намаление, нека имат едно наум, защото по начало законът изисква за дадена стока, за да бъде намалена, да бъде продавана на старата цена поне един месец. Когато говорим за тази кампания, може да се предположи, че тези партиди зимни гуми са пуснати на пазара неотдавна, така че е възможно да има и някакви опити от страна на търговците за манипулация от гледна точка на цената и процента на намаление, ако такова е обявено.Комисията за защита на потребителите започва масирани проверки, свързани с предстоящия зимен сезон, още в началото на декември, обяви още Димитър Маргаритов. Първо ще бъдат проверявани търговците, които са били уличени в лоши практики през миналата година. Потребителите у нас стават все по-активни и това влияе положително върху поведението на търговците, коментира той. ", "date": "2018.11.06", "title": "За какво да внимаваме при избора на гуми за зимния сезон?"}
{"url": "http://www.cross.bg/prezidentut-vruchva-natzionalniya-flag-na-bulgarskite-antarktitzi-1588251.html", "text": "/КРОСС/ В Гербовата зала на \"Дондуков\" 2 президентът Румен Радев ще връчи националния флаг на участниците в 27-та българска Антарктическа експедиция.На остров Ливингстън ще бъде изграден нов телекомуникационен център, който ще позволи да бъдат предавани данни от научната апаратура, както и осигуряването на интернет достъп.Ще започне проектирането и на нов модерен лабораторен блок, чието изграждане ще завърши през 2022 година. ", "date": "2018.11.06", "title": "Президентът връчва националния флаг на българските антарктици"}
{"url": "http://www.cross.bg/maksim-patriarh-sveta-1588249.html", "text": "/КРОСС/ Днес се навършват шест години от кончината на блажено починалия български патриарх Максим. Негово светейшество патриарх Неофит ще води заупокойната света литургия, която ще бъде отслужена в Троянския манастир, където дядо Максим беше погребан до чудотворната икона на света Богородица Троеручица, съобщава БНР.Патриарх Максим почина на 98 години, след като 41 години беше начело на Българската православна църква. Монашеският път на Негово светейшество започва именно от Троянската света обител.Игуменът на манастира епископ Сионий  посочи, че патриарх Максим ще остане завинаги в сърцата на православните християни.„Истински мъченик за Христовата вяра, с упоритостта, с неговата пълна отдаденост на служението, в отстояване на учението на вярата, на каноните на вярата, на българските православни традиции и тази благост, която той имаше към народа, който изключително го обичаше и почиташе“, каза Сионий.Паметта на патриарх Максим ще бъде почетена от митрополити, духовници от Светия синод и християни от цялата страна.", "date": "2018.11.06", "title": "Почит към паметта на патриарх Максим на годишнина от смъртта му"}
{"url": "http://www.cross.bg/akaynta-platformata-svurzani-1588252.html", "text": "/КРОСС/ От Facebook заявиха, че са блокирали около 30 акаунта в платформата и 85 акаунта в платформата за споделяне на снимки Instagram заради подозрения, че може да са свързани с външни врагове целящи да се намесят в междинните избори, съобщава БГНЕС.\"В събота вечерта американските правоохранителни органи ни се обадиха за онлайн активности, които те са открили наскоро и които могат да бъдат свързани с чуждестранни лица. Веднага блокирахме тези акаунти и сега ги изследваме детайлно\", заяви Facebook в блог пост.", "date": "2018.11.06", "title": "Facebook блокира 115 акаунта преди междинните избори в САЩ"}
{"url": "http://www.cross.bg/kralev-krasen-kandidatyra-1588256.html", "text": "/КРОСС/ Започват консултации между четиримата министри на спорта на България, Гърция, Румъния и Сърбия относно идеята за обща кандидатура за домакинство на футболния Мондиал през 2030 г. Това обяви в Сутрешния блок на БНТ спортният министър Красен Кралев.", "date": "2018.11.06", "title": "Кралев: Започват консултации за обща кандидатура за домакинство на Мондиал 2030"}
{"url": "http://www.cross.bg/kone-konya-botevgrad-1588247.html", "text": "/КРОСС/ Собственици на коне от Правец и Ботевград се оплакаха, че само през изминалата седмица са убити над 20 коня, съобщава бтв.Росен Николаев и Найден Методиев са двама от тримата стопани на коне, чиито животни са простреляни през изминала седмица в района.Двамата са дребни стопани. Твърдят, че нямат врагове.Стреляно е и по няколко коня на бизнесмен от Правешко, който отказа да застане пред камерата ни. Различния социален статус на пострадалите собственици и типове коне изключва версията за лично отмъщение.  От районната прокуратура в Ботевград потвърдиха за два убити и осем простреляни коня до село Калугерово, община Правец.Води се досъдебно производство за извършено престъпление – „проява на жестокост към животно и причиняване противозаконно на смърт или трайно увреждане”, за което се предвижда до 3 години затвор и глоба от хиляда до 5 хил. лв.", "date": "2018.11.06", "title": "Масова стрелба по коне в Правец и Ботевград"}
{"url": "http://www.cross.bg/depytatite-kvorym-debatite-1588244.html", "text": "/КРОСС/ Парламентът ще заседава извънредно днес от 13 ч. В програмата е предвидено депутатите да обсъдят на първо четене проектобюджетите на Националната здравноосигурителна каса (НЗОК) и на Държавното обществено осигуряване (ДОО). В програмата е включено и представяне на докладите по Законопроекта за държавния бюджет за 2019 г.За да започнат дебатите обаче парламентът трябва да събере кворум. Лидерът на БСП Корнелия Нинова обяви вчера, че депутатите от левицата няма да се регистрират в залата. Ако мнозинството осигури кворум, от БСП ще участват в дебатите със своя алтернативен бюджет.Бюджетът на ГЕРБ е предизборен, а целта е да оцелее правителството, обявиха социалистите. Опозицията отново поиска оставката на правителството, този път заради скандала с Агенцията за българите в чужбина.", "date": "2018.11.06", "title": "Парламентът заседава днес извънредно за бюджета"}
{"url": "http://www.cross.bg/yefa-zhermen-razsledvane-1588242.html", "text": "/КРОСС/ Ръководството на „Пари Сен Жермен“ изпрати Европейската асоциация  по футбол (УЕФА) на съд, след като от централата решиха отново да стартират  разследване за финансите на френския шампион. От Международния арбитражен спортен  съд (КАС) обясниха, че подробности за вида на делото няма да бъдат обявявани. „Пари Сен Жермен“ е дългогодишна цел на УЕФА при спазването  на правилата за финансов феърплей, като през 2014 г. французите загубиха 20  милиона евро от участието си в Шампионската лига именно заради нарушения на  новите закони. От УЕФА обявиха през септември, че отново са стартирали  разследване.", "date": "2018.11.06", "title": "Френският „Пари Сен Жермен“ съди УЕФА"}
{"url": "http://www.cross.bg/shengen-rymuniya-bulgariya-1588239.html", "text": "/КРОСС/ Комисията по граждански свободи, правосъдие и вътрешни работи на Европейския парламент призова тази вечер за възможно най-бързото приемане в Шенген на България и Румъния, съобщиха от пресслужбата на ЕП.Евродепутатите от комисията призовават за пълно приемане на двете държави – със сухопътните, морските и въздушните граници. Те допълват, че осъществяваните сега гранични проверки при пътуване от и до Шенгенското пространство имат отрицателно икономическо въздействие.Призивът е отправен към Съвета на ЕС, като се отбелязва, че постепенното отпадане на проверките – първо на морските и въздушните, а след това и на сухопътните граници, би довело до отрицателни последици. Допълва се, че от досегашното положение губят не само двете държави, но и ЕС.Парламентарната комисия добавя, че разширяването на Шенген не следва да бъде обвързвано с недостатъци в областите на убежището и миграцията.Предвижда се през декември ЕП да гласува доклад, в който се съдържа отправеният тази вечер призив. От 2011 г. насам евродепутатите неколкократно приемаха необвързващи решения в подкрепа на приемането на България и Румъния в зоната без гранични проверки.", "date": "2018.11.06", "title": "Комисия на ЕП призова България и Румъния да бъдат приети в Шенген възможно най-скоро"}
{"url": "http://www.cross.bg/otbranata-ministerstvoto-sy--1588240.html", "text": "/КРОСС/ Министерството на отбраната предостави допълнителна информация за напредъка на процедурата за възлагане на обществена поръчка с предмет „Осигуряване на летателната годност на самолети Су-25 – рамково споразумение”.С решението си от 2 ноември 2018 година министърът на отбраната не прекратява горепосочената процедура, а използва правото си по чл. 22, ал. 8 от ЗОП на възложител да даде указания на комисията за провеждане на преговори с ОАО „558 Авиационен ремонтен завод”, Беларус, и да потвърди с нов протокол и доклад постигнатите намаления на цените за ремонт на щурмовите самолети Су-25.За избягване на всякакви възможни спекулации и при спазване на заложените изисквания при откриване на процедурата, Министерството на отбраната отново припомня, че обявената прогнозна стойност от 82 510 000 лева може да бъде променена /достигната/ само с решение на Министерския съвет.Министерството на отбраната ще продължи регулярно да информира на своята интернет страница за напредъка в предстоящите преговори с беларуската страна.", "date": "2018.11.06", "title": "МО: Процедурата за ремонт на Су-25 е в ход, не е прекратена"}
{"url": "http://www.cross.bg/predyprezhdavat-falshivi-razprostranyavat-1588241.html", "text": "/КРОСС/ Разпространяват се фалшиви имейли от името на НАП, предупреждават от Агенцията. Те са написани на английски език като информират получателите им, че имат право на възстановяване на суми. Имейлите приканват да се последва линк, за да се попълни формуляр за получаване на парите. От НАП предупреждават, че това представлява класическа форма на „фишинг“ атака, чрез която се цели опит за кражба на лична информация от интернет - потребителски имена за достъп, пароли, банкови сметки и т. н.", "date": "2018.11.06", "title": "Разпространяват се фалшиви имейли от името на НАП, предупреждават от агенцията"}
{"url": "http://www.cross.bg/grazhdani-bulgarskite-pompeo-1588245.html", "text": "/КРОСС/ Отпадането на американските визи за българските граждани обсъдиха във Вашингтон българският външен министър Екатерина Захариева и държавният секретар на Съединените щати Майкъл Помпео.За да се стигне до безвизов режим на пътуване до САЩ, отказите за издаване на визи на българи трябва да спаднат до 3%. През последната година те са намалели, но все още са около 14%.„Пое Майк Помпео ангажимент да работим за това да падне прословутият процент на откази под 3%. Нашата работа пък е да увеличим информираността на българските граждани, които подават документи за визи”, посочи Захариева.Двамата първи дипломати са обсъдили и проблема за признаване на трудовия стаж и осигуряване на пенсии за българските граждани. Този казус в момента засяга около 400 хиляди наши сънародници.Работи се и за среща между българския премиер Бойко Борисов и американския президент Доналд Тръмп.", "date": "2018.11.06", "title": "САЩ и България ще работят за падане на визовите откази под 3%"}
{"url": "http://www.cross.bg/poruchka-slozhnost-vertikalno-1588243.html", "text": "/КРОСС/ Инжинери от Националния изследователски технологичен университет МИСиС се занимават интензивно с разработка на прототип на летящо такси. По предварителни оценки, апаратът трябва да е на линия през 2020-а година. Проектът за него е по поръчка на руската компания “Бартини”. В момента работите над проекта, съсредоточени в центъра за създаване на прототипи с висока сложност “Кинетика”, вече са към края си, а летателен апарат прототип на бъдещото аеротакси вече се тества, съобщава ТАСС. ниверситетът заяви, че летящите таксита ще работят по три основни принципа: електрическа тяга, аеродинамика на крилото, вертикално излитане и кацане. Машината излита вертикално, като хеликоптер, ускорява в хоризонтална посока, след което лети като самолет. Кацането се извършва в обратен ред. „Корпусът е направен от полимерни материали, осите – от стомана, а задвижването е подсигурено от литиева батерия. Прототипът тежи около 60 кг., а максималната скорост е 200 км/ч. Апаратът се задвижва от разстояние“ - каза Павел Косятов, ръководител на производствения отдел на кинетика.  Изграждането на прототипа започна през март 2018г. Два месеца по-късно проектът приключи, след което таксито преминава през редица технически тестове, в които демонстрира маневреност и стабилност на системите за управление. „Центъра за прототипи с висока сложност „Кинетика“ е открит през 2017г. Това е високотехнологична платформа, която няма аналози не само в Русия, но и в чужбина. Благодарение на талантливи инженери и високо оборудване днес университетът може да реализира пълния цикъл на прототипиране по поръчка на нашите бизнес партньори.“ -добави ректорът на университета \" Алевтина Черникова. ", "date": "2018.11.06", "title": "През 2020-а година Русия с безпилотно летящо такси?"}
{"url": "http://www.cross.bg/rodeni-na-noemvri-1588236.html", "text": "/КРОСС/ Д-р Веселина Коналиева, началник на клиничната лаборатория на МБАЛ \"Бургасмед\" Димитър Дойчинов, икономист Елена Шекерлетова, постоянен секретар на МВнР Чл.-кор. проф. Йордан Йорданов, антрополог Кирил Николов-Дизела, многократен балкански и държавен шампион по ориентиране, държавен шампион покрос кънтри и планинско бягане Ралица Негенцова, председател на Висшия адвокатски съвет Стоян Младенов, актьор", "date": "2018.11.06", "title": "Родени на 6 ноември"}
{"url": "http://www.cross.bg/trump-stoiichev-izbori-1588246.html", "text": "/КРОСС/ Ключов вот се провежда днес в Съединените щати – т.нар междинни избори. Залогът е коя от двете големи партии - Републиканската или Демократическата, ще доминира в двете камари на Конгреса.Изборите се смятат за важна проверка за 2-годишното управление на президента Доналд Тръмп, чийто рейтинг се срина едва до 41 на сто.През последните седмици милиардерът засили нападките срещу опонентите си по спорни въпроси, като миграцията, предупреждавайки за опасността от демократически \"социализъм\" и за \"нашествието\" на престъпници в конвоите с бежанци, идващи от Централна Америка.Точно преди изборите влязоха в сила наложените от него нови санкции срещу Иран, които обаче не спират ислямската република да търгува с нефт. Отново преди вота Тръмп хвърли голямо количество военни по границата заради мигрантите, макар към момента да е неясно дали наистина ще се стигне до опит за щурм на американската територия.Острите му изказвания активизираха консервативните избиратели, но други разкритикуваха тактиките на президента като \"насаждащи страх\", отбелязва Би Би Си.Голяма гражданска мобилизацияВсички повтарят, че това са най-важните избори, а за нас в ЕС преди евровота догодина е много интересно да набюдаваме тази гражданска мобилизация, коментира в студиото на „Тази сутрин” ръководителят на бюрото на Европейския парламент у нас Теодор Стойчев.Той посочи, че икономиката има огромна роля на изборите зад Океана и за евросъюза е важно как ще се развият отношенията с администрацията на Доналд Тръмп. По думите му от ескалиране на напрежението „нито ние имаме полза, нито САЩ имат полза”.Стойчев подчерта, че е изключително трудно да се прогнозира резултатът от междинните избори.По думите му подобна обществена мобилизация ще е нужна и за изборите за нов състав на ЕП през следващата година. Гласуването тогава ще е на фона на брекзит, за който и Стойчев призна, че „отиваме към един вариант, който не е благоприятен нито за Обединеното кралство, нито за Европейския съюз”.", "date": "2018.11.06", "title": "Избори в САЩ: Тръмп 2020 или демократичен обрат"}
{"url": "http://www.cross.bg/tysk-polsha-seriozen-1588238.html", "text": "/КРОСС/ Председателят на Европейския съвет Доналд Туск предупреди полските консервативни управляващи, че има огромен риск страната им да излезе от ЕС, предаде Франс прес.\"Това е извънредно сериозен въпрос, драматично сериозен въпрос. Бих искал хората, които са поели по този път, да дойдат на себе си\", заяви във Варшава бившият полски либерален премиер.\"Полекзит, тоест излизане на Полша от ЕС, за жалост ми изглежда възможен не защото (лидерът на управляващата консервативна партия) Ярослав Качински е намислил такъв план. Той казва, че няма такова намерение\", каза Туск, но припомни, че и бившият британски премиер Дейвид Камерън не е възнамерявал да извади страната си от ЕС и всъщност е положил големи усилия да избегне брекзита.\"Няма значение дали Ярослав Качински планира излизането на Полша от ЕС или само задейства процеси, които може да доведат до това\", заяви Туск, имайки предвид напреженията между Варшава и Брюксел.Европейската комисия и някои страни от ЕС упрекват полските консерватори, че поставят в опасност основополагащите принципи на правовата държава, например с опита си да подчинят съдебната власт с редица спорни реформи.", "date": "2018.11.06", "title": "Доналд Туск предупреди, че има голям риск Полша да напусне ЕС"}
{"url": "http://www.cross.bg/ysmivkite-sa-drebnite-1588235.html", "text": "/КРОСС/  \"Усмивките са дребните пари на щастието.\"Х. Рюман", "date": "2018.11.06", "title": "Усмивките са дребните..."}
{"url": "http://www.cross.bg/chasa-provede-sofiyaot-1588237.html", "text": "/КРОСС/ От 11.00 часа в Гербовата зала на „Дондуков“ 2 държавният глава Румен Радев ще връчи националния флаг на участниците в 27-ата българска Антарктическа експедиция.От 14.30 часа на „Дондуков“ 2 президентът Радев ще удостои изтъкнати българи с държавни отличия.***От 11.00 часа в Националния археологически институт с музей (НАИМ) при БАН главен инспектор Ангел Папалезов, началник на сектор „Културно-исторически ценности\" в ГДНП, и главен инспектор Емил Александров, началник на сектор „Трафик на културно-исторически ценности\" в ГДБОП, ще дадат подробности за спасените от иманярство и нелегален трафик експонати.От 18.00 часа в НАИМ вицепрезидентът Илияна Йотова ще отправи приветствие по повод официалното откриване на изложбата „Спасени съкровища на България“. На събитието ще присъства и вътрешния министър Младен Маринов.***От 13.00 часа ще се проведе извънредно заседание на Народното събрание, на което ще бъдат гласувани проектобюджетите на ДОО и НЗОК.***От 09.00 часа в хотел Шератон ще се проведе Петата годишна здравна конференция на \"Капитал\" - \"Иновации и добри практики в здравния сектор\". ***От 09.15 часа в хотел „Хилтън“ зам.-министър Деница Николова ще открие заседание на Комитета за наблюдение  на Програмата за международно сътрудничество ИНТЕРАКТ. ***В 14.00 часа министърът на образованието и науката Красимир Вълчев  ще бъде в основно училище „Георги Бенковски“ в село Черни Вит, в което се изучават разширено народни инструменти и народно пеене. В 15.20 часа министър Вълчев ще присъства на откриване на обновената със средства по ОП „Региони в растеж“ сграда на Националната професионална гимназия по горско стопанство и дървообработване „Сава Младенов“ в Тетевен. ***От 9.00 часа ще се проведе заседание на Висшия съдебен съвет. ***От 9.30 часа 8 състава на Специализирания наказателен съд ще гледа делото срещу Цветан В., Александър П., Илиан З. и др., обвинени в организиране и ръководене на организирана престъпна група. ***От 10.00 часа в сградата на Агенция „Пътна инфраструктура“ депутати от ПГ на „БСП за България\" ще внесат искане до Агенцията.***От 10.00 часа в София Хотел Балкан, зала „Средец“, ще се проведе форум-дискусия „Заедно за по-безопасни пътища“ за пътна безопасност, организиран от Съюза на българските автомобилисти (СБА).***От 10.00 часа 16 състава на Специализирания наказателен съд ще гледа делото срещу Милко М., Росен Д., Златомир И. и др., обвинени в организиране и ръководене на организирана престъпна група. ***От 10.00 часа 6 състава на Специализирания наказателен съд ще гледа делото срещу Емил М., Мартин Д. и Калоян Б., обвинени в организиране и ръководене на организирана престъпна група. ***От 10.00 часа Национален пресклуб на БТА Експертен клуб за икономика и политика (ЕКИП) ще представи доклада \"Градоустройствена политика в София\". ***От 11.00 часа 18 състава на Специализирания наказателен съд ще гледа делото срещу Николай П., Виктор И., обвинени в организиране и ръководене на организирана престъпна група. ***От 11.00 часа в галерия „Кредо Бонум“ (ул.„ Славянска“ №2) ще се проведе пресконференция на  Конкурса за нова пиеса на Нов български университет.***От 11.00 часа в Cosmos coworking camp (ул. „Ангел Кънчев 3“) в София ще се проведе семинар за журналисти на тема „Да сведем до 0 астматичните пристъпи“.***От 12.30 часа 11 състава на Специализирания наказателен съд ще гледа делото срещу Владимир Вл., чл. 65 НПК – молба за изменение на мярка за неотклонение. ***От 13.30 часа 11 състава на Специализирания наказателен съд ще гледа делото срещу Андрей З., Костадин Г. и Николай Н., обвинени в организиране и ръководене на организирана престъпна група. ***От 13.30 часа 17 състава на Специализирания наказателен съд ще гледа делото срещу Андрей З., Костадин Г. и Николай Н., обвинени в организиране и ръководене на организирана престъпна група. ***От 13.30 часа 17 състава на Специализирания наказателен съд ще гледа делото срещу Даниел Н., Велизар Г., Георги И. и др. обвинени в организиране и ръководене на организирана престъпна група. ***От 13.30 часа Софийският градски съд ще проведе заседание срещу Булмаркет и БДЖ (eдно от делата за трагедията в Хитрино).***От 13.30 часа 8 състава на Софийския градски съд ще проведе заседание срещу Десислава Д. (пране на пари).***От 14.00 часа Национален пресклуб на БТА Българското дерматологично дружество ще представи Десета юбилейна кампания за диагностика и профилактика на кожните алергични заболявания /12 – 14 ноември 2018 г./***От 14.00 часа в Дома на Европа за трета година бизнес събитие събира утвърдени специалисти и млади преприемачи с иновативни решения за градската среда, сградите и домовете.***От 15.00 до 17.00 часа в постоянната приемна на БСП - София на ул. „Леге\" №10, етаж 1, общинският съветник от БСП Альоша Даков ще има приемен ден.***От 17.00 часа във фоайето на централната сграда на БАН ще бъде открита Изложбата „Европейско културно наследство“.***От 18.30 часа в Smartfablab на бул. „Христо Смирненски“ 1, в страничния двор на Университета за архитектура, строителство и градоустройство, експерти на коалицията от неправителствени организации и граждански групи „За да остане природа в България“ продължават информационната кампания в защита на Национален парк Пирин.***От 19.00 часа в Конферентната зала на Софийския университет, Северно крило на Ректората, ет. 2, ще се състои премиерата на книгата „Да мислиш двайсети век” от Тони Джъд.***От 11.00 часа в двора на ПМГ „Акад.Н.Обрешков” ще се проведе Ден на отворените врати по повод професионалния празник на Служба „Военна полиция”.***От 11.30 часа в кафето на Община Бургас (партер) „Обществен дарителски фонд – област Бургас” ще проведе пресконференция, на която ще представи дейностите по реализацията на проект „Доброволчеството като метод за личностно развитие“ по договор № 25-00-48/17.09.2018г. към Министерството на младежта и спорта.*** От 10.30 часа в заседателната зала на ОД  на МВР - Велико Търново ще се проведе месечният брифинг за престъпленията и нарушенията, регистрирани на територията на областта през месец октомври. *** От 11.00 часа в аулата на ВТУ „Св. Св. Кирил и Методий“ ще започне церемония по случай 55-годишнина на висшето учебно заведение. *** От 12.30 часа в пресклуба на БТА ще се състои пресконференция на организаторите на протеста срещу картела на горивата във Велико Търново. Ще бъдат представени събраните до момента подписи, исканията, както и сигналите, изпратени до институциите. Ще бъдат оповестени и следващите действия на протестиращите. *** От 18.30 часа Читалище „Извор– 1873“ село Самоводене ще се състои концерт на женски хор „Родна земя“ „Песен мила, песен родна“. *** От 19.00 часа в Клуб 7 ще бъде представена книгата „Вие сте тук“ на автора Петър Пунчев. ***От 14.00 часа в ОДМВР – Враца ст. комисар Янко Янков ще даде редовен месечен брифинг. ***От 11.30 и 12.30 часа в Държавен куклен театър „Дора Габе“ ще се състоят куклени спектакли „Пинокио“.***От 17.00 часа в Регионална библиотека „Дора Габе“, Централно фоайе, ще се състои Награждаване на участниците в Национален конкурс за рисунка, колаж и компютърна рисунка „В света на Дора Габе“.  ***От 19.00 часа в Младежки център, Концертна зала, ще се състои спектакълът „Антихрист“ по Емилиян Станев.***От 17.30 часа в Музея на фотографията и съвременните визуални изкуства ще бъде открита изложба с фотографии на Иван Пенков.***От 13.00 часа в Училище музей \"Св.св. Кирил и Методий\" ще се проведе Ден на Унгария в Копривщица.***От 12.00 часа в ЦПЛР – ОДК – Перник Център за кариерно ориентиране към Обединен детски комплекс – Перник ще проведе първия по рода си форум „Висше образование – да успееш в България”.***От 11.00 часа в завода до Пирдоп \"Аурубис\" ще се проведе националното честване на Деня на металурга.***От 09.30 часа в Зала 1 в Апелативен съд ще се гледа делото, образувано по протест на Окръжна прокуратура и жалби на близки на пострадалия срещу присъдата на подсъдим с инициали Й.И. от  3 години лишаване от свобода. Подсъдимият е обвинен в това, че на 14.09.2014 г. в село Йоаким Груево е причинил по непредпазливост смъртта на 25-годишния В.В. вследствие на умишлено нанесена телесна повреда.***От 12.30 часа в Дирекция „Социално подпомагане“ за Район „Централен“ и Район „Западен“ на бул. „Шести септември“ № 77А ще започне раздаването на храната по проект за подпомагане на бездомни лица – мобилна трапезария за 20 бездомни лица.***От 16.00 часа във фоайе „Изкуствотека“ на Народната библиотека „Иван Вазов“ ще бъде открита изложбата „Целият този балет“.***От 17.30 часа в Дома на културата „Борис Христов“ ще бъде открита Колективна изложба с творби на български и италиански художници.***От 18.00 часа в зала „Съединение“ на Регионалния исторически музей в Пловдив кметът на район „Централен“ Георги Стаменов ще отчете дейността си през 2018 година пред обществеността.***В града ще се проведе Vто заседание на Българо-азербайджанската междуправителствена комисия за икономическо сътрудничество.***От 9.00 часа ще се проведе Десетият фестивал на хора с увреждания „Светът е за всички – 2018 г.”, съфинансиран от Община Русе.***От 14.00 часа в ОДМВР – Смолян ще проведе откриването на „Детска полицейска академия“.***От 11.00 часа в Драматичен театър ще се проведе „Пинокио“ по Карло Колоди, драматизация - Рада Москова, постановка -  проф. Андрей Аврамов.***От 18.30 часа в Куклен театър ще бъде представена театралната постановка от Алдо Бенеди по повод световния ден на слепите хора „Червени рози“.***От 19.00 часа в Драматичен театър ще се състои „Сватбата на Фигаро“ по Бомаршепостановка - Мартин Киселов.***От 09.00 часа в Троянската света обител „Успение Богородично“ ще бъде отслужена Архиерейска заупокойна св. Литургия по повод 6 години от кончината на Българския патриарх Максим.***В 12.47 часа на жп гара Шумен ще пристигне влак 2601 с подвижната приемна на омбудсмана Мая Манолова. ***От 17.00 часа в НЧ „Напредък“ ще бъде открита изложба фотографии на Иван Иванов.", "date": "2018.11.06", "title": "Предстоящи събития в страната за 6 ноември"}
{"url": "http://www.cross.bg/voiina-vtorata-svetovna-1588234.html", "text": "/КРОСС/ 1315 г. - Данте Алигиери е осъден задочно на смърт от властите на Флоренция. 1521 г. - Фернандо Магелан достига със 115 души екипаж Молукските острови.1844 г. - Приета е Конституцията на независимата от Испания Доминиканска република.1860 г. - Ейбрахам Линкълн става 16-ти президент на САЩ.1871 г. - Гюла Андраши става външен министър на Австро-Унгария.1886 г. - Заради засилените русофобски политически настроения и действия в България Русия прекратява дипломатически отношения с нея.1920 г. - На основание на Ньойския мирен договор армията на Сърбия окупира Западните покрайнини (площ 1555 кв. км, население тогава 65 000 души); в България е обявен 3-дневен национален траур.1920 г. - Образувана е Обединената народно-прогресивна партия след сливането на Народната партия и Прогресивнолибералната партия.1926 г. - Американецът Джейкъб Шик патентова електрическа самобръсначка.1939 г. - Втората световна война: Германските окупатори провеждат в Краков (Полша) акцията Sonderaktion Krakau, в която са задържани из изпратени в концентрационен лагер 183 професори от Ягелонски университет и други вузове в Краков.1941 г. - Втората световна война: Съветският лидер Йосиф Сталин прави официално изявление, че от началото на войната с Хитлеристка Германия загубите на СССР са 350 хил. души, а на Германия са 4,5 млн. и, че победата на Червената армия ще настъпи скоро.1943 г. - Втората световна война: Англо-американската авиация бомбардира Пловдив.1960 г. - Открита е първата линия на метрото на Киев.1990 г. - Украинският сериен убиец Андрей Чикатило убива Света Коростик.1991 г. - В Кувейт е потушен последният пожар на нефтен кладенец след инвазията на Ирак и денят е обявен за официален празник.1991 г. - Борис Елцин издава указ, с който прекратява дейността на КПСС на територията на Русия.1999 г. - На проведен референдум жителите на Австралия отхвърлят републиката и определят за държавен глава кралицата на Обединеното кралство Елизабет II.2004 г. - Въздушните сили на Кот д'Ивоар бомбардират френски казарми в контролираната от бунтовници северна част на страната, убивайки 9 френски войници; французите отвръщат на удара като унищожават 2 самолета и 1 хеликоптер.2012 г. - Умира Патриарх Максим, глава на Българската православна църква с титлата Патриарх Български и митрополит Софийски от 1971 до смъртта си.", "date": "2018.11.06", "title": "6 ноември в историята"}
{"url": "http://www.cross.bg/pavel-puti-arhiepiskop-1588231.html", "text": "/КРОСС/ Житие на свети Павел Изповедник, архиепископ Цариградски Павел солунянин, архиепископ Цариградски, бил от жертвите на оня смут, чрез който гибелната Ариева ересРечник дълго разтърсвала православната Църква. Няколко пъти се възкачвал Павел на патриаршеския престол и няколко пъти бил свалян от него в зависимост от това, чие влияние преобладавало в ожесточената и често пъти кръвопролитна борба между арианите и православните. Но и в заточение, и на патриаршеския престол той винаги еднакво показвал себе си непоколебим изповедник и стълб на православието. Тази твърдост станала причина за неговата мъченическа смърт. Император Констанций, привърженик на Ариевото учение, го изпратил на заточение в малоазийската област Кападокия, в град Кукуз. Там Павел бил удушен във време на богослужението със собствения му омофор. Това станало в 350 година. В 381 г. мощите му били пренесени в Цариград, а оттам - във Венеция, където се намират и сега.", "date": "2018.11.06", "title": "Св. Павел, архиеп. Константинополски. Св. Клавдия. Преп. Лука Тавроменийски"}
{"url": "http://www.cross.bg/tema-ruka-obezshteteniyata-1588233.html", "text": "/КРОСС/БНТ, „Сутрешен блок\"Тема: Цената на живота. Споровете за застраховките продължават: ще има ли таван на обезщетениятаТема: Втора ръка. Опасни ли са гумите \"втора ръка\" и как сами да определяме качествата им?Тема: Спортни казуси. Блян или реалност е домакинството на Световното първенство по футбол през 2030-та? Гостува министър Красен КралевТема: Какво избира светът - коментар на Елена ПоптодороваТема: Църковни въпроси. В Троянския манастир - Светият Синод почита патриарх Максим. Какво още ще решават църковните отци?БТВ, \"Тази сутрин\"Тема: Ексклузивно - Кубрат Пулев след победата на Хюи Фюри.Тема: Държавен кортеж спря линейка във Варна - какви са правилата в такава ситуация?Тема: Таван на обезщетенията или по-скъпа „Гражданска отговорност\" - коментар на Светлана Несторова, председател на Асоциацията на българските застрахователи;Тема: Избиват коне около Правец и Ботевград, 20 животни застреляни само миналата седмица;Влади Ампов-Графа с нов сингъл, сниман в Индия.Нова телевизия,  „Здравей  България\"Тема: Баща, загубил 12-годишната си дъщеря при пътен инцидент, разказва пред NOVA за съдебните битки със застрахователите, а водещите Аделина Радева и Виктор Николаев търсят отговор на въпроса \"Ще стане ли \"Гражданската отговорност\" 1000 лева?\".Тема: След смъртта на 15-месечното бебе, говорят социалните служби. На живо от Харманли.Тема: Защо жители на бургаско село си ремонтираха пътя сами, след като преди година пороите го отнесоха?Тема: Бойкот на парламентарните заседания и искане на министерски оставки. Ще преодолее ли правителството политическите трусове?  Коментар на Татяна Буруджиева и Георги Харизанов.Тема: Опозицията с предложение за алтернативен бюджет на държавата - говори  Георги Свиленски от БСП.Тема: Идва ли краят на американските визи за българи?  На живо от Вашингтон  - Ясен Дараков.Тема: Църква в София обирана повече от 10 пъти. Последната кражба стана преди ден.Тема: Забраняват пиенето на бира в култовия пловдивски квартал „Kапана\".  Кой е за и кой против забраната?  ", "date": "2018.11.06", "title": "Теми и гости в ефира днес"}
{"url": "http://www.cross.bg/pishe-chasa-tryd-1588232.html", "text": "/КРОСС/ \"ДАНС влезе в Неделино - едни вземали пари от Испания, други от София, без да са стъпвали там\". Това е водещото заглавие на \"24 часа\". Става дума за съмнителни трудови договори, благодарение на които , жители на община Неделино получавали обезщетения за безработица.Петролът тръгна надолу, цените на горивата ще падат и у нас с известно закъснение, пише в рубриката \"наблюдател\" вестник \"Сега\". \"Горивата дърпат инфлационния дявол за опашката\", пише още в коментара.\"Христо Стоичков събра ЦСКА и \"Левски\", пише \"Труд\" по повод представянето на автобиографичната книга на футболната ни легенда. Трима президенти и столичният кмет са били на презентацията на книгата, заедно с куп олимпийски и световни шампиони при Камата.Вестник \"Сега\" помества снимка на Христо Стоичков с Петър Стоянов, Георги Първанов и Росен Плевнелиев.\"Ще предоставим на бизнеса 120 иновативни разработки\", обещава в интервю за \"24 часа\", председатлят на Българската академия на науките академик Юлиан Ревалски. Той уверява, че в спора с метеоролозите няма скандал и няма политика.  \"Наличието на учени е част от националната сигурност\", подчертава академикът.\"Труд\" разказва за ремонт на пътя в Бургаското село Желязово, иницииран от жителите. \"400 души сами си ремонтираха пътя\", пише вестникът. Участвали както деца на по 7 години, така и възрастни на 70.Определящият се като ляв вестник \"Дума\" акцентира на първа страница, на предложението на БСП да се дават 6400 лева помощ за млади родители.И \"Земя\" извежда идеята на социалистите като водеща за днешния си брой - \"6 400 лева помощ за второ дете за работещи и социално осигурени родители\".", "date": "2018.11.06", "title": "Предглед на печата"}
