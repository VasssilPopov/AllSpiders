{"url": "http://www.cross.bg/plovdiv-krustovishte-tryd-1610542.html", "text": "/КРОСС/ Днес - 5 август, от 18 ч. до 24 септември ще бъде спряно движението в посока Пловдив - Карлово в участък от път II-64. Ограничението е във връзка с изграждането на кръговото кръстовище при пресичането на път ІІ-64 Карлово - Пловдив при км 48+278 и път ІІІ-606 Строево - Труд. Трафикът в отсечката ще се осъществява двупосочно в платното Карлово - Пловдив. Необходимо е шофьорите да карат внимателно, със съобразена скорост и да спазват стриктно пътната сигнализация.  С новото кръстовище при село Труд, което ще бъде и с енергоефективно LED осветление, ще се подобри безопасността при преминаване по съществуващото в момента триклонно кръстовище. Ще намалеят до минимум предпоставките за пътно-транспортни произшествия, тъй като шофьорите няма да се налага да правят неразрешен обратен завой за по-пряка връзка. Старото кръстовище при 48-ми км на второкласния път е на около 600 м от пътен възел „Труд\" на автомагистрала „Тракия\". До този момент то не обслужваше посоката Пловдив - Строево и движението в посока Пловдив - Строево - Голям Чардак се осъществява през кръстовището при 46-ти километър в с. Труд. Инвестицията е за близо 1,2 млн. лв. и средствата са от бюджета на Агенция „Пътна инфраструктура\".  Строително-монтажните работи се изпълняват от ДЗЗД „Кръгово кръстовище Труд 2018\", в което участват: „ПСТ Груп\" ЕАД и „Сет Къмпани\" АД. Стойността на договора е 1 208 750,95 лв. с ДДС. Строителният надзор осъществява „Пътконсулт 2000\" ЕООД, а техният договор е за 12 960 лв. с ДДС. Строителните работи на обекта ще завършат в настоящия строителен сезон.", "date": "2019.08.05", "title": "До 24 септември се ограничава движението в посока Пловдив – Карлово "}
{"url": "http://www.cross.bg/dolara-miliarda-tyrtziya-1610544.html", "text": "/КРОСС/ Чуждестранните посетители и турските граждани, пребиваващи в чужбина и пристигнали в Турция на почивка през първата половина на текущата година, са похарчили около 1,55 милиарда долара за дрехи и обувки по време на престоя си, показват официалните статистически данни.Приходите от туризъм в Турция са скочили с близо 10% през периода януари-юни, достигайки над 12,6 милиарда долара, според Турския статистически институт (TurkStat), съобщи „Дейли Сабах\".Средният разход на посетители през периода януари-юни възлиза на 649 долара на турист. Туристите, почиващи в Турция през този период, са изразходвали 9,66 милиарда долара за лични разходи и 2,94 милиарда долара за пакетни почивки, показват данните. Разходите за транспорт в Турция и международните превози представляват около една четвърт от личните разходи на туристите и са в размер на 2,5 милиарда долара, последвани от разходи за храна и напитки с 2,4 милиарда долара.Разходите за транспорт не са се променили в сравнение със същия период на 2018 г., докато разходите за храна и напитки са намалели с 3,6%.Разходите за настаняване и здравеопазване са съответно около 1,44 милиарда и 537 милиона долара. Туристите са похарчили 152 милиона долара за спорт, образование и култура и над 51 милиона долара за туристически услуги.Дрехите и обувките имат 12% дял, възлизайки на близо 1,55 милиарда долара. Посетителите също са похарчили 545 милиона долара за сувенири и 52 милиона долара за килими ", "date": "2019.08.05", "title": "Приходите от туризъм в Турция са скочили с близо 10% и са над 12,6 милиарда долара"}
{"url": "http://www.cross.bg/dvizhenieto-trakiya-belozem-1610547.html", "text": "/КРОСС/ Катастрофа с материални щети затруднява движението по АМ Тракия в района на 150 км при Белозем, посока Бургас. Сигналът е получен към 15 часа. Блъснали са се тир, микробус и лек автомобил. Няма пострадали хора.До изместване на едно от мпс-тата от пътното платно движението се осъществява само в лява /активна/ лента. От ОД на МВР Пловдив призовават водачите да преминават с повишено внимание и съобразена скорост и да се съобразяват с разпорежданията на полицейските служители. ", "date": "2019.08.05", "title": "Верижна катастрофа на АМ Тракия в района на Белозем "}
{"url": "http://www.cross.bg/pomorie-vsichki-samo-1610540.html", "text": "/КРОСС/ В Поморие започва Национална седмица на морето. Предстои парад на плавателни съдове за посрещане на бога Нептун.В програмата са рисунки на асфалт, танцово училище за български народни танци, поетични вечери и много други културни инициативи. Кметът на града Иван Алексиев подчерта пред \"Хоризонт\", че туризмът в Поморие вече се развива не само през лятото:\"Духът на Поморие, артистичността на Поморие и на поморийци е запазен благодарение на това, че ние спазваме традициите и помним историята. Древно Анхиало - солта, слънцето, пясъка, старите къщи са  запазени. Този град е жив град. Той не е само за сезона и това е основната посока, в която сме се насочили всички, да развиваме наистина балнеологията, защото това е нашето предимство пред всички останали морски градове\". ", "date": "2019.08.05", "title": "Национална седмица на морето започва в Поморие "}
{"url": "http://www.cross.bg/zakona-informatziya-slyzhbata-1610546.html", "text": "/КРОСС/ Президентът върна за ново обсъждане Закона за изменение и допълнение на Закона за военното разузнаване. Държавният глава не е съгласен с промените, с които се дава възможност цивилно лице да оглави Служба „Военна информация\" като алтернатива на досегашното изискване да е военнослужещ. Това не съответства на мястото, което заема службата като неразделна част от въоръжените сили на Република България. Ръководителят на службата следва да притежава необходимата експертиза, изразяваща се в специфични познания и професионален опит, с цел осигуряване изпълнението на основните ù задачи, свързани не просто с добиване на разузнавателна информация, а и с информация, необходима за отбраната на страната и за защитата на националната сигурност от външни посегателства, рискове и заплахи.Създава се риск от нарушаване на принципите на централизираното управление и контрол на разузнавателната дейност и на политическия неутралитет. Приетият закон внася несъгласуваност в уредбата относно управление на системата за защита на националната сигурност и създава прецедент при навършване на пределна възраст за съответното военно звание да се продължава изпълнението на длъжността.", "date": "2019.08.05", "title": "Президентът наложи вето върху Закона за военното разузнаване   "}
{"url": "http://www.cross.bg/vlas-sveti-gorata-1610555.html", "text": "/КРОСС/ Огнена стихия се разрази в гората над Свети Влас, съобщиха от Областната дирекция на МВР-Бургас.Инцидентът станал към 17.00 часа. Към мястото са се отправили един екип на пожарната с шестима огнеборци и множество полицейски автомобили.Районът е трудно достъпен, затова и засега няма точна информация за периметъра на засегнатите площи, уточняват от полицията. Към момента причините за избухването на пожара не са установени. ", "date": "2019.08.05", "title": "Пожар в гората над Свети Влас "}
{"url": "http://www.cross.bg/muzh-se-ydavi-v-moreto-kraii-varna-1610541.html", "text": "/КРОСС/ 35-годишен мъж се е удавил в морето при Втора буна на варненския плаж.Фаталният инцидент е станал в събота следобед, преди да се разрази мощната буря в района, съобщи Фокус. Мъжът е влязъл във водата, за да извади децата си. Въпреки усилията на дошлите на място спешни медици, той е починал.Същия ден момче и момиче, бедстващи в морето, са били спасени от преминаващи в района на Галата собственици на моторна лодка. ", "date": "2019.08.05", "title": "Мъж се удави в морето край Варна"}
{"url": "http://www.cross.bg/pygachova-stzenata-kontzert-1610554.html", "text": "/КРОСС/ Фенове разкритикуваха работата на звукорежисьора на Алла Пугачова по време на юбилейния й концерт в Кремъл. Те се оплакаха и от служителите по сигурността, които са се отнасяли към „публиката като към добитък\". В същото време самата прима Пугачова също се е „изложила\" като представяне, пише БГНЕС, позовавайки се на РИА Новости.Юбилейният концерт на руската прима се състоя в Кремъл. Колеги и фенове продължават да изразяват своето възхищение и благодарност в социалните мрежи, заедно с пожеланията за дълго здраве и продължаваща творческа работа. Въпреки това имаше и недоволни. Някои от тях споделиха, че звездата се обръщала от сцената към звукорежисьора между стиховете на песните. „Пуснете инструмента в мониторите, аз не чувам какво пея\",„ Няма звук на сцената\", казвала певицата според хора от публиката.Мнозина заявиха, че не могат да си замълчат за недостатъците в организацията на събитието поради цената на билетите, която надхвърля 100 000 рубли. Телевизионната водеща Ксения Собчак дори призна, че е похарчила 250 000 рубли за заветния билет. Освен това, според нея зрителите, дошли на концерта, „изпитаха грубо отношение\" от страна на служителите по сигурността. Повечето зрители бяха доволни от представянето на самата Пугачова. \"Хубаво е да видиш човек на сцената, който знае какво прави, за какво пее, той познава своята публика!\", коментираха други зрители в интернет. ", "date": "2019.08.05", "title": "Зрители за концерт на Алла Пугачова останаха недоволни "}
{"url": "http://www.cross.bg/secret-victorias-model-1610545.html", "text": "/КРОСС/ Victoria's Secret току-що нае първия си транссексуален модел, съобщи Спутник, след като бразилският транссексуален модел Валентина Сампайо пусна няколко намека за това в профила си в Инстаграм.В четвъртък 22-годишният модел, който претърпя операция за смяна на пола, публикува селфи, с надпис „Bacstage click @vspink\", придружен с хаштагове „vspink\", „кампания\", „vstorm\" и „model.\" Victoria's Secret PINK е линия за бельо, парфюми и козметика, насочена към младите жени.На следващия ден тя публикува кратко видео селфи с надпис „никога не спирай да мечтаеш отвъд гените си\" със същите хаштагове плюс „останете на линия\".Слуховете идват след като миналата година Victoria's Secret коментарите, направени от главния маркетинг директор Ед Разек от компанията майка на Victoria's Secret L Brand, че транссексуалните и XL - моделите не трябва да бъдат включени в популярното телевизионно модно ревю „защото шоуто е фантазия\" получиха негативен отзвук.„Така е, защо вашето шоу не прави това? Не трябваше ли да имаш транссексуални в шоуто? Не. Не, не мисля, че би трябвало \", каза той в интервю за Vogue миналата година. „Е, защо не? Защото шоуто е фантазия. Това е 42-минутно специално забавление. Това е, точка.\", заяви Разек.„Не мисля, че можем да предлагаме всичко за всякакви клиенти. Това е специализиран бизнес; това не е универсален магазин \", добави той./ ", "date": "2019.08.05", "title": "Victoria’s Secret нае първия си транссексуален модел"}
{"url": "http://www.cross.bg/gurtziya-evro-dete-1610535.html", "text": "/КРОСС/ 2000 евро за всяко новородено дете, защита от уволнение до 24 месеца след раждане на дете, въвеждане на анонимно раждане с цел намаляване броя на изоставените бебета - това са част от мерките, които гръцкото правителство ще предприеме за справяне с демографския проблем и подкрепа и заздравяване на семейството, съобщават МИА и БГНЕС.Министерството на труда на Гърция е подготвило 14 мерки, между които изплащане на 2000 евро за новородено дете след 1 януари 2020 година. Правителството трябва да осигури 180 милиона евро за новите надбавки, които ще бъдат изплатени на око 90 000 майки. От списъка са изключени онези, които имат високи месечни доходи.Според направените проучвания, ако не се вземат спешни мерки срещу ниската раждаемост, до 2050 г. населението на Гърция ще наброява между 8,3 и 10 милиона, като средната възраст ще бъде 47-50 години, хората над 65-годишна възраст ще представляват около 33% населението на страната. До 2035 година се предвижда населението на Гърция да достигне между 9,5 и 10 милиона души. Гърция е на водещо място в Европа по брой на абортите и се нарежда на трето място в света с около 250 000 аборта годишно.Между набелязаните 14 мерки на гръцкото правителство е изплащането на стипендии за млади майки-студентки, възможност да се избере времето за ползване на отпуск по майчинство. Родители, за чието дете не е имало място в държавна детска градина, ще получават купони в размер на 180 евро за период от 10 месеца. Планира се удължаване на работното време в детските градини. Ще бъде въведено анонимно раждане, за да се елиминират случаи на изоставяне на бебета от техните майки. Предвидени са инициативи за ограничаване на нежеланата бременност чрез сексуално възпитание и информиране на начините за контрацепция. Защитата от уволнение след раждане се увеличава от 18 на 24 месеца.От министерството на социалните грижи заявяват, че предприетите меки имат за цел подкрепа на гръцкото семейство. ", "date": "2019.08.05", "title": "Гърция ще плаща по 2000 евро за всяко новородено "}
{"url": "http://www.cross.bg/teatur-tazi-opera-1610529.html", "text": "/КРОСС/ Летните фестивали в България винаги събират много публика - музикални ценители, любопитни зрители и туристи. Особена магия витае над всяко едно от тези места, но Античният театър в Пловдив носи особена енергия. Тази година е особено силна и много специална за екипа на Пловдивската опера и фестивала „Opera Open\". След грандиозното откриване, изумителната „Орфей и Евридика\" на Глук, ето че дойде ред на „Риголето\". Оказа се това е първата постановка на акад. Пламен Карталов на тази сцена. В творческата му биография има много постановки на различни открити сцени - на крепостта Царевец във Велико Търново, на летния театър във Варна, на площади в София, Белоградчишките скали, пещерата Магура, на шлеп на Дунав и на крепостта „Баба Вида\". Сигурно изпускам нещо. Сам той каза, че още когато са откривали Античния театър е следил работата, но някак през годините не се е случвало да работи там. Поканата да гостува в Пловдив води до предложение за копродукция за софийската постановка на „Риголето\". Разбира се, мащабите на пловдивския открит театър всъщност водят до нова концепция за оформяне на сцената. Прочутата колонада от софийската постановка, тук разгърната по-просторно, чудесно допълваше известните антични колони и оформяше пространствата според сюжетното развитие - балната зала на Херцога, къщата в предградията, бърлогата на Спарафучиле.От първата си сценична реализация до ден днешен тази творба на Верди се радва на непрестанен успех. Със сигурност малко са хората, които си спомнят за първообраза - пиесата на Виктор Юго „Кралят се забавлява\", а спорът на Юго с Верди отдавна е преминал в графата „градски легенди\".Да, чудесно е „четирима да говорят едновременно, като в същото време се разбира какво казва всеки един от тях\". В тази опера дори и обикновеният зрител знае поне половината от всички великолепни арии и ансамбли, и те винаги са били сред най-обичаните оперни моменти. За да поставиш подобна творба със сигурност трябва да разполагаш с великолепен състав. За щастие Пловдивската опера ни поднесе точно такъв. Ще започна с изпълнителката на Джилда - Станислава Момекова. Тази роля сякаш е създадена за очарователната, гласовита и артистична певица. Бях я гледала преди години като Олимпия от „Хофманови разкази\" на Офенбах с онези кристални височини и брилянтни вокални пасажи, а след това и като Адина от „Любовен еликсир\" на Доницети - искряща, пламенна, забавна. Сега отново бях възхитена от чудесния й, овладян глас, от елегантните пианисими и от по-драматичните нюанси в центъра. Гостувалият многократно в София мексикански баритон Карлос Алмагер беше импозантен Риголето, който владееше сцената и с недотам елегантните си закачки с придворните, и с нежната обич към дъщерята, а след това и с избухналата ярост към господаря. Италианският тенор Паоло Лардицоне представи арогантен и обсебващ Херцог, който дори и в най-лиричните моменти ясно показваше кой е господарят. В тази опера мисля няма малки роли. Много се зарадвах да чуя отново Камелия Кадер като Мадалена, чийто матов глас и ярка артистичност приковаха вниманието. Изграждане направи и Пламен Кумпиков като Спарафучиле - величествен и целеустремен. Не бих пропуснала да отбележа и останалите солисти, които се раздадоха вокално и актьорски Елена Чавдарова-Иса - Джованна, Август Методиев - Маруло, Борис Кучков - Борса, Живко Пейчев - граф Чепрано, Цветанка Ангелова - графиня Чепрано, Благовеста Господинова - Паж и Михаил Пулиев - граф Монтероне. Диригентът Лучано Ди Мартино уверено ръководеше спектакъла с грижа към всеки солист, към хоровите сцени и музикалното изграждане на партитурата. ", "date": "2019.08.05", "title": "„Риголето” на фестивала „Opera Open” в Пловдив "}
{"url": "http://www.cross.bg/gradysa-bila-stoiinosti-1610536.html", "text": "/КРОСС/ Температурите около Москва през изминалата нощ достигнаха отрицателни стойности, съобщават от Московската метеорологична служба, предаде БГНЕС.Изминалата нощ е била най-студената в Москва от началото на лятото. Най-ниската температура, измерена на територията на руската столица, е достигнала 6,7 градуса.Ясното време през нощта е допринесло за спада в температурите, които на места са достигнали рекордни стойности. В източната част на Московска област минималната измерена температура е била 1,9 градуса, а на полето е била минус 2 градуса. Това е нов температурен рекорд за този регион. Предишният е поставен през 2001 и 2002 година, когато температурата е достигнала 4,9 градуса. ", "date": "2019.08.05", "title": "Минус 2 градуса в Подмосковието"}
{"url": "http://www.cross.bg/zhivotni-genchev-polozhenie-1610530.html", "text": "/КРОСС/ Кметът на Свищов Генчо Генчев обяви от днес до 11 август бедствено положение в общината заради африканската чума по свинете в промишлената ферма в село Българско Сливово. Започна умъртвяването на 17 500 животни. В кампанията се включват и военното поделение в Белене. Огнището на чума в свинекомплекса в Българско Сливово беше регистрирано на 31 юли. Решението за бедственото положение беше взето след две извънредни заседания днес на общинската епизоотична комисия. „Вече започна операцията по умъртвяването на животните и извозването на труповете до местата, там, където трябва да бъдат загробени. Искаме помощ от поделение 28880 гр. Белене, с което да се осигури специализирана техника, тъй като това са много животни, за кратко време трябва да бъде унищожено и ликвидирано огнището. Ще бъде търсена помощ от държавата относно терена за загробване, относно неговото почистване. Ще е необходима изключително много техника. Това са много животни, които трябва да бъдат загробени. Процес, който изключително много затруднява ситуацията, и ние трябва да действаме много организирано, адекватно и бързо, за да можем да приключим\", съобщи за БНР кметът на Свищов Генчо Генчев. Отменят се всички масови мероприятия в Свищовско, спира се продажбата на животни по пазарите, ще бъдат направени контролно-пропускателни пунктове за затягане на контрола по превоз на животни.По-рано Генчев увери, че домакинствата в общината са унищожили домашните си прасета. ", "date": "2019.08.05", "title": "Бедствено положение в Свищов заради чумата по свинете "}
{"url": "http://www.cross.bg/hranite-razprostranenieto-merki-1610531.html", "text": "/КРОСС/ И днес продължава дезинфекцията на пътищата и отбивките за отдих за предотвратяване разпространението на Африканската чума по свинете. Почистват се крайпътните отбивки на АМ „Марица\" като предписаните мерки ще се приложат и за републиканските пътища в област Хасково.Агенция „Пътна инфраструктура\" изпълнява всички задължителни мерки, свързани с предотвратяване на разпространението на заразата. Стриктно се спазват указанията на Министерството на земеделието, храните и горите и на Българската агенция за безопасност на храните.", "date": "2019.08.05", "title": "Дезинфекцират се отбивките за отдих на АМ „Марица“ "}
{"url": "http://www.cross.bg/liga-istanbyl-bashakshehir-1610538.html", "text": "/КРОСС/ В централата на УЕФА в Нион беше изтеглен жребият за плейофната фаза на Шампионската лига, която ще определи шестте отбора, които ще се присъединят към другите 26, които започват участието си в надпреварата директно от груповата фаза.Унгарският шампион Ференцварош, който в първия квалификационен кръг отстрани първенеца на България Лудогорец, ще се изправи срещу Марибор (Словения) или Розенгборг (Норвегия), ако отстрани Динамо (Загреб) в третия кръг.В нешампионския поток Истанбул Башакшехир или Олимпиакос ще срещнат Краснодар или Порто в директен сблъсък за влизане в групите на турнира.Динамо (Загреб)/Ференцварош - Марибор/РозенборгКлуж/Селтик - Славия (Прага)Йънг Бойс - Цървена Звезда/КопенхагенАПОЕЛ/Карабах - ПАОК/АяксБазел/ЛАСК - Брюж/Динамо (Киев)Истанбул Башакшехир - Краснодар/Порто. ", "date": "2019.08.05", "title": "Ясен е жребият за плейофите за Шампионската лига"}
{"url": "http://www.cross.bg/parkirane-zonite-sms-i-1610539.html", "text": "/КРОСС/ Центърът за градска мобилност придобива системата за обработване на SMS-и от паркирането в \"синя\" и \"зелена\" зони в София и вече няма да работи с посредник. Договорът, който е сключен през 2015 г., изтича през септември, съобщиха от ЦГМ. До момента тази дейност минава през фирма-посредник между дружеството и мобилните оператори, като до 2015 г. процентът е бил 15 на сто, а за последните 4 години е 13 на сто.Сега ЦГМ обяви процедура за възлагане на обществена поръчка на договаряне по реда на ЗОП с мобилните оператори и доставчици, като процентът вече ще е до 12 на сто, уточняват от ЦГМ. Така Центърът за градска мобилност ще пести по 130 000 лв. на година.Договорите с доставчиците на услугата ще са за срок от 5 години, а общата прогнозна стойност на поръчката, за всички потенциални по закон изпълнители, е 7,9 млн. лева за целия петгодишен период. Стойността е определена в съответствие на приходите от SMS-и от зоните за платено паркиране в София. Реално тази прогнозната сума представлява до 12 % от общите приходи от услугата. Доставчиците, с които се очаква да бъдат сключени договори по обявената поръчка, ще я получат за организиране и гарантиране непрекъснатост на услугата за паркиране чрез SMS-и.За самите клиенти на зоните за почасово платено паркиране няма да има промяна в тарифите.До края на годината ЦГМ ще пусне и т.нар. дигитален талон за паркиране през мобилни приложения. Дружеството планира да има такова приложение, както и дава правото на всеки търговец да разработи свое и да го предложи срещу 10 % търговска отстъпка (такава е тя към момента и за търговците, които продават хартиени талони за паркиране). Дигиталният талон ще позволи на водачите на автомобили да имат по-голям избор при заплащане на престоя при паркиране в зоните, а не само чрез хартия, на паркомат или с SMS-и.Приходите от зоните за почасово платено паркиране се инвестират обратно в системата като 50 % от тях отиват за възстановяване на тротоари, изграждането на паркинги (в момента се довършва този на метростанция „В. Левски\", който е със 197 места, и предстоят ремонтите на паркингите на Централна гара и бул. „Сливница\"), и поддържането на самата зона за почасово платено паркиране, в която вече има близо 30 000 места. Останалите средства от приходите отиват за покриване на транспортната задача на градския транспорт, обясняват от ЦГМ. ", "date": "2019.08.05", "title": "ЦГМ маха посредника от SMS-ите за синя и зелена зона, цените остават същите"}
{"url": "http://www.cross.bg/zadurzhan-beshe-gurtziya-1610537.html", "text": "/КРОСС/ Екстрадираме в Гърция втория българин, задържан за разстрела на бизнесмена Янис Маркис. Той беше убит на 31 октомври миналата година в колата му. Като извършител беше задържан българинът Серафим Райчев, а преди дни в Хасково беше арестуван и брат му - Милен.Според гръцките власти 34-годишният мъж е бил в колата заедно с брат си по време на убийството. Милен Райчев заяви в съда днес, че иска да бъде екстрадиран в Гърция.„Трябва да изтече 3-дневният срок, в който той може да оттегли това съгласие, след това съдът ще разгледа по същество дали са на лице основанията за отказ и за предаване на лицето на гръцките съдебни власти\", заяви прокурор Николай Гугушев. ", "date": "2019.08.05", "title": "Екстрадираме в Гърция втория българин, задържан за разстрела на бизнесмен"}
{"url": "http://www.cross.bg/turnovo-marshryta-pohoda-1610543.html", "text": "/КРОСС/ Участниците в поклонническия поход \"Светият път -550 години от връщане на мощите на Св. Йоан Рилски от Търново в Рилския манастир\" са преминали за един месец през 63 селища, като близо 600-километровия маршрут се е придържал максимално близко до пътя, по който е минала монашеската процесия с мощите на българския покровител през 1469 година, каза в пресклуба на БТА във Велико Търново Евгени Коев, един от ръководителите на експедицията.Той уточни, че подготовката и предварителната организация на маршрута е продължила повече от девет месеца. Извършвали са се теренни проучвания, поетапно е била обходена цялата инфраструктура и местата за спане, хранене и отдих.Общо 15 души са преминали маршрута от Търново до Рилския манастир, около 90 са участниците в две и повече отсечки от прехода, а трима са изминали изцяло пеша целия маршрут, посочи Коев.Според него най-много, около 800 човека са участвали в литийните шествия, организирани във Велико Търново, Никопол и София, а над 200 са били хората в различните населени места, които са посрещали участниците в похода и са им оказвали подкрепа.Българският \"Ел Камино\" е много по-различен от останалите поклонически маршрути, защото в него има научно-познавателен елемент, посочи историкът проф. Пламен Павлов, който е председател на Националния инициативен комитет за осъществяване на похода.Според него и в предварителната подготовка и в реализацията на идеята са били открити забравени църкви, руини от манастири, църковища около населени места, които са част от българската история и духовност.В продължение на 32 дни в похода са се включили хора от цялата страна, като най-малкият участник е Йоан на 42 дни, чието семейство е от Габрово. Семейството с бебешката количка е участвало в похода в района на Черепишкия манастир, докъдето маршрутът е позволявал.През следващата година инициаторите ще поставят цялостна маркировка на маршрута, ще съдействат в почистването и монтирането на указателни и нформационни табели около църквите и манастирите по маршрута, за да могат и други желаещи да организират своето пътешествие по Светия път", "date": "2019.08.05", "title": "Поклонническият поход, посветен на Св.Йоан Рилски, е преминал през 63 селища"}
{"url": "http://www.cross.bg/kanabis-sandanski-sladkish-1610532.html", "text": "/КРОСС/ Две жени и двама мъже са потърсили медицинска помощ след консумация на сладкиш с канабис, съобщиха от полицията в Благоевград. Сигналът е подаден в малките часове на 2 август на телефон 112 от Филиала на спешна медицинска помощ в Сандански за постъпили със симптоми на хранително отравяне две жени на 46 и 22 години и двама мъже на 19 и 22 години. Пристигналите на място полицаи от Сандански са установили, че те са консумирали домашно приготвен сладкиш, в който е констатирано наличие на канабис. Със заповед са задържани до 24 часа 46-годишна жена и 65-годишен мъж от Сандански. За случая е уведомена районната прокуратура, образувано е досъдебно производство. Работата по случая продължава, допълват от пресцентъра на Областната дирекция на МВР в Благоевград.", "date": "2019.08.05", "title": "Четирима души в болница, след като яли домашен сладкиш с канабис"}
{"url": "http://www.cross.bg/tumnata-plovdiv-nyama-1610534.html", "text": "/КРОСС/ За гонки с автомобили на Асеновградско шосе в Пловдив в тъмната част на денонощието, съобщи слушател на Дарик радио. „Страшно е, случва се и в двете посоки. Дано няма жертви \", сподели опасенията си пловдивчанката. По думите й, пътната отсечка се е превърнала в писта за дрифт и състезания с мощни и шумни коли. След като подава сигнал на тел. 112 тя разбира, че не е първата. От полицията са я уверили, че ще се заемат със случая. За съжаление, гонките с автомобили и форсирането на мотори в тъмната част на денонощието в Пловдив не са изключения.За това колко точно от шофьорите им са си понесли последствията, няма отделна статистика. ", "date": "2019.08.05", "title": "Гонки тормозят пловдичани, хората се оплакват на полицията "}
{"url": "http://www.cross.bg/dvizhenie-avtomobil-zhelezoputna-1610533.html", "text": "/КРОСС/ Прекъснато е движението на влаковете между Левски и Троян поради неправилно преминаване на камион през жп прелез, водачът на товарния автомобил е пострадал. Това съобщават от пресцентъра на Национална компания \"Железопътна инфраструктура\". В съобщението се уточнява, че днес, в 10:00 ч., на прелез в междугарието Дойранци-Левски, тежкотоварен автомобил преминал през съоръжението при редовно задействано автоматична прелезна сигнализация (светлинна и звукова сигнализация) и се сблъскал с пътнически влак, движещ се по направлението Ловеч - Левски. Вследствие на удара е дерайлирал локомотивът от влаковата композиция с една колоос. Водачът на товарния автомобил е пострадал. Нарушен е графикът на движение на влаковете между Левски и Троян. За пътниците по това направление е осигурен превоз с автобуси. Ръководствата на ДП \"Национална компания \"Железопътна инфраструктура\" и \"Холдинг БДЖ\" ЕАД призовават водачите на пътни превозни средства да спазват правилата за движение по пътищата. Всяко неспазване на Закона за движение по пътищата и преминаване при спуснати бариери или звукова и светлинна сигнализации, показващи приближаването на влак към прелеза, е риск за живота на водачите на превозните средства и техните спътници, се посочва в съобщението. Инциденти от този род нарушават графика за движение на влаковете, отнемат от личното време на пътниците, ползващи железопътен транспорт, и предизвикват значителни икономически загуби за НКЖИ и железопътните оператори, допълват от Национална компания \"Железопътна инфраструктура\".", "date": "2019.08.05", "title": "Катастрофа между влак и камион "}
{"url": "http://www.cross.bg/podkrepa-germaniya-sotzialdemokratite-1610524.html", "text": "/КРОСС/Крайнодясната Алтернатива за Германия вече има повече подкрепа в Източна Германия от Християндемократичния съюз (ХДС) на канцлерката Ангела Меркел, сочи ново проучване на общественото мнение, цитирано от Политико.Сондажът на Емнид по поръчка на в. Билд показва, че АзГ има подкрепата на 23 на сто от източногерманците, следвана от ХДС с 22%. Трета е Левицата с 14 на сто, а социалдемократите са четвърти с 11%, предаде БНР..Резултатите от анкетата идват по-малко от месеци преди регионалните избори на 1 септември в източните провинции Саксония и Бранденбург, където ХДС и социалдемократите отдавна доминират. През последните години обаче на национални и регионални избори двете основни партии губят подкрепа и загуба на предстоящия вот може да доведе до сътресения в коалицията им на национално ниво. На него ХДС все още са първа политическа сила с 26 процента подкрепа, следвани от Зелените с 23 на сто и АзГ с 14%. Социалдемократите са четвърти с 13 на сто. ", "date": "2019.08.05", "title": "Крайната десница изпреварва ХДС на Меркел в Източна Германия "}
{"url": "http://www.cross.bg/bulgariya-myasto-btpp-1610520.html", "text": "/КРОСС/ Страната ни има много добри конкурентни позиции в целия свят по ниски данъци, състояние на 4G мрежата и като локация, привличаща фирми от аутсорсинга, което ни нарежда сред първите 10 държави в глобален план. Данните са поместени в десетото издание на икономическата брошура на Българската търговско промишлена палата (БТТП) \"Bulgaria in figures\", предаде репортер на БГНЕС.В нея синтезирано е представена най-важната икономическа информация за България, както и класирането ѝ по различни международни индекси. От 26 международни класации, разгледани в брошурата, в 16 страната ни е подобрила позициите си, в 8 е влошила заеманите места, а в други е запазила същото положение.„Оценката на външните фактори е много важна, защото на най-престижните класации всички инвеститори имат доверие, а това не е за подценяване\", отбеляза председателят на БТПП Цветан Симеонов при представянето за брошурата.Той отбеляза, че най-притеснителната класация в нея е тази на Световната банка за правене на бизнес (Doing business 2019), където падаме с 9 позиции надолу и от 50-то място отиваме на 59-то. „Това е сигнал към управляващите, че нашите призиви за подобряване на икономическата среда в България не са безпочвени\", подчерта Симеонов. Според него е нужно да работим за облекчаване на бизнеса, защото е недопустимо страната ни да заема 147 място в света по „свързване с електричество\", а това е една от причините за ниското ни място в класацията за правене на бизнес. В доклада за 2019 г. губим места и по критерия „отваряне на фирма\", „плащане на данъци\" и „закриване на фирма\". От БТПП алармираха и за тромавата и нас процедура по несъстоятелност, които понякога продължават с години. „Закриването на фирми продължава да бъде дълъг и скъп процес\", каза още председателят на търговско-промишлената палата.Държавата ни обаче има напредък по издаване на разрешения за строеж, както и по критериите „международна търговия\" и „защита на инвеститорите\".България показва стабилни позиции по отношение на икономическата свобода (Index Economic Freedom 2019), където според доклада на фондация „Херитидж\" минаваме с 10 места напред в света и заемаме 37 място. Подобрението е основно заради промените в регулацията за поучаване на кредити, отбелязват от БТПП.Здравеопазването е друга сфера, където губим позициите си. Въпреки че у нас се говори за реформи, на практика липсват подобрения.Назад в класациите минаваме и по отношение на пътната инфраструктура. От БТПП обръщат внимание, че е нужно страната ни да развива всички видове пътна свързаност, не само пътната мрежа, а за пример дават жп транспорта. При него в България се правят планове за влакове, които да се движат със 160 км./ч, при положение, че в Западна Европа тя е 250 км./ч, а в някои азиатски държави над 300 км./ч.В класацията по върховенство на закона сме на 54-та позиция от 126 страни. Най-доброто ни представяне е по критериите „отворено управление\" и „прилагане на регулациите\", а най зле сме в „ограничения в дейността на правителството\" и „отсъствие на корупцията\". ", "date": "2019.08.05", "title": "България – ниски данъци, бърз интернет и добра аутсорсинг среда"}
{"url": "http://www.cross.bg/prokyror-geshev-masheva-1610521.html", "text": "/КРОСС/ Няма нищо смущаващо в изявленията на номинирания за главен прокурор Иван Гешев, че и занапред ще се огласяват доказателства по разследвания, когато е необходимо, заяви говорителят на прокурорската колегия във ВСС Даниела Машева пред журналисти, предаде Нова тв. По думите й това ще става винаги по преценка на наблюдаващия прокурор, за да се знае истината от обществото, а не да се тиражират неистински твърдения.Припомняме, че миналата седмица Спецпрокуратурата представи публично части от доказателствения материал, събран в хода на разследването срещу ТАД груп, а юристи предупредиха, че България може да бъде осъдена в Страсбург заради това. Някои определиха действията като „противоконституционни\".\"Това, че г-н Гешев е предложен за главен прокурор, не означава, че той трябва да спре да изпълнява функциите си като заместник на главния прокурор\", коментира още Машева, попитана дали номинираният не си прави изборната кампания в момента. Машева обясни още, че обществени организации, като в случая с УНСС, могат да изразяват становища относно кандидата и като израз на подкрепа, и като забележки. Всички мнения ще бъдат взети предвид.\"Надявам се колегите да не се повлияят, каза тя по повод кандидатурата на Иван Гешев и политическия натиск извън ВСС. \"Надявам се, че сме направили сме едно мотивирано предложение\", каза тя от името на прокурорската колегия. Всякакви въпроси могат да бъдат задавани на номинирания за главен прокурор. Те ще бъдат систематизирани и отправени по време на неговото изслушване на 24 октомври, а Гешев ще може да им отговори, обясни още пред медиите Даниела Машева, след като ВСС се събра извънредно, за да възстанови на работа в спецпрокуратурата бившия шеф на КПКОНПИ Пламен Георгиев. ", "date": "2019.08.05", "title": "Няма нищо смущаващо в оповестяването на доказателства, твърди говорителят на прокурорската колегия"}
{"url": "http://www.cross.bg/zhelayat-slychaya-nyama-1610526.html", "text": "/КРОСС/ Нека го кажа достатъчно ясно:Хората с прасета в задния двор не желаят да унищожат здравите си животни, за да спасят, евентуално, други здрави в стопанствата. Не желаят също да убиват бременни и майки с малки прасенца. И никой не можеда иска от тях да го направят.Няма човещина в такова отношение към животните. А ако няма човещина, в какво очакваме да се превърнат тези хора, за да го сторят.Всъщност, отказвайки да изпълнят разпорежданията,Аргументът, че малките стопани не били регистрирани не е от значение в случая. Регистрацията е във връзка с търговските цели на стопаните и отношенията им в контекста на земеделската политика на държавата и ЕС, а в случая няма търговски елемент при този вид добиване на храна за собствени нужди.Животното, което отглеждат вкъщи, се третира като вещ, следователно не е достатъчно да бъде издадена заповед на агенцията за безопасност на храните (БАБХ). За да влезе принудително представител на държавата в дома ти и да унищожава каквато и да било вещ в нея, ще трябва много повече от една заповед. Много повече! ", "date": "2019.08.05", "title": "Заповедта на БАБХ не е достатъчна, за да ти убият прасето"}
{"url": "http://www.cross.bg/vulcheva-hisar-obshtina-1610528.html", "text": "/КРОСС/ Ива Вълчева е кандидатът на БСП за кмет на община Хисар. Кандидатурата й получи най - голяма подкрепа в надпреварата с още петима номинирани от местната структура.Вълчева е експерт в областта на туризма, активен читалищен деец, трети мандат общински съветник, а в последната година  е и председател на  Общинския съвет.Според нея община Хисар в момента не е майка, а мащеха на  населените места. Вълчева посочва, че от първостепенно значение са  чистотата, ефективното стопанисване на общинската собственост, поддържането на  парковете, инфраструктурата и диалога с бизнеса.Левицата обеща приз септември  да бъде готова с  план за управление на общината и  програма  за действие по населените места. ", "date": "2019.08.05", "title": "БСП Хисар подкрепи Ина Вълчева като кандидат за кмет "}
{"url": "http://www.cross.bg/iliev-natisk-pravila-1610527.html", "text": "/КРОСС/ Смененият в петък изпълнителен директор на Националната електрическа компания Петър Илиев се оплака на пресконференция днес, че върху него са се опитвали са оказват натиск различни институции и търговци на ток, съобщи \"Нова телевизия\". Това била и причината да си подаде оставката преди малко повече от месец, която беше отхвърлена.Илиев каза, че натискът е бил свързан с продажбата на ток на борсата и извършване на фиктивни търгове. \"Много трудно върху мен ще има натиск в продажбата, на друг може да бъде направен, но по принцип е опитвано да ми се оказва натиск, но никога не съм го приемал. От различни хора - обаждат ми се по телефона. Според мен премиерът не е запознат с всичките неща, които стават в енергетиката\", казва той, цитиран от БНР.Илиев е учуден от решението да бъде сменен, още повече че това станало, докато бил в отпуск. \"Смятам, че съм работил в интересите на Националната електрическа компания. Другите не са свикнали да работят при тези условия\", каза Илиев, като допълни, че вероятно е сменен, защото е неудобен, понеже казвал нещата, каквито са.Бившият ръководител на НЕК обяви, че оставя компанията в добро финансово състояние. Той се оплака, че на пазара на ток няма правила, което застрашава дори националната сигурност.\"В България има излишен ток, а ние страдаме от липса на ток. Правилата на пазара са такива, че няма правила. Всеки си продава на себе си\", допълва той, цитиран от \"Фокус\".Илиев все пак уточни, че населението не е застрашено по никакъв начин от липса на енергия, а проблемът е основно за бизнес клиентите. Бившият директор на НЕК смята, че перспективите пред компанията са добри, като тя има над 30 млн. лева печалба.Петър Илиев изрази мнение, че не е редно Комисията за енергийно и водно регулиране да определя цената на тока. \"Комисията трябва да изготви правила, по които да се определят цените за различните производители ,и това да бъде контролируемо\", е неговото мнение.От близо година представители на бизнеса се оплакват от високите цени на тока на енергийната борса. Това стана причина Асоциация на индустриалния капитал в България да поиска преструктуриране на НЕК и създаване на условия за реална конкуренция между производителите на електроенергия. ", "date": "2019.08.05", "title": "Смененият директор на НЕК се оплака от натиск"}
{"url": "http://www.cross.bg/nyama-durzhava-takava-1610510.html", "text": "/КРОСС/ Нa 5 oктoмври шoумeнът Cлaви Трифoнoв учрeдявa пaртиятa cи \"Нямa тaкaвa държaвa\". Първoтo cъбрaниe нa нoвaтa фoрмaция щe e в зaлa \"Рeйнбoу Плaзa\", пишe \"Труд\", цитирaн oт БЛИЦ.Cрeд ocнoвнитe цeли нa \"Нямa тaкaвa държaвa\" ca зacилeнo учacтиe нa грaждaнитe във взeмaнeтo нa рeшeния чрeз рeфeрeндуми, cмянa нa прoпoрциoнaлнaтa избирaтeлнa cиcтeмa c мaжoритaрнa, нaмaлявaнe нa дeпутaтитe oт 240 нa 120, възмoжнocт зa диcтaнциoннo eлeктрoннo глacувaнe, кaктo и въвeждaнe нa зaдължитeлнo глacувaнe нa избoри и рeфeрeндуми.В учрeдитeлнaтa дeклaрaция нa Инициaтивния кoмитeт нa пaртия \"Нямa тaкaвa държaвa\" ce прeдлaгa и пряк избoр oт грaждaнитe нa глaвния прoкурoр, нa oмбудcмaнa, кaктo и нa шeфoвeтe нa oблacтнитe дирeкции и рaйoнни упрaвлeния нa МВР. В дoкумeнтa e пocтaвeнa и aмбициoзнaтa зaдaчa зa рeфoрмирaнe нa oбщecтвeнo здрaвeoпaзвaнe, нa oбрaзoвaтeлнaтa cиcтeмa и ocъщecтвявaнe нa aдминиcтрaтивнaтa рeфoрмa. ", "date": "2019.08.05", "title": "Учредяват \"Няма такава държава\" на 5 октомври"}
{"url": "http://www.cross.bg/pozhara-ryciya-camoleta-1610508.html", "text": "/КРОСС/ Нaд 30 гoрcки пoжaрa ca зaгaceни в Руcия зa пocлeднoтo дeнoнoщиe, cъoбщaвa aгeнция Нoвocти. Прeди тoвa бeшe cъoбщeнo зa cпрaвянeтo c 22 пoжaрa нa oбщa плoщ oкoлo 3000 хeктaрa.Нeзaпoмнeнитe гoрcки пoжaри в изтoчнитe рaйoни нa Руcия зaeмaт oбщo 3 млн. хeктaрa. Нaй-cлoжнa e oбcтaнoвкaтa в Иркутcкa oблacт, Крacнoярcкия крaй, Бурятия и Якутия, къдeтo e oбявeнo извънрeднo пoлoжeниe. Aктивнo ce рaбoти пo пoтушaвaнeтo нa 174 пoжaрa нa нaд 130 000 хeктaрa.В гaceнeтo учacтвaт 10 000 души, 2800 мaшини, 70 caмoлeтa и хeликoптeрa. Включи ce и aвиaция нa Миниcтeрcтвoтo нa oтбрaнaтa. Шecт caмoлeтa Ил-86 излитaт 20 пъти в дeнoнoщиeтo oт лeтищeтo нa Крacнoярcк.Вoди ce мoнитoринг зa прeдeлнo дoпуcтимитe кoнцeнтрaции нa врeдни вeщecтвa в aтмocфeрния въздух, нaд 600 нaceлeни мecтa в Cибир и Дaлeчния изтoк ocтaвaт зaдимeни.\n\t\t\t\t\t", "date": "2019.08.05", "title": "Русия още се бори с пожара на века  (видео)\t"}
{"url": "http://www.cross.bg/f-izrael-tyrtziya-1610509.html", "text": "/КРОСС/ Изрaeл тaйнo лoбирaл прeд aдминиcтрaциятa нa прeзидeнтa нa CAЩ Дoнaлд Тръмп зa блoкирaнe нa прoдaжбaтa нa изтрeбитeли Ф-35 нa Турция c цeл дa пoддържa вoeннoтo cи прeвъзхoдcтвo в рeгиoнa, cъoбщaвa \"Дeйли caбaх\", пoзoвaвaйки ce нa изрaeлcки мeдии.Изрaeл зaпoчнaл дa пoдтиквa Бeлия дoм дa oтcтрaни Aнкaрa oт прoгрaмaтa зa Ф-35, cлeд кaтo турcкият прeзидeнт Рeджeп Тaйип Eрдoгaн oдoбрил пoкупкaтa нa cиcтeми зa ПВO C-400 oт Руcия. \"Изрaeл oкaзa нaтиcк върху Вaшингтoн дa aнулирa прoдaжбaтa нa виcoкoтeхнoлoгични caмoлeти нa Турция\", пocoчвa тeлeвизиoнният кaнaл Чeнъл 12.Бeлият дoм cъoбщи нa 17 юли, чe рeшeниeтo нa Турция дa купи руcки cиcтeми зa прoтивoвъздушнa oтбрaнa C-400 прaви нeвъзмoжнo пo-нaтaтъшнoтo ѝ учacтиe в прoгрaмaтa зa cъздaвaнe нa изтрeбитeли пeтo пoкoлeниe Ф-35. Caмият Изрaeл прeз пocлeднитe двe гoдини купувa oт CAЩ бoйни caмoлeти Ф-35, кoeтo гo прeвръщa в eдинcтвeнaтa държaвa в Близкия изтoк, притeжaвaщa тoзи вид изтрeбитeли.Изрaeлcкoтo прaвитeлcтвo e пoдпиcaлo cпoрaзумeния c aмeрикaнcкaтa кoмпaния \"Лoкхийд Мaртин\" зa пoкупкaтa нa нaй-мaлкo 50 caмoлeтa Ф-35, кaтo дoceгa ca дocтaвeни 16, a ocтaнaлитe щe бъдaт пoeтaпнo изпрaщaни в Изрaeл дo 2024 г. Ocвeн тoвa Изрaeл ce прeвърнa в първaтa cтрaнa, изпoлзвaлa Ф-35 при рeaлни бoйни дeйcтвия.", "date": "2019.08.05", "title": " Израел блокирал продажбата на Ф-35 на Турция"}
{"url": "http://www.cross.bg/tzenata-ivanov-svinskoto-1610513.html", "text": "/КРОСС/ Парадоксално е, че при намалено търсене и намаляване на свинското месо на световния пазар, у нас то поскъпва. Това каза в Сутрешния блок на БНТ1 председателят на Държавната комисия по стоковите борси и тържищата Владимир Иванов. По думите му става дума за спекулации около кризата с африканската чума по свинете. Има едно изменение на цената нагоре от 80 стотинки - от 7.75-7.80 стигнахме до нива от 8.30. Това е следствие от говоренето през последните 10 дни. Това е абсолютно спекулативна цена. В същото време, паралелно наблюдаваме друг процес на световния пазар цената на свинското намалява - на Чикагската борса, която е индикатор на пазара, от 1.90 към 2 август вече е 1.69 долара... Това е изцяло вредна спекула, изцяло е вследствие на създадените страхови настроения в обществото заради многото говорене покрай заболяването, категоричен беше той.Поскъпването с 80 стотинки на свинското у нас е станало факт за около 15 дни, уточни Иванов и добави, че не очаква драматични изменения на цената, защото пазарът е \"много добре конкурентен и балансиран\". Според него няма да има проблеми при снабдяването с месо, защото заболяването далеч не е обхванало цялата страна. Бих призовал гражданите да пазаруват умно. Към момента имаме една спекулативно среда - даже имаме по-висока цена на едро отколкото цени на дребно по магазините, подчерта Иванов. ", "date": "2019.08.05", "title": "Парадокс: Намалява търсенето на свинско в световен мащаб, у нас поскъпва"}
{"url": "http://www.cross.bg/dynav-izvurshvat-most-1610515.html", "text": "/КРОСС/ Продължава засиленият контрол на Агенцията по безопасност на храните на Граничния пункт Дунав мост в Русе, заради разпространението на заразата от африканска чума по свинете. От месеци на границата на дезинфекция подлежат всички влизащи в страната хора и превозни средства. Изключително интензивен е трафикът от румънски туристи. Освен традиционната гранична проверка тук са и служители от БАБХ, които извършват проверка и на багажниците за това дали не е се пренася храна.Проверките се извършват на базата на случаен принцип. Това, което е установено, че трябва да бъде конфискувано, се слага в определен за това фризер. ", "date": "2019.08.05", "title": " Затягат контрола на Дунав мост заради африканската чума "}
{"url": "http://www.cross.bg/kataii-honkong-letishteto-1610516.html", "text": "/КРОСС/ Над 200 полета са анулирани на международното летище в Хонконг заради мащабната антиправителствена стачка в града. Към нея са се присъединили една трета от служителите, включително авиодиспечерите, съобщи радиостанция Ар Ти Ейч Кей, цитирана от ТАСС. В момента на летището се използва само една от двете писти, а на гишетата за чекиране се е събрал голям брой пътници. Нарушено е и движението на скоростните влакове до летището.Анулирането на полетите засяга най-вече местните авиокомпании Катай пасифик еъруейс (Cathay Pacific Airways), Катай дрегън (Cathay Dragon) и Хонконг еърлайнс (Hong Kong Airlines) по азиатските направления. Акциите на най-големия хонконгски авиопревозвач Катай пасифик еъруейс се сринаха с 4 процента на местната фондова борса.Антиправителствените демонстрации днес доведоха до транспортен хаос в града. Блокирани са пътища, нарушено е движението на влаковете по няколко участъка на метрото.Снимки БГНЕС", "date": "2019.08.05", "title": "Над 200 полета отменени на летището в Хонконг "}
{"url": "http://www.cross.bg/godina-chaiild-grypata-1610519.html", "text": "/КРОСС/ Американската ар енд би група „Дестинис чайлд\" планира да се събере отново, вдъхновена от триумфалното завръщане на сцената на „Спайс гърлс\", съобщава „Контакт мюзик\". Източник твърди, че Бионсе и нейните приятелки Мишел Уилямс и Кели Роуланд обмислят няколко мащабни концерта през 2020 година, за да отбележат 20-ата годишнина на групата. „на хоризонта се очаква може би и появата на нови песни\", твърди същият източник.„Бионсе отчаяно се опитва да събере момичетата в звукозаписното студио с нея. Според нея какъв по-добър момент от 2020 година, когато ще отбележат две десетилетия от създаването на групата\", посочва близък на певицата. „Тя видя успеха на „Спайс гърлс\", но иска да го повтори - с по-голям и по-добър успех\".„Дестинис чайлд\" се разделиха през 2006 година, но се събраха за специална поява на фестивала „Коачела\" през април 2018 година. Всяко от трите момичета от групата има успешна самостоятелна певческа кариера, като 37-годишната Бионсе има шест солови албума зад гърба си.39-годишната Мишел Уилямс и 38-годишната Кели Роуланд имат по четири самостоятелни албума в кариерите си. ", "date": "2019.08.05", "title": "“Дестинис чайлд” планират да се съберат отново"}
{"url": "http://www.cross.bg/radev-prezidenta-konflikt-1610518.html", "text": "/КРОСС/ Антикорупционната комисия не е установила конфликт на интереси по отношение на президента Румен Радев и е прекратила производството по сигнал срещу него. Това става ясно от решение на комисията, публикувано на официалния ѝ сайт.В сигнала срещу държавния глава пише, че има съмнения за конфликт на интереси и облагодетелстване чрез служебно положение в качеството му на командир на ВВС във връзка с назначаване на сегашната му съпруга Десислава Радева на два щата. Посочва се още, че ВВС е плащало наем на жилище в София, в което тя е живяла заедно с Радев.Според комисията в изпратения по електронен път сигнал срещу президента не са се съдържат данни за нарушение. ", "date": "2019.08.05", "title": " КПКОНПИ не е установила конфликт на интереси при президента Румен Радев "}
{"url": "http://www.cross.bg/varna-kadogly-vasiliki-1610517.html", "text": "/КРОСС/ Спортните таланти на „Еврофутбол\" в плуването Василики Кадоглу и Георги Цурев триумфираха в 79-о издание на плувния маратон „Галата - Варна\". В изключително оспорвана борба първи на буна №2 при мъжете финишира 17-годишният Цурев, който преодоля 4-те километра за 49.59 мин. Втори при мъжете е Радостин Кръстев с 50.03 мин., трети е Никола Саватинов с 50.04 мин. Съотборничката на Георги от варненския клуб „Астери\" - Василики Кадоглу, отвя конкуренцията при дамите и завърши с 56.05 мин. Втора е Габриела Георгиева с 1:03.41 ч., трета е Ивет Шумкова с 1:05.48 ч. Така двамата варненци с най-добри резултати от надпреварата ще участват в градския плувен маратон на Дордрехт в края на август.За първи път състезанието започна от брега, като това бе плажната ивица на Карантината. В него сили премериха 268 души от девет държави от България, Русия, Украйна, Белгия, Турция, Дания, Англия, Холандия и Молдова. Маратонът „Галата - Варна\" е най-старото плувно състезание в България и тази година бе част от инициативата „Варна - Европейски град на спорта 2019\". Събитието бе под патронажа на министъра на младежта и спорта Красен Кралев.„Еврофутбол\" желае успех на всички Спортни таланти! ", "date": "2019.08.05", "title": "Спортните таланти на „Еврофутбол\" Василики Кадоглу и Георги Цурев триумфираха на маратона „Галата - Варна\""}
{"url": "http://www.cross.bg/masivi-lozovite-porazheniyata-1610499.html", "text": "/КРОСС/ Стотици декари унищожена реколта от грозде в село Долна Градешница. Лозовите масиви са пострадали сериозно от бурите през почивните дни. Огромна част от лозовите масиви в местността Хилядница в селото вече са унищожени заради валежите.След като видяхме пораженията от бурите веднага се върнахме в селото, за да съобщим на кмета какво и положението, за да дойде и той да види да огледа пораженията. Също така решихме да поемем и инициативата да поканим и телевизии да дойдат да заснемат какви са пораженията след бурите, коментира един от пострадалите земеделци.100 процента от лозовите насаждения при мен са унищожени, коментира друг от земеделските производители.Сега е момента държавата като честни данъкоплатци, ако може да ни помогне, защото в лозовите масиви не е вложен само труда ни, а са вложени и доста средства. Аз самият имам 6 декара и съм вложил около 2 хиляди лева и загубите сега ще са много големи, коментира друг земеделски производител. ", "date": "2019.08.05", "title": "Стотици декари унищожена реколта от грозде в село Долна Градешница"}
{"url": "http://www.cross.bg/beshe-ignatov-arhitektite-1610500.html", "text": "/КРОСС/ Нашето искане беше подадено още когато възникна случая с терасата на покрива на блока, която е част от имота на бившия вече шеф на КПКОНПИ Пламен Георгиев. Поради големия обществен интерес и въпроси към нас, включително и от различни медии, тогава поискахме от Столична община достъп до обществена информация, за да се запознаем с документите, тъй като при нас няма никаква документация, по която да може да преценим дали има нарушение и какво е то, ако има нещо нередно. Това каза в сутрешния блок на БТВ „Тази сутрин\" архитект Борислав Игнатов, председател на УС на Камарата на архитектите. Да, разбира се, че имаме съмнения и цялото общество има съмнения за нарушения, но това, което е важно да се каже, че такъв тип нарушения не са изключение, а много масова практика в Столична община. И затова нашето искане още тогава към СО беше за цялостна проверка на работата на дирекция „Общински строителен контрол\", която тогава беше ръководена от архитект Калинов, коментира още арх. Игнатов. В същия ден, когато ние отправихме това наше искане, той беше освободен от длъжност, допълни председателят на УС на Камарата на архитектите. Според нас тази проверка трябва да бъде направена назад във времето, за да престанат такъв тип примери, които са повсеместни в целия град, заяви още арх. Борислав Игнатов.", "date": "2019.08.05", "title": "Камарата на архитектите иска нова независима проверка на терасата на Пламен Георгиев"}
{"url": "http://www.cross.bg/chymata-zabolyavane-vutev-1610501.html", "text": "/КРОСС/ Бих искал да кажа, че ситуацията е безпрецедентна в България от епизоотична гледна точка. Ветеринарните власти са изправени пред едно заболяване, което е безпрецедентно, то е унищожително за цял един отрасъл и всичко това налага много строги мерки, с оглед на минимизирането на щетите от болестта. Това каза в сутрешния блок на БТВ „Тази сутрин\" ветеринарният лекар и микробиолог проф. Христо Найденски. Безспорно това, че трябва и се избиват в момента и животни, които все още не са заразени, това поражда много правни въпроси, поражда много етични въпроси, но трябва да се знае, че чумата като заболяване е много сериозно, предизвиква огромни щети, висока смъртност и важното е, че преболедувалите животни остават заразоносители, каза още проф. Найденски. Това означава, че няколко години ние ще бъдем ендемична страна по отношение на чумата, добави той. Всичко това налага и тези много непопулярни мерки да се въведат, които са трудно за възприемане от нашето население, коментира още микробиологът.Първо трябва да сме наясно всички, че чумата по свинете  и класическата и африканската, са безопасни за човека. Тоест това заболяване е изключително икономическо. От ветеринарна гледна точка то е много сериозен здравен проблем, но за хората това е много тежко икономическо заболяване, тъй като води до огромни щети. Това каза от своя страна Кирил Вътев от Асоциацията на месопроизводителите, който коментира темата за Африканската чума по свинете.От началото на годината има над 30% увеличение на цените на свинското месо. Тук говорим за световните пазари. До края на годината очаквам да има ръст с още 10-15%, коментира още Вътев. Всички повдигахме въпроса за чумата още от миналата година. Всички знаят, че в България има съмнение относно тази информация и никой не вярваше. Дефицит на свинско месо вече има. Всичко тръгна от кризата в Китай. Тя е и причината за нарастването на цените. Загубите на другите държави, през които мина заразата, бяха многомилиардни. Отрасълът у нас е застрашен от изчезване, категоричен бе Вътев. ", "date": "2019.08.05", "title": "Ситуацията с чумата по свинете е безпрецедентна, прогноза за 15 процента ръст на цените"}
{"url": "http://www.cross.bg/otpadutzi-depo-selo-1610504.html", "text": "/КРОСС/ Жителите на созополското село Атия започват петиция с искане за референдум относно изграждането на депо за опасни отпадъци до къщите им.Притесняваме се от боклуците и химикалите, които биха се съхранявали на площадката, просто тук не им е мястото. Има сметище общинско, има голям терен, бившата мина Червено знаме - защо не направиха едно сметище за такива отпадъци до него. Там наблизо няма никакво село, а тук всички отпадни води биха минавали през нашето село. Това каза във включване в БТВ „Тази сутрин\" Кирил Петров, който живее на около 100 метра от площадката в депото за строителни отпадъци, предвидена за съхранението на опасни такива.Аз разбирам хората и техните притеснения, защото най-вероятно не са били достатъчно информирани. В същото време това, което започва да се изгражда по пилотния проект по българо-швейцарската програма, наистина това е било депо за строителни отпадъци и за електронно, електрическо оборудване, за което са проведени процедури по екологичното законодателство. След 2015 година депата не подлежат на ОВОС, тъй като в това строително депо, в него е одобрен подробния устройствен план на община Созопол. Това каза във включване сутрешния блок на БТВ „Тази сутрин\" директорът на екоинспекцията в Бургас Тонка Атанасова. Тук трябва да се уточни, че площадката никога не е била предвидена и няма да е депо за съхранение на опасни отпадъци, а площадка за временно съхранение. Всички общини до края на 2020 година трябва да имат такива изградени центрове, за да могат да изпълнят целите по закона за управление на отпадъците и когато тези центрове събират отпадъците от бита - лекарства, батерии, телевизори, компютри, след това се предават на фирми, които ги обработват, третират или оползотворяват, каза още Тонка Атанасова. ", "date": "2019.08.05", "title": "Жителите на созополското село Атия искат референдум за изграждането на депо за опасни отпадъци"}
{"url": "http://www.cross.bg/prokyror-pozitziya-ivan-1610503.html", "text": "/КРОСС/ Заместник-главният прокурор Иван Гешев излезе с позиция във връзка с опитите за политически натиск върху представители на прокуратурата.Ето и цялата позиция, разпратена тази сутрин до медиите:„Като магистрат, чийто професионален път е минал изцяло в различни структури на прокуратурата и следствието, искам искрено да благодаря на всички колеги от ПРБ, независимо дали са изразили подкрепата си за мен в качеството ми на кандидат за главен прокурор, или не са го направили.Опитите за политически натиск, за представяне на прокурорите и следователите като втора ръка магистрати, които нямат собствено мнение и гласуват под строй, видимо са мотивирани от партийни, корпоративни и/или лични интереси, различни от тези на българските граждани. Обяснимо е старанието на някои партии, бизнес кръгове, обвиняеми, подсъдими и/или осъдени лица, както и на техни представители, за пореден път да пробват да изключат професионалната ни общност дори от възможността да изразим мнение за собствения си избор.От името на главния прокурор г-н Сотир Цацаров и ръководството на ПРБ обаче заявявам, че няма да се допуснат персонални атаки срещу магистрати и съдебни служители само и единствено защото са изразили лична позиция. На старанието да бъдат демонизирани отделни магистрати, като прокурор Силвия Соколова, СпП, ще бъде отговорено със всички позволени от закона средства, включително и с ясно изразено становище за подкрепа. Въпреки че в конкретния случай това едва ли е необходимо, защото най-добрата атестация за нея, персонално, е дадена от федералния прокурор на Кралство Белгия Фредерик Ван Льов, който в писмо до главния прокурор г-н Сотир Цацаров благодари за отличната й работа при най-мащабната операция на полицейски и съдебни служби в Европа през 2017 година под названието \"Халифакс\".Сигурен съм, че прокурорите, следователите и съдебните служители заедно ще отговорим на очакванията за справедливост и сигурност на всички български граждани, независимо от обществения или социалния им статус.Иван Гешев, заместник на главния прокурор при ВКП\" ", "date": "2019.08.05", "title": "Иван Гешев вижда опити за политически натиск срещу прокурорите и следователите "}
{"url": "http://www.cross.bg/kolata-nikov-mishel-1610506.html", "text": "/КРОСС/ 82-годишният софиянец Мишел Ников подарява колата си, а към него дава и комплект зимни гуми, разказва Нова телевизия в рубриката на Румен Бахов \"Пълен абсурд\".Мишел Ников толкова обича колата си, че й е отделил място в мемоарите си, но заради възрастта си решава, че е време да престане да шофира. Човек трябва да се съобразява с възможностите на колата преди да си проличат неговите невъзможности, казва 82-годишният столичанин.Изискванията за да получите колата са новият шофьор да подържа автомобила и да не го кара със 100 км в час на втора скорост. Ников и неговото семейство са пътували с колата из цяла Европа. Моя мила количке, на новия собственик служи така както си служила на мен, пожела той. Неговата майка се отказала да кара кола на 73-годишна възраст ", "date": "2019.08.05", "title": "82-годишен шофьор подарява колата си, защото вече не може да шофира"}
{"url": "http://www.cross.bg/primorsko-putya-sozopol-1610512.html", "text": "/КРОСС/ Катастрофа между три автомобила е станала на пътя Созопол - Приморско. При инцидента са пострадали петима души, сред които 2 деца, съобщи радио „Фокус\". Инцидентът е станал в 08.20 часа по пътя от Созопол в посока Приморско в близост до Равадиново на около 1 км от разклона. Пътният участък е затворен за движение. Към момента няма данни за здравословното състояние на пострадалите.", "date": "2019.08.05", "title": "Катастрофа на пътя Созопол - Приморско: Ранени са петима, сред които 2 деца "}
{"url": "http://www.cross.bg/spasi-sofiya-bylevarda-1610505.html", "text": " /КРОСС/ Гражданската организация Спаси София обяви днес, че се застъпва за пълен ремонт и асфалтиране на бул. Цар Борис III. Активистите смятат, че състоянието на булеварда е трагично предвид, че той е входно-изходна артерия за столицата и един от най-натоварените в града. Паважната настилка, множеството пропадания и дупки, както и лошото осветление са не само неприятна гледка, но и причина за катастрофи. \"Основен приоритет за Столичната община трябва да бъде пълен ремонт на бул. Цар Борис III, включващ премахването на паважната настилка и замяната ѝ с асфалтова. Смятаме ремонтът за неотложен и ще се борим той да се заложи в бюджета и да се реализира още през 2020 г.\" - заяви Борис Бонев от Спаси София.От Спаси София смятат, че паветата не са подходяща настилка за булеварди с толкова сериозно движение, тъй като вдигат шум и са източник на прахово замърсяване и кал. Това е особено валидно за артерия, на която ежедневно разчитат десетки квартали и стотици хиляди пътуващи. \"Паветата трябва отговорно да се съхраняват и да се използват за улиците в центъра, по площадите и пешеходните зони, където да допълват историческия дух на столицата, но те създават проблеми по натоварените булеварди\" - казват от Спаси София.Множеството инциденти пък показват и сериозен проблем с пътната безопасност на булеварда. За да се подобри тя, от гражданската организация предлагат поставянето на камери за скорост, измерващи не само актуалната, но и средната скорост по булеварда. \"Трябва да се разработи и зелена вълна, настроена за 50 км/час, с което бързото каране ще бъде допълнително обезсмислено, но същевременно движението ще бъде улеснено. В допълнение, на пешеходните пресичания трябва да се изградят и защитни острови за изчакване, което е доказана мярка за подобряване на безопасността.\" - допълни Гергин Борисов от Спаси София. Освен нов асфалт, проектът за нова визия на бул. Цар Борис III задължително трябва да включва и ремонт на локалните платна, осветлението, тротоарите и велосипедната алея. Според активистите, булевардът има потенциал да бъде изключително приятен и по който да се пътува удобно и безопасно, независимо дали се използва градския транспорт, автомобил или велосипед.От Спаси София настояват и за отговор от Столичната община, какво се случва с дълго отлагания ремонт на трамвайното трасе по булеварда. Трасето на трамвай №5 трябваше да се ремонтира преди години, но Общината още не е пуснала обществена поръчка. \"Изключително важно е асфалтирането на булеварда да бъде синхронизирано с ремонта на трамвайното трасе. Гражданите трябва да имат разумна алтернатива по време на тези дълги, но неотложни ремонти. Призоваваме за отговорно поведение и безупречна координация в Столичната община, за да се избегнат тежки затруднения.\" - завършват позицията си от Спаси София. ", "date": "2019.08.05", "title": "Спаси София настоява за ремонт и асфалт по бул. Цар Борис III"}
{"url": "http://www.cross.bg/bytilki-yred-intzidentite-1610507.html", "text": "/КРОСС/ Бум на пострадали при инциденти с газови бутилки през лятото. Над 40 души бяха приети в „Пирогов\" само за последните 3 седмици. Заради високите температури инцидентите с газови бутилки в този сезон зачестяват. Всяка бутилка е потенциална бомба през лятото, ако не се експлоатира внимателно, казват експертите.Средно годишно инцидентите с бутилки с пропан-бутан са между 200 и 250. Като най-често причините са: нерегламентирано пълнене на автомобилни газ станции, което е абсолютно забранено, неправилна експлоатация, непроверени уреди и бутилки.В момента в оборот са над 2 милиона бутилки, като 90% от инцидентите стават заради теч от вентила.Как се пълнят, съхраняват и експлоатират газовите бутилки? Това показаха експертите в рубриката „Георги Георгиев на твоя страна\".В момента на поставянето на фланеца свързващ газовата бутилка с дадения домакински уред, който ще се захранва с газ, трябва да се чуе едно щракване на винтила. След това е хубаво да се направи проба, за да се види дали поставянето е било успешно. Също така клапана трябва да е отворен и по този начин газовия уред ще може да се снабдява нормално с газ, ако всичко при поставянето е наред. Това каза в сутрешния блок на Нова телевизия „Здравей, България\" Дина Костова от Агенцията по метрология. Също така маркучът свързващ бутилката с газ с домакинския уред, той трябва да има написани на него параметри, които обозначават за какъв вид газ е подходящ той. Съответно тези параметри трябва да кореспондират с използвания  уред, който захранваме с газ, допълни Дина Костова. ", "date": "2019.08.05", "title": "Бум на пострадали при инциденти с газови бутилки през лятото "}
{"url": "http://www.cross.bg/rabota-energo-pro-ohlazhdane-1610514.html", "text": "/КРОСС/ В разгара на лятото ЕНЕРГО-ПРО припомня на своите клиенти някои от най-ефективните препоръки при използване на климатици с цел пестене на електроенергия. Информационната кампания на енергийното дружество е целогодишна и основната идея е да подпомогне домакинствата  чрез формиране на навици за енергийно ефективно поведение, което да намали сметките им за електроенергия. Ето и съветите:·         Не преграждайте климатика и поддържайте филтрите чисти за безпроблемната му работа.·         Монтирайте уреда далеч от пряка слънчева светлина и от нагряващи електроуреди.·         Изолирайте дограмата и стените, които се напичат най-силно от слънцето и използвайте щори за улеснено охлаждане на помещенията.·         По възможност настройвайте уреда на оптимална температура, използвайте пестеливия режим „Economy\" и избягвайте Турбо режима, който предполага работа на пълна мощност.·         Насочвайте струята на климатика нагоре в режим на охлаждане за въздействие върху най-топлите горни слоеве в стаите и по-ефективна работа на уреда.·         Настройвайте таймера на климатика за стартиране на работа час-два преди да се приберете от работа. Това спестява пускането му на по-високи обороти.·         Влагайте в уреди с висок енергиен клас с дългосрочен спестяващ ефект.·         Следете за стойността на коефициента за сезонна енергийна ефективност (SEER) при охлаждане за климатиците, въведен след 2013 г.Така наречените сезонни коефициенти при климатиците отразяват реалното потребление на електроенергия на термопомпата въз основа на нейната енергийна ефективност за цяла година. SEER (за охлаждане) и SCOP (за отопление) измерват годишното потребление на енергия и ефективността при обичайно ежедневно използване. В по-дългосрочен план те отчитат температурните колебания и периодите в режим на готовност, за да осигурят ясна и надеждна представа за типичната енергийна ефективност през целия сезон на отопление или на охлаждане. В зависимост от тяхната стойност енергийният клас може да достигне A+++Енергийната ефективност е тема с висок приоритет за ЕНЕРГО-ПРО. Компанията партнира успешно с търговски дружества със сходна политика и отношение към енергоефективния начин на мислене. Информационната кампания със съвети за намаляване на сметките за електроенергия е дългосрочна политика на ЕНЕРГО-ПРО в подкрепа както на интересите на потребителите, така и на екологичната идея. ", "date": "2019.08.05", "title": "ЕНЕРГО-ПРО предлага енергийно ефективни съвети при използване на климатиците през лятото"}
{"url": "http://www.cross.bg/todorov-danni-garantziyata-1610490.html", "text": "/КРОСС/ Защитата на собственика на „ТАД Груп\" Иван Тодоров ще поиска намаляване на гаранцията му от 100 000 лева.Фирмата е заподозряна за хакерската атака срещу НАП, при която бяха източени личните данни на над  5 милиона българи и фирми. Миналата седмица Тодоров беше задържан на Летище София, а след това - освободен под гаранция. От ареста излязоха и другите двама обвиняеми - търговският директор Георги Янков и служителят Кристиян Бойков.В отговор на освобождаването на Тодоров, от прокуратурата безпрецедентно разпространиха част от доказателствата, събрани по делото. Това на свой ред доведе до нов теч на лични данни. Оказа, че в разпространения имейл от обвинението не са заличили ЕГН-та. ", "date": "2019.08.05", "title": " Защитата на собственика на „ТАД Груп” иска намаляване на гаранцията му"}
{"url": "http://www.cross.bg/flot-podvodnitzi-britanckite-1610497.html", "text": "/КРОСС/ Руcкитe пoдвoдници oт прoeктa 636 \"Вършaвянкa\" мoгaт дa oпeрирaт в тeритoриaлнитe вoди нa Oбeдинeнoтo крaлcтвo, кaтo ocтaвaт нeвидими зa бритaнcкия флoт. Зa тoвa прeдупрeждaвa в. \"Дeйли Тeлeгрaф\". Мeдиятa ce пoзoвaвa нa изтoчници oт бритaнcкитe въoръжeни cили.Нoвитe руcки пoдвoдници c ниcкo нивo нa шум прeдcтaвлявaт прeдпoлaгaeмa зaплaхa зa cигурнocттa нa Вeликoбритaния, cлeдвaйки движeниeтo нa бритaнcкия флoт в Ceвeрния Aтлaнтичecки oкeaн. Тeзи руcки пoдвoдници ca вaжeн aргумeнт в пoлзa нa увeличaвaнe нa финaнcирaнeтo зa Крaлcкия флoт.\"Дeйли тeлeгрaф\" цитирa и oткъcи oт първaтa публичнa рeч нa ръкoвoдитeля нa бритaнcкия флoт Тoни Ръдaкин, кoйтo гoвoри зa нaрacтвaщaтa oпacнocт oт мeждудържaвни кoнфликти в cвeтa и oбeщa дa зacили бритaнcкитe oтбрaнитeлни cпocoбнocти в Ceвeрния Aтлaнтичecки oкeaн, зa дa ocигури \"пo-гoлямa cвoбoдa нa мaнeврирaнe към ядрeнoтo възпирaнe\".Руcкoтo пocoлcтвo във Вeликoбритaния нeвeднъж oтбeлязвa, чe бритaнcкитe пoлитици и вoeнни плaшaт нaceлeниeтo нa cтрaнaтa cъc зaплaхи, зa кoитo ce твърди, чe имaт зa цeл увeличaвaнe нa бюджeтa зa oтбрaнa нa cтрaнaтa, пишe Nеws.bg. ", "date": "2019.08.05", "title": "Великобритания: Русия има невидими подводници"}
{"url": "http://www.cross.bg/chasa-tryd-sega-1610488.html", "text": "/КРОСС/в. Сега - Обещаните по 300 лв. и ново прасе не спряха бунта на дребните свиневъдив. Сега -  Болници искат 8 лв. за wi-fi и 900 лв. на ден за стаяв. 24 часа -  По данни на образователните инспекторати Само в Бургас 50 млади се борят за едно 1 учителско място. В държавата кризав. Труд - ЧЕРЕН АВГУСТ- 8 убити на пътя за 4 днив. Телеграф - Памперси и коли от острова заради евтини паундв. Монитор - Връщат асансьорните техници в училищев. Сега -  МОН задължи училищата да си ходят на гостив. Сега - Нарушенията по морските плажове \"струват\" едва 21 063 лв.в. 24 часа - Румъния се обиди на Борисов, нейните туристи не носели чумав. 24 часа - Засаждането на нови лозя - само с разрешениев. Труд - Слави учредява партията си на 5 октомврив. Труд - „АЕЦ Козлодуй\" с 99% ръст на печалбатав. Телеграф - Бившият председател на комисията Пламен Георгиев: За 2 г. КПКОНПИ отне 40 млн. лв., това няма как да остане без отговорв. Телеграф - Наказват новодомците за детска градинав. Монитор - Преброяването през 2021 г. изцяло електроннов. Монитор - Забраняват продажбата на БГ ракии и бренди без сертификатв. Сега - Страхът се е настанил трайно в прокуратурата, настъпва и в съдав. 24 часа - Константин Велев, изпълнителен директор на Асоциацията на българските застрахователи: В България разликите в обезщетенията за загинал на пътя съпруг са от 90 до 200 хил. лв.в. 24 часа -  Йорданка Фандъкова кмет на София: За мен София е кауза-над 1,5 млн. души да живеят в подреден град, вбесява ме популизмът на политици приемат я за кариерен трамплин.в. Труд -  Известният българеки генетик акад. Атанас Атанасов, пред „Труд\": Приоритетите за България са енергия, храна и здравев. Телеграф -  Шефът на банката за майчино мляко д-р Мария Русинова: Хепатит и СПИН са рискът при кърма по интернетв. Монитор -  Доц. д-р Антоанета Петрова, директор на Ботаническата градина към БАН: Имаме най-голямата обществена колекция от растителни видовев. Сега -  България - държава тип \"заден двор\"в. 24 часа - София и Пловдив -двете големи интриги на кметския вотмлн. души да живеят в подреден град, вбесява ме популизмът на политици приемат я за кариерен трамплин.в. Труд -  Малките булки у насв. Труд -  Истерия на двуличиетов. Телеграф -  Столичанчета в повечев. Монитор -  Училищата да обучават кадри, от които пазарът на труда се нуждае ", "date": "2019.08.05", "title": "Преглед на вестниците "}
{"url": "http://www.cross.bg/plovdiv-vanderson-plamen-1610492.html", "text": "/КРОСС/ „Локомотив\" (Пловдив) успя да спре серията на „Лудогорец\" в най-интересния мач от 4-ия кръг на efbet Лига. Разградчани бяха в серия от пет поредни победи в България - две през миналия сезон и три през новия. Срещата на \"Лаута\" снощи завърши при резултат 1:1.„Смърфовете\" съумяха да ударят първи, след като след точно час игра Бирсент Карагарен прониза свирепо Пламен Илиев, за да открие. По-малко от пет минути по-късно - в 64-ата, Вандерсон с красив удар по земя изравни резултата, за да оформи и крайния резултат.\"ЛОКОМОТИВ\" (Пловдив) - \"ЛУДОГОРЕЦ\" 1:11:0 Карагерен (60)1:1 Вандерсон (64)Стартови състави на двата отбора:„Локомотив\" (Пловдив): Илко Пиргов - Стивън Езе, Лукас Масоеро, Дейвид Малембана, Николай Николаев, Йосип Томашевич, Елитон Жуниор, Един Бахтич, Парвиз Умарбаев, Уирис де Оливейра, Анте АралицаТреньор: Бруно Акрапович„Лудогорец\": Пламен Илиев - Антон Недялков, Георги Терзиев, Драгош Григоре, Сисиньо - Анисе, Яцек Горалски - Дан Битон, Жоржиньо, Вандерсон - Якуб ШвиерчокТреньор: Стойчо СтоевСъдия: Станислав Тодоров ", "date": "2019.08.05", "title": "\"Лудогорец\" изпусна \"Локомотив\" (Пловдив) на \"Лаута\""}
{"url": "http://www.cross.bg/nyama-horata-vasileva-1610493.html", "text": "/КРОСС/ Четвърти ден продължава блокадата на главния път Сливен-Ямбол в района на село Крушаре. Протестът е срещу изискването да бъдат убити домашните прасета заради африканската чума по свинете.Неспокойно е преминала нощта в Крушаре. Около 23 часа е бил спрян токът около мястото, в което протестиращите са блокирали пътя, съобщи организаторът на протеста Валентина Василева. По нейните думи веднага след това се е появила кола на жандармерията, а част от дежурните полицейски части са се оттеглили, но до прочистване на района не се е стигнало.Василева сподели пред БНР:„Блокадата на пътя остава, защото за хората няма яснота по това какво ще се случва оттук нататък. Дадени са едни обещания, които са единствено и само устни няма нищо реално, на хартия. Освен това е очевидно, че няма принцип на равнопоставеност  - ако се стигне до евтаназиране на животните, не може големите ферми да бъдат компенсирани по пазарна цена, а това да не се случи на малките. Това е основен принцип както в живота, така и в икономика!. Плюс това, че протестиращите може да имат вяра в това обещание - по едно прасе. Как е обещано? Ще им го дадат, ще им го подарят или те ще трябва да си го купят?! Защото съм в случая с Шарково и Болярово, когато обещаха на баба Дора, че ще възстановят стадото, досега това нещо не се е случило, така че няма логика да се случи и сега\".С хората още не е воден разговор, а министър Десислава Танева е от региона, подчерта Василева в предаването \"Преди всички\" по \"Хоризонт\".„Смятам, че не трябва да се цитират думите на премиера Борисов, какво е казал в Пазарджик, а някой от тях трябва да дойде и да поговори с хората тук\".Протестиращите не оспорват наличието на чума по свинете, но изтъкват, че в Сливен няма констатирано огнище на заразата.Сега на мястото е спокойно, а електроснабдяването е възстановено. Има около десет протестиращи, които са твърдото ядро на недоволството срещу мярката за избиването на домашните прасета, като превенция срещу ограничаване на африканската чума.Обходният път е през селата Камен, Жельо войвода и Кабиле. Пътуващите по АМ \"Тракия\" от Бургас могат да преминат през село Зимница и \"Петолъчката\", а тези които идват от София през Нова Загора. ", "date": "2019.08.05", "title": "Четвърти ден продължава блокадата на главния път Сливен-Ямбол"}
{"url": "http://www.cross.bg/georgiev-kolegiya-prokyrorskata-1610494.html", "text": "/КРОСС/ Прокурорската колегия на Висшия съдебен съвет ще заседава извънредно по молбата на бившия ръководител на Антикорупционната комисия Пламен Георгиев да бъде възстановен като прокурор в Специализираната наказателна прокуратура. Георгиев подаде изненадващо оставка в сряда - няколко месеца след скандала с недекларираната си тераса.Пламен Георгиев беше сред първите кандидати за работа в новосъздадената през 2011 година Специализираната прокуратура. Когато тя заработи на 1 януари 2012 година, той вече беше  заместник правосъден министър в първото правителство на Бойко Борисов.  Въпреки назначението, предишният състав на Висшия съдебен съвет го назначи и за заместник-председател на спецпрокуратура, а очакванията бяха, че един ден, когато се върне в съдебната система,  ще е именно на този пост. В молбата си до Прокурорската колегия обаче Георгиев иска да бъде назначен като редови спецобвинител.От малко повече от седмица първоинстанционната Специализирана прокуратура има нов титулярен ръководител - Димитър Петров, номиниран за поста от номинирания за главен прокурор Иван Гешев и избран с 11 на 0 гласа от Прокурорската колегия на Висшия съдебен съвет. С издигането на Петров се оваканти и заместник-шефското място в структурата, която през последната година и половина разследва най-шумните дела - за корупция и срещу организирани престъпни групи.  За евентуалното назначаване на доскорошния антикорупционен ръководител на вакантната позиция обаче трябва предложение от новоизбрания Димитър Петров, което отнова да бъде гласуване  от Прокурорската колегия. ", "date": "2019.08.05", "title": "ВСС ще решава дали Пламен Георгиев да бъде възстановен като прокурор "}
{"url": "http://www.cross.bg/izprevarvashtata-poradi-lenta-1610495.html", "text": "/КРОСС/ Временно движението при 101 километър на АМ \"Тракия\" в посока Бургас е в изпреварващата лента поради ПТП.Шофьорите трябва да се движат с повишено внимание и съобразена скорост, като спазват указанията на \"Пътна полиция\", съобщават от АПИ. ", "date": "2019.08.05", "title": "Движението на АМ \"Тракия\" в посока Бургас е в изпреварващата лента поради ПТП "}
{"url": "http://www.cross.bg/identifitziraha-streletza-ot-ohaiio-1610491.html", "text": "/КРОСС/ Властите в американския щат Охайо идентифицираха убиеца на 9 души по улиците на град Дейтън. Стрелецът е 24-годишен бял мъж с името Конър Бетс. Той откри безразборна стрелба в ранните часове на неделя в популярен район с нощни заведения. Сред жертвите е и неговата 22-годишна сестра. Разследващите все още не са установили мотива на убиеца, който беше застрелян от полицията. ", "date": "2019.08.05", "title": " Идентифицираха стрелеца от Охайо"}
{"url": "http://www.cross.bg/lenta-posoka-zaradi-1610502.html", "text": "/КРОСС/ Километрично задръстване се образува на магистрала „Тракия\" заради пътен инцидент.Около 07:30 часа сутринта микробус е самокатастрофирал. Инцидентът е станал около 102 километър в посока Бургас. Двама мъже са пострадали.Микробусът им се обърнал и препречил пътя в основната и аварийната лента. Бързо се образува опашка от около 5 километра. В задръстването става и втора лека катастрофа, при която се удрят четири автомобила.   Няма пострадали. Движението към момента се осъществява само в изпреварващата лента и се регулира от пътни полицаи. Водачите, пътуващи по посока за Бургас, да шофират с повишено внимание и с много по-ниска скорост във въпросния участък, предупреждават от полицията. След отработване на инцидента и преместването на возилото движението ще бъде възстановено напълно.", "date": "2019.08.05", "title": "Километрично задръстване на „Тракия” заради катастрофа"}
{"url": "http://www.cross.bg/avgyst-g-ymira-todor-zhivkov-1610496.html", "text": "/КРОСС/ Нa 5 aвгуcт 1998 г. умирa Тoдoр Живкoв. Cъщият дeн влacттa oбяви, чe cмeня пaритe.Тoй e прeдceдaтeл нa Държaвния cъвeт нa НРБ (1971-1989), първи ceкрeтaр (oт 1954 г.) и гeн.ceкрeтaр (1981-1989) нa ЦК нa БКП. C рeшeниe нa ЦК нa БКП e извaдeн oт cъcтaвa нa ЦК нa БКП (8 дeкeмври 1989 г.); изключeн oт БКП (13 дeкeмври 1989 г.).Нa 4 ceптeмври 1992 г. Върхoвният cъд нa Бългaрия му нaлaгa 7 гoдини зaтвoр зa нeзaкoннo рaздaвaнe нa пaри зa прeдcтaвитeлни нужди нa държaвния aпaрaт, зa жилищa, кoли и др. Ocъдeн дa върнe нa държaвaтa 21 010 380 лв.Нa 9 фeвруaри 1996 г. Oбщoтo cъбрaниe нa нaкaзaтeлнитe кoлeгии нa Върхoвния cъд признaвaт нa Живкoв cтaтут нa бивш държaвeн глaвa и прeкрaтявaт дeлoтo cрeщу нeгo.", "date": "2019.08.05", "title": " 5 август 1998 г. Умира Тодор Живков"}
{"url": "http://www.cross.bg/obida-nito-nyama-1610523.html", "text": "/КРОСС/ Съпругата на президента Румен Радев Десислава заяви в пост в социалната мрежа, че името на политическия проект на Слави Трифонов - Няма такава държава - е обида към \"всички българи, на които им е останала единствено надеждата\". Текстът на Радева е допълнен от музикален поздрав - парчето Trouble (в превод Проблем).Ето го и целият текст на публикацията ѝ:\"Парчето няма нищо общо с НАПлийкс, нито с АЧС, нито със \"злощастните думи\" (по румънското правителство) на нашия премиер, нито с политическия проект \"Няма такава държава\"... Макар самото име да ми звучи като обида към всички българи, на които им е останала единствено надеждата...Парчето просто е повече от хубаво. Енджой!On the run againLooking for a place to hide,Everywhere I look there is trouble,Always coming my way,Trouble always coming my wayBaby I'm lonely, I'm out of control,I need someone to understandThe badness in my soul...\"/Отново съм в движениеТърся място, за да се скрия,Навсякъде, накъдето се обърна, има проблеми,Търся своя път,Проблемите винаги ме намират,Скъпи, самотна съм, губя контрол,Имам нужда от някой, който да разбередори лошото в душата ми .../Източник: Епицентър ", "date": "2019.08.05", "title": "Радева: Партия с име Няма такава държава звучи като обида"}
{"url": "http://www.cross.bg/georgiev-kolegiya-prokyratyra-1610522.html", "text": "/КРОСС/ За по-малко от минута прокурорската колегия на ВСС възстанови като прокурор в Специализираната прокуратура бившия председател на антикорупционната комисия Пламен Георгиев, предаде БНР.Всички осем присъстващи съдебни кадровици гласуваха „за\" молбата на Георгиев.Прокурорската колегия на Висшия съдебен съвет заседава днес  извънредно по молбата на бившия ръководител на Антикорупционната комисия Пламен Георгиев да бъде възстановен като прокурор в Специализираната наказателна прокуратура. Георгиев подаде изненадващо оставка в сряда - няколко месеца след скандала с недекларираната си тераса.Пламен Георгиев беше сред първите кандидати за работа в новосъздадената през 2011 година Специализираната прокуратура. Когато тя заработи на 1 януари 2012 година, той вече беше заместник правосъден министър в първото правителство на Бойко Борисов. Въпреки назначението, предишният състав на Висшия съдебен съвет го назначи и за заместник-председател на спецпрокуратура, а очакванията бяха, че един ден, когато се върне в съдебната система, ще е именно на този пост. В молбата си до Прокурорската колегия обаче Георгиев поиска да бъде назначен като редови спецобвинител.От малко повече от седмица първоинстанционната Специализирана прокуратура има нов титулярен ръководител - Димитър Петров, номиниран за поста от кандидата за главен прокурор Иван Гешев и избран с 11 на 0 гласа от Прокурорската колегия на Висшия съдебен съвет. С издигането на Петров се оваканти и заместник-шефското място в структурата, която през последната година и половина разследва най-шумните дела - за корупция и срещу организирани престъпни групи. За евентуалното назначаване на доскорошния антикорупционен ръководител на вакантната позиция обаче трябва предложение от новоизбрания Димитър Петров, което отнова да бъде гласуване  от Прокурорската колегия. ", "date": "2019.08.05", "title": "ВСС възстанови Пламен Георгиев като прокурор"}
{"url": "http://www.cross.bg/zaradi-moskva-ychastie-1610525.html", "text": "/КРОСС/  Говорителят на руското външно министерство обвини американското посолство в Москва и \"Дойче веле\", че са призовавали за участие в неразрешения протест в столицата, завършил със стотици арести.След митинга заради недопускане на опозиционни кандидати до общинските избори на 8 септември Захарова каза за телевизия \"Россия 1\", че Русия ще се обърне както към САЩ, така и към Германия заради случващото се. По думите ѝ дипломатическата мисия публикувала маршрута на демонстрацията \"минута по минута\", предаде ТАСС.Тя не навлезе в подробности. Нито на сайта на посолството, нито в профилите във \"Фейсбук\" и \"Туитър\" е публикувана подобна информация. Вчера обаче посолството използва профила си в \"Туитър\", за да заяви, че \"властите (в Русия) продължават да ограничават правата на гражданите на израз на мнение чрез свободни и честни избори и провеждане на мирни сбирки, гарантирано от конституцията (на Русия)\". Действията на властите \"нарушават правата на гражданите на всестранно участие в демократичния процес\", продължава съобщението.\"Дойче веле\", международната мрежа на Германия, се финансира пряко от германския бюджет, рускоезичната ѝ редакция обяви действията на протестиращите за борба за честни избори. След протеста Берлин обяви, че арестите са \"несъразмерни\" спрямо мирния характер на събитието, и призова за освобождаването на демонстрантите. Подобни позиции дойдоха от Лондон и Париж, както и от Европейския съюз.Междувременно руското посолство в Лондон нападна британските медии заради това, че нарушавали принципа на безпристрастност при отразяването на митингите в Москва. \"Отново сме принудени да отбележим предубедените и лишени от обективност материали в британски медии, посветени на арестите на незаконно протестиращи граждани (в Москва)\", се казва в изявлението, цитирано от ТАСС и БТА. \"Освен това активното участие на представители на британски медии в митингите, както и нагледното нарушение на принципа за безпристрастност при отразяването на тази тема ни кара да мислим за тяхна ангажираност и непосредствен интерес от дестабилизирането на вътрешнополитическата обстановка в нашата страна\", подчертава посолството.В изявлението се подчертава, че в самата Великобритания организаторите на масови безредици могат да получат затвор до 10 години, а британската полиция има правото да решава самостоятелно за използването на физическа сила и помощни средства при провеждането на неразрешени или забранени масови прояви, които пречат на транспорта. Руските дипломати подчертават също, че протестите в Москва \"нямат нищо общо с демокрацията и свободата на изразяване\".Според правозащитници задържаните на вчерашния митинг са над 1000. Полицията обяви, че броят им не надвишава 600 души. ", "date": "2019.08.05", "title": "Захарова обвини САЩ и Германия в намеса заради протестите в Москва"}
{"url": "http://www.cross.bg/praseta-yankov-posochi-1610511.html", "text": "/КРОСС/ От днес служителите на агенцията по безопасност на храните започват проверки в личните стопанства на хората в 20-километровата надзорна зона. Целта е да се установи дали стопаните са умъртвили доброволно домашните си прасета.Срокът за това изтече в петък. В Пловдивска област първо ще се проверяват селата около Индустриалната зона на Раковски, Стряма и Белозем.  Ако собствениците не са спазили предписанията на агенцията ветеринарните власти ще започнат принудителна евтаназия на животните.\"Проверките в Пловдивско започваме от селата, намиращи се около свинекомплекса в Белозем. Това съобщи пред Радио Пловдив д-р Камен Янков, директор на Областната дирекция по безопасност на храните в Пловдив. Той посочи, че експертите от дирекцията ще обикалят заедно с местните кметове, имат подкрепа и от полицията. Днес на тяхно разположение са осем полицейски екипа. До обяд кметовете ще представят списъците на собствениците на домашни прасета в населените места. Искрено се надявам, че няма да имаме затруднения, заяви д-р Янков.Той подчерта, че всеки случай ще се разглежда поотделно, тъй като е възможно да има стопани, които имат желание да умъртвят животните, но времето да не им е стигнало.Ако бъдат намерени домашни прасета, случаите ще се решават първо от областната епизоотична комисия, а също и от националния щаб, обясни директорът на ОДБХ в Пловдив.  Ще дадем предписание на стопаните в рамките на 24 часа да заколят животните си. Другите ще бъдат евтаназирани. Ще има и повторни проверки, посочи д-р Янков.От 150 до 1 000 лева е глобата за отглеждане на животни в неидентифициран обект и при неспазване на условията, уточни експертът.  На въпрос ще бъдат ли глобявани всички собственици, тъй като домашните прасета не са регистрирани, Янков не отговори директно. Само посочи: И мен катаджиите ме глобяват.  Законът трябва да е еднакъв за всички.Очаква се до края на седмицата проверките в Пловдивско да приключат.  Няма сигнали за нови заразени животни на територията на Пловдивска област, посочи д-р Янков. От днес се забранява и достъпът на туристи до хижа \"Здравец\", за да се избегне възможност за разпространение на заразата.Очаква се днес да започне евтаназията на 8000 прасета от свинекомплекса в силистренското село Ветрен.До момента у нас са установени 30 огнища на заразата при домашни животни и 27 при диви прасета. Африканската чума в трите свинекомплекса в Русенско e на път да заличи 20% от индустриално отглежданите прасета у нас. ", "date": "2019.08.05", "title": " БАБХ започва проверки в личните стопанства за живи прасета "}
{"url": "http://www.cross.bg/mars-bulgariya-ostrov-1610483.html", "text": "/КРОСС/ 1100 г. - Хенри I е коронован за крал на Англия в Уестминстърското абатство.1716 г. - 40-хилядна австрийска армия начело с принц Йожен Савойски разгромява 150-хилядната турска войска на паша Дарнад Али в битката при Петервардайн.1772 г. - Русия, Прусия и Австрия подписват в Санкт Петербург договор, с който си поделят всички полски територии.1860 г. - Кралят на Швеция Карл XV е коронован и за крал на Норвегия, като приема името Карл IV.1882 г. - В Япония е въведено военно положение.1884 г. - На остров Бедло в пристанището на Ню Йорк е направена първата копка на Статуята на свободата.1890 г. - Англия признава остров Мадагаскар за владение на Франция.1900 г. - В Одеса е извършен масов погром над евреите.1912 г. - В Япония са въведени първите таксита.1914 г. - В Кливланд (Охайо, САЩ) са въведени първите светофари.1923 г. - На заседание на ЦК на БКП, под натиска на Коминтерна, се взема решение за вдигане на Септемврийското въстание.1924 г. - В Турция се обнародва закон, с който се забранява многоженството.1938 г. - Подписан е протокол за френски външен заем за Царство България в размер на 375 млн. франка.1940 г. - Втората световна война: Латвия е анексирана от СССР и става Латвийска съветска социалистическа република.1946 г. - На прохода Хаинбоаз започват работа 2 000 младежи от първата национална младежка строителна бригада Георги Димитров, което е начало на бригадирското движение в Народна република България.1947 г. - Започва режисиран съдебен процес срещу водача на обединената опозиция Никола Петков, обвинен от комунистите в шпионаж.1949 г. - При земетресение в Еквадор са разрушени 50 града и загиват над 6 000 души.1958 г. - Плиска, Преслав и Мадара са обявени за историко-архитектурни резервати с национално значение.1960 г. - Буркина Фасо (тогава Горна Волта) получава независимост от Франция.1962 г. - Нелсън Мандела е арестуван от властите в ЮАР и остава задържан до 1990 година.1965 г. - Започва войната между Индия и Пакистан в спор за щата Кашмир.1967 г. - Излиза първият албум на английската група Пинк Флойд - The Piper at the Gates of Down.1969 г. - Програма Маринър: Маринър 7 се доближава максимално до повърхността на Марс (3 524 км).1973 г. - СССР изстрелва космическия парат Марс 6, който достига Марс през март 1974 г.1976 г. - Създаден е Национален аграрно-промишлен комплекс (НАПС) с подразделения по окръзи (ОАПС) и общини (АПК), с което управлението на земеделието в Народна република България става от кооперативно държавно.1980 г. - Белгия е разделена на три провинции по езиков признак.1981 г. - Роналд Рейгън уволнява от работа 11 359 стачкуващи контрольори на полети в САЩ, които пренебрегват неговата заповед да се върнат на работа.2010 г. - Случва се Миньорската авария в Копиано, при която 33 чилийски миньори са затрупани на 700 m под земята.", "date": "2019.08.05", "title": "5 август в историята"}
{"url": "http://www.cross.bg/evsigniii-sveti-konstantin-1610481.html", "text": "/КРОСС/  Свети Евсигний бил родом от Антиохия; през цялото време на царуването на Диоклетиан, Максимиан, Констанций Хлор и Константин Велики, той и неговите синове служели във войската. Между другото, той е известен като събеседник на светия мъченик Василиск и описател на страданията му, понесени от него при Максимиан. След отсичането на главата на свети Василиск, свети Евсигний заедно с други верни, присъстващи на това място, се удостоил с дивно видение: той видял множество ангели, възнасящи душата на мъченика на небето, където я приел от тях стоящият на небето Господ Иисус Христос.При царуването на Константин Велики, намирайки се в неговите полкове, свети Евсигний видял заедно с него изобразения от звездите на небето Кръст и въоръжен с кръстната сила, мъжествено се борел с противниците. Като прослужил във войската шестдесет години, той я напуснал при Констанций, сина на Константин Велики, понеже вече бил твърде стар.След завръщането си в Антиохия посветил живота се на Бога, прекарвайки всичкото си време в молитва и пост, постоянно посещавайки Божиите храмове; така той доживял до времето на Юлиан Отстъпник *, гонителя на християните. Когато този нечестив цар пристигнал в Антиохия, свети Евсигний бил задържан за мъчения поради следното обстоятелство. Един ден той отивал в църквата и по пътя си срещнал двама езичници, между които се завързал някакъв спор, който преминал в препирня. Когато свети Евсигний се изравнил с тях, те го спрели с думите:- Известно ни е, доблестни човече, че ти дълго време си бил воин и затова знаеш законите - молим те, разгледай нашия спор и произнеси своя справедлив съд.Свети Евсигний изпълнил молбата им и разгледал делото им, както изисквала справедливостта; единият се оказал прав, а другият не. Последният се обидил, отишъл при царя и му донесъл, че Евсигний е християнин. Царят заповядал да задържат светеца и да го доведат при него на съд. Заставайки пред мъчителя, свети Евсигний без страх го изобличил за това, че не следва примера на Константин Велики, а се е отрекъл от Христа и преминавайки в езичество, е заменил поклонението на истинния Бог с почитане на идолите. При това свети Евсигний възхвалявал вярата и благочестието на Константин Велики, разказвайки последователно как той видял Кръста на небето и с Неговата сила победил враговете, как, оставяйки езичеството, с цялото си сърце се прилепил към Господ Иисус Христос, просвещавайки с вяра и свето кръщение не само себе си, но и цялата вселена. Облажавайки по този начин Константин Велики, свети Евсигний в същото време изобличавал богоотстъпника и го укорявал за нечестието му. Не желаейки да слуша тези укори, Юлиан заповядал да отсекат главата на Христовия воин. Така свети Евсигний загинал мъченически за Христа в сто и десетата година от живота си и се преселил във вечния живот, където не съществува време*. ", "date": "2019.08.05", "title": "Св. мчк Евсигний (Предпр. на Преображение Господне)"}
{"url": "http://www.cross.bg/bolkata-e-neizbezhna-1610482.html", "text": "/КРОСС/  Болката е неизбежна. Страданието е въпрос на избор.Робин Уилямс", "date": "2019.08.05", "title": "Болката е неизбежна"}
{"url": "http://www.cross.bg/karnobat-raiiona-zhitelite-1610489.html", "text": "/КРОСС/ Евакуация на част от жителите на Карнобат заради теч на газ на жп гарата в Карнобат. Много хора са прекарали нощта на открито.Около 01:00 часа в района на Карнобат е преминавала цистерна, натоварена с пропан-бутан. Служител на жп гарата е усетил миризма и специфично съскане.Веднага на място са изпратени екипи на пожарната, полицията, жандармерията и газоспасителната служба. Част от жителите в района на гарата са евакуирани.Малко по-късно цистерната е изтеглена на километри от района. А около 06:00 часа на хората е позволено да се върнат в домовете си.Няма опасност, а ситуацията е овладяна. ", "date": "2019.08.05", "title": " Евакуираха част от жителите на Карнобат заради теч на газ"}
{"url": "http://www.cross.bg/provede-zala-sgradata-1610486.html", "text": "/КРОСС/ София. От 11.00 ч. ще се проведе заседание на Прокурорската колегия на ВСС.***София. От 10.30 ч. в зала 559 в сградата на Централното управление на НЕК, ЕАД Петър Илиев ще даде пресконференция.***София. От 11.00 ч. в зала А в сградата на БТПП ще се проведе пресконференция за представянето на десетата поредна икономическа брошура \"Bulgaria in figures\"®.***Благоевград. От 17.00 ч. в сградата на Регионалния исторически музей - Благоевград ще се проведе учредително събрание на инициативния комитет за възстановяване на паметника на незнайния македонски четник.***Бургас. От 20.30 ч. в Летния театър ще се проведе концертът „Звездите на България\".***Варна.От 14.00 ч. във фоайето пред „Пленарна\" зала на Община Варна, по инициатива на Таня Петрова ще бъде открита изложба за дипломатическите отношения между България и Китай. Името на експозицията е „Щрихи от близостта между две далечни страни: 70 години от установяването на дипломатическите отношения между Република България и Китайската народна република\".***Враца. От 10.00 ч. във Възнесенският храм „Св. Софроний Врачански\" ще се проведе будителска работилница, посветена на светеца.***Добрич. От 9.00 ч. ще се проведе детска академия Джуниър - тематични занимания и игри в Народно читалище „Добрич - 2017\".***Добрич. От 10.30 ч. в Художествената галерия ще се проведе лятна работилница за въображение: занятия с деца***Пазарджик. От 14.00 ч. във фоайето на Акушеро-гинекологично отделение в МБАЛ Пазарджик ще бъде изнесена презентация на тема: „Кърменето стъпка по стъпка\".***Пловдив. От 10.00 ч. в 10 зала в Окръжния съд ще се проведе съдебно заседание НОХД №1169/2019 г.***Пловдив.В 10.30 часа на булевард \"Копривщица\" 20 кметът на район \"Централен\" Георги Стаменов ще открие нова детска площадка.***Пловдив.В 18.00 часа в храм „Св.Преображение Господне\" Негово Високопреосвещенство Пловдивският митрополит Николай ще отслужи Празнична вечерня. ", "date": "2019.08.05", "title": "Предстоящи събития на 5 август"}
{"url": "http://www.cross.bg/tema-sveta-bulgariya-1610484.html", "text": "/КРОСС/Тема: Политика по време на чума. Коментари и прогнози.Тема: Пазарът и свинското месо. Прогнози за цени и потребление.Тема: Метрото и сроковете, кога ще бъдат пуснати новите линии?Тема: Равносметката след третото класиране в гимназиите. Каква е точната философия за прием?Тема: Националният \"Отбор на надеждата\" се класира сред най-добрите в света по футбол за бездомни. Как се стига до успеха?Тема: Трябва ли да бъдат избити всички домашни прасета около свинекомплексите и откъде тръгва заразата?Тема: Защо Камарата на архитектите иска нова независима проверка на терасата на Пламен Георгиев?Тема: Как баща на дете с рядко заболяване успя да събере пари за животоспасяваща апаратура?Тема: Защо най-използваната велоалея в София е опасна за колоездачите?Тема: След гръмотевичните бури, какво време ни очаква до края на август? Прогнозата на Анастасия Стойчева.Тема: Майка търси чрез Интерпол детето си и бившия си съпруг, за когото твърди, че е отвлякъл момиченцето. НОВА, с разкрития за случая.Тема: Защо мъж от Южна България обяви, че ще запали фермата си с домашни прасета? Назрява ли конфликт между свиневъдите?Тема: Нападение с нож и отвертка в Западен парк. Какво е да си помислиш, че с живота ти е свършено? Разказва композиторът на Лили Иванова, Йорданка Христова и Васил Петров - Росалин Наков.Тема: Мъж плува гол в едно от Рилските езера и го заснеха. Какви са санкциите за нарушителите?Тема: Четирима пострадаха, след като буря счупи витрина в хипермаркет. Разказ от първо лице.Тема: \"На твоя страна\": Как да се предпазим, ако имаме газова бутилка вкъщи? Демонстрация на живо.Тема: „Пълен абсурд\": 82-годишен шофьор подарява колата си, защото вече не може да шофира. Автомобилът е с винетка, застраховка, пълен сервиз и пълен резервоар.Тема: Най-красивият мъж в света е българин. Кой е Даниел Георгиев?Тема: На края на света: Как български архитект, работещ в Чили, ще построи новата база на България в Антарктида?   ", "date": "2019.08.05", "title": "Теми и гости в сутрешните блокове на телевизиите"}
{"url": "http://www.cross.bg/gradysa-predimno-slab-1610487.html", "text": "/КРОСС/  Атмосферното налягане ще бъде малко по-високо от средното за август. През деня ще се задържи почти без промяна.През нощта ще бъде предимно ясно с по-значителна облачност над централните райони от страната, където на отделни места ще превали краткотраен дъжд. Ще духа слаб северозападен вятър. Утре ще бъде предимно слънчево с временни увеличения на облачността. Ще духа слаб северозападен, в Източна България предимно северен вятър. Максималните температури, в повечето райони, ще бъдат между 26 и 31 градуса, в София около 26 градуса.Над Черноморието ще бъде слънчево. Ще духа слаб до умерен север-северозападен, след обяд източен вятър. Максимални температури на въздуха 26-27 градуса. Температурата на морската вода е 26 градуса. Вълнението на морето ще бъде 2-3 бала.Над планините ще бъде предимно слънчево, след обяд с купеста облачност, но само на отделни места ще превали краткотраен дъжд. Ще духа слаб до умерен север-северозападен вятър. Максимална температура на височина 1200 метра - около 20 градуса, на 2000 метра - около 12 градуса. Във вторник и сряда ще е предимно слънчево, в много райони вече и почти тихо. Временни увеличения на облачността ще има през първия ден на места в източната половина от страната и над планините, без валеж. В следващите дни страната ни попада под защитата на антициклон. Времето ще е сухо и топло. Очакваме температурите постепенно да се повишават и към средата на седмицата да се върнат към летните стойности. В четвъртък и петък ще е най-горещо с температури до 35-38 градуса. През почивните дни предстои леко захлаждане с краткотрайни валежи с гръмотевици.   ", "date": "2019.08.05", "title": " Гореща седмица с температури до 38 градуса"}
{"url": "http://www.cross.bg/bivsh-ivan-predsedatel-1610485.html", "text": "Андрей Райчев, социолог Атанас Звездинов, поет, преводач Георги Мамалев, актьор Ивайло Знеполски, културолог, бивш министър на културатаДоц. Иван Налбантов, актьор Иван Ченчев, депутат от БСП в 44-ото НС Ивилина Александрова, председател на ЦИК Проф. д-р Маргарита Пешева, медиен експерт, бивш председател на СЕМ Мартин Тинчев, депутат от ГЕРБ в 44-ото НС Ния Дечева, художничка Румен Ненков, конституционен съдия Проф. Стойка Миланова, цигуларка  ", "date": "2019.08.05", "title": "Рождениците на 5 август"}
