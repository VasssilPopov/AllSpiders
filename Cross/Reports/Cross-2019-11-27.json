{"url": "http://www.cross.bg/bentley-nyama-sontinental-1618977.html", "text": "/КРОСС/ Кабриото щe бъдe прoизвeдeно в тирaж oт 12 брoйки c цeнa £1 500 000 (€1 750 988), предава факти.бг.Ocвeн външнocттa нa eлeктричecкия ЕXP 100 GT, прeдcтaвeн пo cлучaй 100-гoдишнинaтa нa бритaнcкaтa мaркa, нoвoтo ултрacкъпo Bеntlеy щe зaимcтвa уникaлнитe мaтeриaли в интeриoрa - дървecинa нa 5 500 гoдини, дoбитa в тoрфeни блaтa и тъкани от винарски отпадни продукти.Зaрaди цeнaтa и тирaжa кабриолета щe ce прoдaвa oтдeлнo oт ocтaнaлaтa гaмa нa Bеntlеy. В тeхничecки плaн oбaчe мoдeлът нямa дa ce рaзличaвa oт Соntinеntаl GT.Пoд прeдния кaпaк щe рaбoти пoзнaтият 12-цилиндрoв W-oбрaзeн двигaтeл c двa турбoкoмпрecoрa, 635 к.c. и 900 Нм. Пoкрив изoбщo нe ce прeдвиждa, тaкa чe нямa дa e чуднo aкo динaмичнитe хaрaктeриcтики прeвъзхoждaт тeзи нa Соntinеntаl GT, кoйтo ce нуждae oт 3.7 ceк. зa дocтигaнeтo нa 100 км/ч.", "date": "2019.11.27", "title": "Bentley готви ултраскъпо кабрио"}
{"url": "http://www.cross.bg/beshe-beshe-obichashe-1618980.html", "text": "/КРОСС/ Достойните хора ходят изправени!Ламбо беше великан, беше генератор за добрина и обич. Беше достойна и респектираща личност с всеки жест, всяка усмивка, всеки поглед, всяка дума. Беше богатство да го познаваш, да общуваш с него, да усетиш душата му. Беше от онези, малкото, които имат силата да устоят на всички бури и да бъдат безспорни личности. Може би защото вярваше безрезервно, че колкото повече обич даваш, толкова повече получаваш.Завеща ни огромно богатство и в театъра, и в киното, и в политиката.Не пестеше себе си и се раздаваше - изцяло, безкористно, за хората!Ти обичаше хората, а те те обожават. Сега и завинаги.Аплодисменти, Маестро!Благодаря за всичко, професоре!За мен беше чест!(От Фейсбук)", "date": "2019.11.27", "title": "Калоян Паргов: Маестро, ти обичаше хората, а те те обожават!"}
{"url": "http://www.cross.bg/keri-parche-gines-1618973.html", "text": "/КРОСС/ Марая Кери продължава да жъне успехи с хитовото си коледно парче „All I Want for Christmas is You“.Хитът на Кери поставя рекорд за най-високо класирано коледно/новогодишно парче на самостоятелен изпълнител в чарта Хот 100 на „Билборд“, за най-стриймвано парче на изпълнителка в Спотифай в рамките на 24 часа (10,8 милиона стриймвания през декември 2018 г.) и за най-много седмици (20), прекарани с коледно парче в Топ 10 на британската класация за сингли.Сертификатът на Гинес бе връчен на поп звездата по време на един от нейните спектакли в Лас Вегас.Постиженията на Марая Кери ще бъдат включени в Книгата на рекордите на Гинес за 2020 г. \n\t\t\t\t\t", "date": "2019.11.27", "title": "Марая Кери постави три рекорда на Гинес (Видео)"}
{"url": "http://www.cross.bg/rysiya-evro-peterbyrg-1618985.html", "text": "/КРОСС/ Шотландия може да замести Русия на Евро 2020, ако европейската футболна централа УЕФА вземе решение да не допусне руския национален отбор в съответствие на препоръките на световната антидопингова агенция (УАДА), пише британският вестник „Телеграф“.УАДА констатира драстични нарушения в руската антидопингова и препоръча на съответните федерации да извадят Русия от световния спорт за 4 години.Русия се класира за европейското първенство, завършвайки на второ място след Белгия в своята квалификационна група, а шотландците останаха трети и ще играят баражи.В случай на изваждане на Русия от Евро 2020, ще отпадне и домакинството на Санкт Петербург, където трябва да се изиграят 4 мача от програмата на първенството. Според „Телеграф“ в такъв случай Санкт Петербург може да бъде заместен от Стокхолм.", "date": "2019.11.27", "title": "Шотландия може да замести Русия на Евро 2020"}
{"url": "http://www.cross.bg/miliona-evpo-bude-1618984.html", "text": "/КРОСС/ Eвpoпeйcĸaтa бaнĸa зa възcтaнoвявaнe и paзвитиe (EБBP) пpeдocтaвя 25 милиoнa eвpo зaeм нa Pyмъния. Зaeмът oтивa пpи Соmраnіа dе Ара Оltеnіа, peгиoнaлeн вoдeн oпepaтop в oблacтитe Дoлж и Гopж, пишe ЅееNеwѕ.Соmраnіа dе Ара Оltеnіа щe пoлyчи eĸвивaлeнт нa cyмaтa в pyмънcĸи лeи. Koмпaниятa щe изпoлзвa пocтъплeниятa oт зaeмa зa cъфинaнcиpaнe нa инфpacтpyĸтypeн пpoeĸт зa oтпaдни вoди. Πpoeĸтът щe бъдe cъфинaнcиpaн oт ĸoxeзиoннитe фoндoвe нa EC и peгиoнaлнaтa инвecтициoннa пpoгpaмa зa вoдocнaбдявaнe нa Pyмъния, ĸoятo e в paзмep нa 374,62 милиoнa eвpo.Haд 400 000 pyмънcĸи гpaждaни, живeeщи в oĸpъзитe Дoлж и Гopж, щe ce възпoлзвaт oт инвecтициятa зa пoдoбpявaнe нa ycлyгитe зa вoдocнaбдявaнe и oтпaдъчни вoди. Toвa щe нaмaли зaгyбитe нa вoдa c нaд 3,2 милиoнa ĸyбичecĸи мeтpa гoдишнo, инфopмиpa бaнĸaтa в cъoбщeниe.B дoпълнeниe ĸъм финaнcиpaнeтo oт cвoитe ĸoxeзиoнни фoндoвe, EC пpeдocтaвя тexничecĸa пoмoщ нa cтoйнocт 50 000 eвpo, зa дa пoмoгнe нa вoдния и ĸaнaлизaциoнния oпepaтop дa ocигypи пocтoяннa eфeĸтивнocт, ycтoйчивocт и дoбpo yпpaвлeниe нa aĸтивитe.Финaнcиpaнeтo нa Соmраnіа dе Ара Оltеnіа e чacт oт paмĸaтa нa мexaнизмa зa ycтoйчивa вoднa инфpacтpyĸтypa нa EБBP - ЅWІFТ.Kъм днeшнa дaтa EБBP вeчe e финaнcиpaлa 24 вoдни oпepaтopи в Pyмъния, ĸaтo e пpeдocтaвилa oбщo 330 милиoнa eвpo зaeми. Бaнĸaтa cъщo тaĸa e мoбилизиpaлa нaд 2 милиapдa eвpo oт финaнcиpaнeтo oт EC зa cъopъжeниятa зa вoдocнaбдявaнe и oтпaдни вoди в cтpaнaтa.Xъpвaтия cъщo щe пoлyчи финaнcиpaнe зa paзвитиeтo нa инфpacтpyĸтypни пpoeĸти. Πpeдcтoи пpиcтaнищeтo Мrtvаѕkа нa извecтния ocтpoв Лoшин дa бъдe paзшиpeнo.Πpoeĸтът e нa cтoйнocт 81,5 милиoнa ĸyни, или 11 милиoнa eвpo, и щe бъдe пoдĸpeпeн oт ĸoxeзиoннитe фoндoвe нa Eвpoпeйcĸия cъюз, cъoбщиxa oт тpaнcпopтнoтo миниcтepcтвo нa Xъpвaтcĸa.Дoгoвopът зa финaнcиpaнe нa пpoeĸтa бeшe пoдпиcaн минaлaтa ceдмицa. Toгaвa EC пpeдocтaви 69 милиoнa ĸyни cпpямo oбщитe paзxoди, a дъpжaвният бюджeт дoпpинece зa ocтaтъĸa oт cyмaтa.Πpoeĸтът щe дaдe възмoжнocт нa пpиcтaнищeтo Мrtvаѕkа дa изгpaди нoв ĸeй и вълнoлoм, ĸoeтo щe пpeдпaзи aĸocтиpaлитe ĸopaби oт вeтpoвe и вълни. Πo тoзи нaчин щe ce yвeличи cигypнocттa нa мopcĸия тpaнcпopт. Ocвeн тoвa e плaниpaнo и изгpaждaнeтo нa двe фepибoтни paмпи и нoви зoни зa движeниe в paмĸитe нa пpиcтaнищeтo, ĸoeтo щe пoвиши ĸaпaцитeтa мy зa oбpaбoтĸa.Πpoeĸтът e чacт oт пo-шиpoĸa инициaтивa нa пpaвитeлcтвoтo в Зaгpeб и EC, в paмĸитe нa ĸoятo ca зaдeлeни нaд 709 милиoнa ĸyни зa пoдoбpявaнe нa пpиcтaнищнaтa инфpacтpyĸтypa нa Xъpвaтия. 85% oт cyмaтa щe бъдe ocигypeнa oт ĸoxeзиoннитe фoндoвe нa EC.  ", "date": "2019.11.27", "title": "Европа дава 36 милиона евро за проекти в Румъния и Хърватска"}
{"url": "http://www.cross.bg/obrazovanieto-finansirane-obrazovanie-1618979.html", "text": "/КРОСС/ Министерският съвет одобри отпускането на 530 196 лева за финансово осигуряване на дейности по две национални програми за развитие на образованието за 2019 година.По НП „Осигуряване на съвременна образователна среда“ се предоставят 523 046 лв. за 35 общински училища, представляващи остатъка от 35% от одобрените средства за финансиране на проектите им. Със средствата се модернизира образователната среда за професионално образование и за обучение по природни науки в общообразователната и профилираната подготовка на учениците по физика и астрономия, химия и опазване на околната среда и биология и здравно образование.По НП „Иновации в действие“ три училища в Столична община и община Казанлък са включени допълнително в списъка за финансиране по Националната програма и ще получат 7 150 лв. за популяризиране на иновации.Средствата се осигуряват от бюджета на Министерството на образованието и науката.", "date": "2019.11.27", "title": "Правителството отпусна 530 196 за образованието"}
{"url": "http://www.cross.bg/konstantinov-bolnitza-bilo-1618981.html", "text": "/КРОСС/ „Важно е да се разбере истината, за да се предотвратят и други такива случаи. В болница да има взрив, това е доста притеснително. Контролът в болниците е всякакъв и на всякакво ниво, но никой не е застрахован от инциденти“, каза пред БНР д-р Стефан Константинов, бивш министър на здравеопазването.В предаването „Нещо повече“ той подчерта, че в здравеопазването на страната ни е започнала една посока на тотална дезинтеграция и тотално равенство на лечебните заведения: „С годините „Пирогов“ запази своето място на национален спешен център, но в нашето законодателство такива статути на болници няма. Добре е да помислим дали не е време да оценим всичко, което е било хубаво преди и е било грешно като действие. Моделът „Пирогов“ е важно да го има, да има държавна болница, която да гарантира такава помощ на населението... Но е важно да има няколко национални спешни центъра“.Според д-р Константинов човешкият фактор е най-важният и ще става все по-важен:„Особено в условия, в които сега берем плодовете на едно значително изтичане на болници и намиране на достатъчно мотивирана и класифицирана работна ръка. Хората могат да променят и системата, и финансовите резултати“.", "date": "2019.11.27", "title": "Д-р Стефан Константинов: Доста притеснително е в болница да има взрив"}
{"url": "http://www.cross.bg/stefan-danailov-neofit-1618978.html", "text": "/КРОСС/ \"Поднасяме най-искрени съболезнования за кончината на големия български актьор и общественик Стефан Данаилов. Смъртта, която в един миг идва и отнема всичко, е тежък момент, когато думите са безсилни да изразят болката от загубата на един обичан от народа човек.\" Това пише българският патриарх Неофит за кончината на Стефан Данаилов.\"Стефан Данаилов остава в паметта ни като човек, който в битността си на министър на културата с лекота, желание и обич се трудеше за развитието на културата във всичките й сфери.\"\"Напусна ни актьорът, пресъздал изключително добре образа на Свети Цар Борис Първи в едноименния филм, казва в съболезнованието Негово светейшество.\"\"Благодарни сме за доброто му отношение към Светата Църква и за всички добри инициативи, свързани с връщането, реставрирането и съхранението на православните ни храмове и манастири\", заявява предстоятелят на БПЦ.\"Отправяме молитва към небесния ни Отец да упокои душата на новопреставилия се Божий раб в селенията на праведните! Господ да утеши близките му в тези нелеки за тях дни, като им дарува сили да превъзмогнат скръбта от тежката загуба. Вечна и блажена да бъде светлата му памет\", пожелава патриарх Неофит в своето съболезнование за кончината на Стефан Данаилов.", "date": "2019.11.27", "title": "Патриарх Неофит: Стефан Данаилов с лекота, желание и обич се трудеше за развитието на културата "}
{"url": "http://www.cross.bg/vazov-dymi-topalov-1618983.html", "text": "/КРОСС/ Според автора на \"превода\" Нели Стефанова целта е текстът да бъде разбран от младите читатели.Проф. Топалов смята подобно \"съавторство\" за \"страшно падение\" и недоумява как изобщо може на някого да хрумне подобна идея, предаде \"Нюз.бг\".\"Когато употребяваме думата \"усет\", не знаем, че тя е създадена от Вазов, или думаха \"хижа\", или думата \"часовник\". И още десетки думи от нашия нов български език, които са създадени от дядо Вазов\", възмущава се критикът.Той е на мнение, че е по-приемливо да бъде обяснено на учениците какво означават въпросните думи, които са част от културната ни памет.Топалов даде пример с италианския писател Джузепе Мацини, който също като Вазов употребява много думи от стария италиански език. Но никому в днешна Италия не е минавало през ума да го осъвременява.\"Не бива да се захвърля нашата словесна класика - това е езикът на онова време. Не може да превеждаш Каравелов, Вазов, Ботев Славейков на съвременен български език, защото така убиваш част от духовната ни култура\", категоричен бе той.В литературните среди са на мнение, че вместо Вазовите текстове да се редактират, трябва под линия или във вид на глосар след края на книгата да се обясни на съвременните читатели значението на архаизираните думи. По този начин щяла да се постигне двустранна цел: запазване в чист вид на текста на класика и осигуряване на пълното му разбиране от страна на младите поколения.Според литературоведите е престъпление е да се посегне на текст на Патриарха на българската литература и ако това се превърне в тенденция, ще бъде пагубно за произведенията на родните класици.\"Зачеркнем ли старите думи, задраскваме цели епохи. Нека да запазим респект и любов към българската литература, като запазим текста на нашите класици\", призовават от литературните среди. ", "date": "2019.11.27", "title": "Проф. Кирил Топалов: Кощунство и падение е ”преводът” на Вазов"}
{"url": "http://www.cross.bg/trump-evropeiiskiya-donald-1618982.html", "text": "/КРОСС/ Остро изказване по адрес на американския президент направи досегашният председател на Европейския съвет Доналд Туск. Ройтерс цитира негови думи, че Доналд Тръмп е \"едно от най-големите предизвикателства пред Европейския съюз, защото се моли за разпадането на Общността\".Тръмп приветства решението на Великобритания да напусне структурите на организацията, определи Европа като „враг“ и постави под въпрос стойността на трансатлантическия отбранителен съюз НАТО.„За първи път в историята има американски президент, който е открито против обединена Европа. Той подкрепя Брекзит и се моли за разпада на Съюза“, заяви Туск пред германския вестник Die Zeit в интервю, което предстои да бъде публикувано.Полският политик представи Тръмп като човек, който е решен да отслаби ЕС и заяви, че това е „може би най-трудното предизвикателство“ за организацията, пише \"Фокус\".Туск, бивш премиер на Полша, е на път да завърши петгодишния си мандат като председател на Европейския съвет. Очаква се той да бъде наследен на поста от бившия премиер на Белгия Шарл Мишел.", "date": "2019.11.27", "title": "Доналд Туск: Тръмп се моли за разпадане на ЕС"}
{"url": "http://www.cross.bg/slyshalki-huawei-zvyk-1618963.html", "text": "/КРОСС/ Тази седмица на българския пазар започват продажбите на новите безжични слушалки на HUAWEI FreeBuds 3, които предлагат нов интелигентен звук с помощта на собствения чип Huawei Kirin A1.Kirin A1 е първият чип на Huawei, специално разработен за пазара на носими и звукови устройства. Те са част от новата аудио стратегия на компанията, насочена към премиум аудио пазара.Безжичните слушалки притежават изключителни технологии за цифрова обработка на звук с драйвер за висока чувствителност, осигурявайки на всеки потребител страхотно възпроизвеждане на музика и глас. Новият чипсет, който също е заложен и в най-новия смарт часовник на бранда – Huawei Watch GT 2, предоставя и дълъг живот на батерията при мощен звуков процесор.  Едни от най-впечатляващите функции на безжичните стерео слушалките са стабилната свързаност, която предоставят, ултра ниската латентност и впечатляващата технология за контрол на шума.Слушалките предоставят истински стерео звук, благодарение на собствения изохронен двуканален Bluetooth на Huawei. Тази технология синхронизира двете слушалки като улеснява директната връзка между устройството и слушалките без смущения, a шумоподтискането може да се регулира според индивидуалните предпочитания и моментната ситуация. Иновативният процесор за дигитален аудио сигнал, който позволява да се обработват аудио честоти до 356MHZ, спомага за максимално редуциране на външните звуци и провеждане на разговори дори и в много шумни пространства.Освен с интелигентен звук, безжичните слушалки FreeBuds 3 впечатляват и с нов дизайн като се предлагат в класическите бял и черен цвят, като това ги прави подходящи за всеки тип облекло. Освен това идват и със заоблен калъф за зареждане, който се побира удобно в джоба на всеки. FreeBuds 3 имат и друго много важно предимство - могат да се зареждат безжично, с безжично зарядно или чрез обратно безжично зареждане от поддържащ функцията смартфон, и осигуряват 4 часа работа с едно зареждане.Новите безжични слушалки ще бъдат налични на българския пазар в магазините на Технополис, А1, Теленор и Виваком от началото на Декември 2019, на препоръчителна цена от 349 лева. ", "date": "2019.11.27", "title": "Стартират продажбите на новите безжични слушалки HUAWEI FREEBUDS 3 в България"}
{"url": "http://www.cross.bg/kaufland-voiini-bulgariya-1618966.html", "text": "/КРОСС/ За първи път Kaufland България организира уникално по рода си Star Wars събитие на територията на свой обект. То се намира на паркинга на Kaufland в кв. Крива Река, София, и ще бъде със свободен достъп за всички посетители само днес, 27 ноември, до 22:00 ч.  Броени седмици преди премиерата на последния епизод от сагата - „Възходът на Скайуокър“, Kaufland България ще предостави на посетителите на събитието и на феновете на „Междузвездни войни“ едно галактическо изживяване. Гостите ще имат възможността да видят на живо и да се снимат с членовете на Легион 501 – най-големият официален фен клуб на „Междузвездни войни“ в света, които пристигна от Германия специално за събитието. Легионът е предпочитаната от Lucasfilm организация от доброволци за масови прояви с официални костюми на \"Междузвездни войни\".Посетителите на събитието първи ще се запознаят с близо 50 артикула от специалната колекция „Междузвездни войни“, която компанията ще предложи на своите клиенти във всички свои магазини в страната до 4 януари 2020 година.Събитието слага начало на лоялната програма на Kaufland България, посветена на „Междузвездни войни“ Под мотото „Събери ги сега! Целият свят на Междузвездни войни“ клиентите имат възможност да колекционират 48 карти с герои от епизоди на сагата в специален колекционерски албум, който се предлага допълнително в цялата мрежа на Kaufland България.За всички посетители на събитието Kaufland България е подготвила още галактически игри с виртуална реалност, създаване на собствен робот с помощта на Клуба по Роботика и още много други изненади.Ексклузивното Star Wars събитие на Kaufland се организира в рамките на партньорството на Kaufland с Disney, а фокус в коледната кампания на търговската верига са „Междузвездни войни“ и битката между Доброто и Злото.", "date": "2019.11.27", "title": "Kaufland България с първото по рода си Star Wars събитие"}
{"url": "http://www.cross.bg/dypnitza-avtomobil-e--1618969.html", "text": "/КРОСС/ Товарен автомобил МАН с благоевградска регистрация се обърна на ГП Е-79 край Дупница, има разлив на гориво, водачът не е пострадал.Пътния инцидент стана малко преди 13 ч. днес на входа на с. Усойка, движението се извършва в едната лента и е затруднено.Товарният автомобил се движи от Благоевград към Дупница, на входа на с.Усойка според водача на пътното платно излиза животно.Водачът завива надясно, автомобилът излиза от пътя, събаря указателната табела с името на селото, продължава по банкета, но поради различното сцепление на настилката, влекачът се засуква. Така ремаркето се преобръща на дясната си страна. Товарният автомобил превозва гранули в чували.Пожарна изчаква количеството да изтече, за да го обработи.Трафикът по Е-79 преминава покрай обърнатия автомобил и понеже това става на етапи, се образува тапа.Заради повредения от пожара мост на АМ „Струма“ край Дупница, товарните автомобили между Бобошево и Дупница се движат по Е-79.Пробата на водача за алкохол е отрицателна, съобщиха от полицията. ", "date": "2019.11.27", "title": "ТИР се обърна на Е-79 край Дупница, има разлив на гориво"}
{"url": "http://www.cross.bg/dronove-borba-kladov-1618964.html", "text": "/КРОСС/ Русия са разработени дронове килъри, предназначени да проследяват и обезвреждат безпилотни апарати на противника с помощта на мрежи. Това заяви пред ТАСС Виктор Кладов, директор по международното сътрудничество в държавната корпорация \"Ростех\", предаде агенцията.Освен ефикасните средства за радиоелектронна борба с противникови дронове, представени този месец на авиоизложение в Дубай, Русия притежава и \"активни безпилотни апарати килъри\", които проследяват апарата нарушител, настигат го и хвърлят отгоре му мрежа, поясни Кладов.Концернът \"Калашников\" - част от \"Ростех\", произвежда и специални пушки за борба с дронове, чийто обсег е 1 до 1.5 км.\"Това действа просто: насочваш пушката към дрона и натискаш спусъка. Електромагнитният импулс потиска електрониката на дрона и той или пада, или продължава да се движи, но губи връзката с онзи, който го е изпратил - фактически апаратът ослепява и става безполезен\", добави руският специалист=", "date": "2019.11.27", "title": "Русия създаде дронове за борба с други дронове"}
{"url": "http://www.cross.bg/izpulnenie-poruchkata-proektiraneto-1618972.html", "text": "/КРОСС/ Тричленен състав на ВАС отхвърли жалбата на Камарата на архитектите в България (КАБ) и остави в сила решението на Комисията за защита на конкуренцията, с което е потвърдено решението на министъра на здравеопазването за възлагане на обществена поръчка за строеж на Национална многопрофилна детска болница.Решението на ВАС е окончателно.Тричленният състав смята, че решението на КЗК е правилно и при постановяването му не са допуснати нарушения, които да водят до неговата отмяна.В утвърдената от възложителя документация за участие се съдържат минимално необходимите данни за изготвяне от потенциалните участници на концепция за изпълнение на дейностите по предмета на поръчката.В тази концепция, участниците следва да опишат и обосноват своето виждане за изпълнението на проектирането по всички фази и части на инвестиционния проект - етапи, работен процес и последователност на изпълнение, времево съвместяване на дейностите (включително и времеви график) предмет на проектирането, като изложат организационната структура и управление на човешкия ресурс, начина на изпълнение на поставената задача.На етап участие в процедурата се изисква доказване на необходимия екип, който да има компетентност и опит за изпълнение на дейностите по предмета на поръчката.Върховните съдии не приемат твърденията и аргументите на КАБ, че липсата на разделяне на поръчката на обособени позиции - обособена позиция за проектирането и обособена позиция за строителството, ограничава конкуренцията и не допуска до самостоятелно участие в процедурата проектантите.Разделянето на поръчката на обособени позиции е въпрос на целесъобразност и не подлежи на съдебен контрол.През февруари тази година възложителят е извършил обследване на конструкцията, като заключението е, че строежът може да бъде довършен, след извършване на строително-възстановителни дейности. ", "date": "2019.11.27", "title": "ВАС разреши строежа на новата детска болница"}
{"url": "http://www.cross.bg/radev-rymen-bulgariya-1618970.html", "text": "/КРОСС/ Отстояването на върховенството на закона трябва да се превърне в неотменима част от институционалната култура в България. Това заяви президентът Румен Радев на среща днес на „Дондуков“ 2 с ръководителите на дипломатическите мисии у нас на държавите-членки на ЕС, Швейцария и Норвегия.На срещата посланиците поставиха редица въпроси, свързани с върховенството на правото у нас, резултатите от Механизма за сътрудничество и проверка по отношение на българското правосъдие, причините за демографската криза в България, участието на страната ни в дебата за бъдещето на Европа, засиления миграционен натиск по външните европейски граници, европейската и регионалната сигурност.Държавният глава подчерта, че ще инициира широк обществен дебат за промени в Конституцията, именно за да отговори на очакванията на гражданите за много по-висока прозрачност в работата на българското правосъдие, както и за ролята, отчетността и мястото на прокуратурата в съдебната система.Румен Радев припомни и отправените в обръщението му към народа и Народното събрание през месец септември т.г. предложения за изсветляване на законодателния процес с преустановяване на наложилата се практика за кардинална промяна на закони чрез преходни и заключителни разпоредби, с което се избягва общественото обсъждане и оценката за въздействие. Сред предложенията на президента бяха и въвеждането на индивидуална конституционна жалба, усъвършенстването на Закона за прякото участие на гражданите в държавната власт и местното самоуправление, финансовата децентрализация на общините, намаляване на големия брой недействителни бюлетини, което компрометира доверието в изборния процес., подчерта Румен Радев в отговор на въпрос.По думите на президента ефективната борба с корупцията по високите етажи на властта, повишаване на сигурността на гражданите, качествените промени в здравеопазването и образованието, са задължителни предпоставки за преодоляване на негативните демографски тенденции в България. Румен Радев отново подчерта, че страната ни ще работи за равномерно разпределение на научната и образователна инфраструктура в Европа, без което е невъзможно реално икономическо и социално сближаване в ЕС.Като общо европейско предизвикателство, президентът открои тенденцията на нарастване на броя на мигрантите в региона на Източното Средиземноморие и на Балканите. Румен Радев призова за общ европейски подход към този въпрос, финансова помощ за страните по външните европейски граници и готовност за своевременна подкрепа от екипите на Фронтекс.По думите на държавния глава неотслабващата подкрепа за европейска перспектива на страните от Западните Балкани е в интерес както на регионалната сигурност и стабилност, така и на самия ЕС. България очаква бъдещето разширяване на Европейския съюз да бъде на основата на реално изпълнение на критериите за членство, както и на решителен напредък в изграждането на добросъседски отношения на Балканите.В рамките на срещата бяха обсъдени и предстоящата среща на върха на НАТО в Лондон, аспекти на европейската и регионалната сигурност, дебатът за бъдещето на Европа и други теми.", "date": "2019.11.27", "title": "Президентът се срещна с посланици от ЕС, Швейцария и Норвегия"}
{"url": "http://www.cross.bg/belokopitovo-putna-turgovishte-1618954.html", "text": "/КРОСС/ Затварят участък от пътя София - Варна заради изграждането на част от магистрала \"Хемус\" между Буховци и Белокопитово, съобщават от Агенция \"Пътна инфраструктура\".Отсечката ще бъде затворена от 16 до 17 ч. днес , от Търговище при 228-ми км, до пътния възел \"Белокопитово\", при 258-ми км.Автомобилният поток ще бъде пренасочен по второкласния път Търговище - Разград до кръговото кръстовище при село Трапище, през селата Лозница и Мировец, до кръстовището с първокласния път Разград - Шумен в посока п. в. \"Белокопитово\" и обратно.От АПИ съветват шофьорите да карат с повишено внимание, като спазват стриктно поставената сигнализация на \"Пътна полиция\".", "date": "2019.11.27", "title": "Затварят участък от АМ „Хемус“ за час"}
{"url": "http://www.cross.bg/laiien-parlament-evropeiiskiya-1618955.html", "text": "/КРОСС/ Европейският парламент потвърди новия състав на Европейската комисия, която ще се ръководи от германския политик Урсула фон дер Лайен през следващите пет години до 2024 г.Комисията е одобрена от 461 евродепутати. 157 законодатели гласуваха против, а 89 се въздържаха.Председателят на Европейския парламент Давид Сасоли се подписа под писмото с номинацията и го връчи на Урсула фон дер Лайен.По-рано председател на Европейския парламент коментира, че \"ако Фон дер Лайен получи по-малко от 400 гласа, това ще е катастрофа\".Преди гласуването Фон дер Лайен разкри приоритетите на новата Европейска комисия, чиито мандат ще започне на 1 декември. ", "date": "2019.11.27", "title": "Европарламентът одобри новата Комисия на Фон дер Лайен"}
{"url": "http://www.cross.bg/stefan-napisa-danailov-1618953.html", "text": "/КРОСС/ \"Думите ги няма, за да изразим мъката от тази загуба...\" Така с многоточие от Народния театър \"Иван Вазов\" почетоха паметта на Стефан Данаилов, който се спомина тази вечер след тежко боледуване.\"Българският театър, кино, култура вече не са същите. Светъл път, СТЕФАНЕ, приятелю! Почивай в мир!\", написаха от театъра.\"Сбогом! Беше голям мъж!\". Това написа премиерът Бойко Борисов на стената си във Фейсбук.\"Мастъра, както го наричаха и студентите, и много от приятелите му, се пресели в един по-добър свят. Поне така е прието да се казва, иначе аз, прелюбезни, не съм много сигурен в това. Въпреки вероятността Стефан Данаилов да тича сега по огрените от слънце Райски Бонсови поляни, този свят беше добър и щедър към него в степен, каквато Отвъдното едва ли познава.Не просто му прости греховете, но го и обсипа с любов и уважение. И макар Коста Карагеоргиев да онзи, който крещеше „Ние сме на всеки километър” в началото на всеки епизод от едноименния сериал, именно образът на майор Деянов остана като емблема на соц-екшъна. Щеше ли днес да е по-добър всеки километър от България, ако всички комунисти бяха като майор Деянов? Не знам. Като хлапак вярвах в това. Знам, обаче, че България щеше да е едно по-добро място наистина, ако всички социалисти бяха като Стефан Данаилов.Заслужен покой, Мастър!\", написа във Фейсбук и Любен Дилов - син.Актрисата Ирен Кривошиева написа във Фейсбук: \"Какво е смъртта?\".Мариус Донкин: „Животът на Стефан Данаилов беше пример“„Човешкото съзнание в такива моменти е склонно да подбира само хубавите неща. На мен ми е много трудно да говоря за Стефан в момента. 40 години сме заедно. Познаваме хубавото и лошото - на сцената и в живота“, заяви директорът на Народния театър \"Иван Вазов\" Мариус Донкинпред БНТ. \"Неговият живот е пример, дано този пример бъде дълбоко, а не кратковременно, съзнат от всички - да бъдат такива. Не подбираше артист ли си или не, обикновен човек ли си, богаташ ли си. Той беше човек, който искаше всички хора да бъдат заедно и да бъдат единни. Той обичаше всички\", каза още той. \"Спомените с него са страшно много. Не мога да забравя как той се погрижи за колеги, които бяха категорично срещу него. Ние сме играли над 100 представления. Преди представленията и след тях - всички му пляскаха\", добави Донкин.„Животът ми не мина в преследване на цели. Аз съм артист и умея да давам, затова и получавам!” Благодарим ти за всичко, което остави след себе си! Благодарим ти за ролите, за уроците, за талантливите ученици, за мъдрите слова и за отношението! Оставаш в сърцата ни като един от най-обичаните и най-уважаваните, споделиха в социалната мрежа фейсбук от Съюза на артистите в България.България загуби голям българин, обичан и уважаван от милиони хора. Той беше вселена от талант, емоция и мъдрост.Това написа във \"Фейсбук\" лидерът на БСП Корнелия Нинова.\"БСП загубихме една от най-авторитетни си личности и опора. Стефан беше вдъхновение за нас. След смъртта на татко, той стана мой втори баща. Загубих го. Ламбо, обичам те толкова много. Ще ми липсваш. Почивай в мир\", написа още тя.\"Ламбо, светлина по пътя!От теб ще помним, че да си Голям не е толкова тежка задача, ако го правиш със сърце!А то винаги бие отляво! Благодаря ти!\", написа във Фейсбук евродепутатът и лидер на ПЕС Сергей Станишев.\"Поклон пред големия Стефан Данаилов! Когато си горял в работата си, на сцената, в каузите си и си се посвещавал на хората, без да се щадиш, както правеше той, завинаги оставаш в сърцата на всички. Поклон пред твоя забележителен живот, пред таланта и голямото ти сърце!И пред смелостта да живееш така!\" Това написа Мая Манолова в социалната мрежа.И столичният кмет Йорданка Фандъкова изказа съболезнования за кончината на Стефан Данаилов.\"Поклон пред паметта на Стефан Данаилов – обичан актьор, мъж с характер, който държеше на думата си, учител за сцената и за живота. Светъл да е пътят му!\", написа във фейсбук и Йорданка Фандъкова.\"Почивай в мир, Ламбо! Думите се губят в този момент... Светла ще е паметта за теб винаги! Дълбок поклон!\". Това написа лидерът на БСП-София и общински съветник в Столичен общински съвет Калоян Паргов\"Осиротяха цветовете и зимата е някакси безкрайна... Сбогом, Мастъре!\", написа министърът на културата Боил Банов.\"Със Стефан Данаилов си отива една епоха!\"  Това заяви от Париж, където е на посещение, председателят на Комисията по културата и медиите Вежди Рашидов, съобщиха от Комисията. „Скърбя дълбоко за един голям талант, за един голям актьор и скъп мой приятел. Неговият въздух ще ми липсва много, но духом винаги ще сме заедно! Сбогом, Стефане!“, допълни Рашидов. \"Последен поклон, Маестро! Светъл да е пътят Ви отвъд!\", написа и председателят на Народното събрание Цвета Караянчева.", "date": "2019.11.27", "title": "Творци, политици и общественици с думи на почит към паметта на Стефан Данаилов"}
{"url": "http://www.cross.bg/leva-pari-fandukova-1618956.html", "text": "/КРОСС/ Столична община планира да увеличи данъка на автомобилите с най-ниски стандарти и тези с най-висока мощност. Освен това ще бъдат предвидени повече пари за ремонт на улици и тротоари в кварталите. Това стана ясно на пресконференция на кмета Йорданка Фандъкова и нейния заместник Дончо Барбалов.Изменението на данъците е част от мерките за подобряване на качество на атмосферния въздуха и подобряване улиците и тротоарите в кварталите, обясни Фандъкова.За автомобилите стандарт „Евро 5“ и „Евро 6“ данъкът ще се запази както през тази година.При собствениците на коли с най-ниски екологични стандарти данъкът ще се увеличи с между 3 и 10 лева. За тези, които карат мощни возила с мощност над 100 конски сили – данъкът ще скочи с до 40 лева, обясни практически Фандъкова.Според разчетите на общината от събраните пари 18 млн. лева ще бъдат насочени за модернизация на градския транспорт, ремонт и облагородяване на паркове и градини.Повече пари са заложени за ремонти в кварталите. Очаква се около 20 млн. лева от данък „сделки“ от продажбата на имоти и коли, които се извършват от общината.Данък сграда и такса за битови отпадъци няма да се увеличават, обеща кметът. Същото се отнася и за цената на билетите в градския транспорт.", "date": "2019.11.27", "title": "София вдига данъка на джипове и коли с ниски екостандарти"}
{"url": "http://www.cross.bg/razmer-voennoinvalidite-zakona-1618959.html", "text": "/КРОСС/ Обединените патриоти предлагат военноинвалидите с над 90% инвалидност да получават социална пенсия в размер на 57 на сто от линията на бедност. Новината съобщи в парламента лидерът на НФСБ Валери Симеонов.Военноинвалидите ще бъдат включени с текст от Закона за хората с увреждания.Дава се възможност те да получават месечна финансова подкрепа в размер 57 на сто от линията на бедност в случаите, когато военноинвалидите имат над 90 на сто степен на увреждане. Ще се наложат промени и в бюджета за догодина.Става въпрос за корекция в доста ограничен размер на 230 хиляди лева, с които да бъде поправена една несправедливост в Закона за хората с увреждания, обясни Симеонов.Редно е да ги подкрепим, те са една патриотична организация, допълни още лидерът на НФСБ.", "date": "2019.11.27", "title": "Предлагат социална пенсия за военноинвалидите"}
{"url": "http://www.cross.bg/danailov-teatur-narodniya-1618957.html", "text": "/КРОСС/ Поклонението пред (понеделник) от 11.00 часа във фоайето на Народния театър „Иван Вазов“ в София.Това обявиха от Съюза на артистите във фейсбук страница си.", "date": "2019.11.27", "title": "Сбогуваме се със Стефан Данаилов на 2 декември в Народния театър"}
{"url": "http://www.cross.bg/dyshi-albaniya-zemetresenieto-1618958.html", "text": "/КРОСС/ Броят на загиналите при силното земетресение в Албания достигна най-малко 29 души, след като тази сутрин бяха открити още няколко тела под развалините, съобщават местни медии.Припомняме, вчера беше регистрирано земетресение 6.4 по Рихтер в балканската държава, което предизвика големи разрушения.Очаква се броят на загиналите да продължи да се нараства.До момента са открити телата на 15 души в Дуръс, 13 в Тумане и едно тяло в Курбин.45 души са спасени до момента, трима от тях са в тежко състояние. При земетресението общо са пострадали повече от 650 души.ТАНЮГ съобщава, че премиерът на Албания Еди Рама е обявил извънредно положение в района на Дуръс и Тирана, които са най-засегнати от земетресението.Това е най-силното земетресение в Албания за последните 40 години. След него бяха регистрирани около 250 вторични труса.", "date": "2019.11.27", "title": "29 са жертвите на земетресението в Албания"}
{"url": "http://www.cross.bg/bili-nevena-muzha-1618971.html", "text": "/КРОСС/ Служителка на банков клон във Варна е задържана и обвинена в присвояване на близо 1 млн. лв. от влогове на клиенти на банката.Специалистката от отдел \"Банкиране на дребно\" на 38 г. е арестувана за 72 часа с постановление на прокурор в Окръжната прокуратура във Варна.Невена Й. е обвинена за длъжностно присвояване на близо 1 млн. лева, като голяма част от сумата са от влогове на вложители в банката. Престъплението е в особено големи размери и представлява особено тежък случай, съобщиха от държавното обвинение.Средствата са били превеждани на мъж от Монтана, с когото банковата служителка се запознала в интернет. За трите години виртуална връзка Невена Й. изпращала с колети по куриерска фирма присвоените средства. Освен тях тя и баща й изтеглили кредити, които също били изпратени на мъжа, както и средствата от влоговете на двамата й родители. Първите суми, които изпратила на своя виртуален приятел, били лични, съобщават от прокуратурата.Между банкерката и мъжа от Монтана, който се представял в разговорите в интернет като Мирослав Михайлов, не е имало нито една среща на живо. Това не е истинското име на мъжа, на когото Невена изпратила общо 970 000 лева за трите години връзка в интернет и социалните мрежи.Пред разследващите Невена обяснила, че средствата били нужни на мъжа, за да реши финансови проблеми с лихвари. Тя разполагала само с три негови снимки. Парите изпращала на името Сергей, който бил уж негов братовчед.Образуваното досъдебно производство ще установява как са били присвоени суми от срочните влогове на клиенти на банката, как са били изпращани, а и получавани от човек, който по лична карта е с други имена.Окръжната прокуратура във Варна ще внесе искане за вземане мярка за неотклонение \"Задържане под стража\" във Варненския окръжен съд на обвиняемата Невена Й.", "date": "2019.11.27", "title": "Служителка на банка е обвинена за присвояване на близо 1 млн. лв. от клиенти"}
{"url": "http://www.cross.bg/stefan-danailov-pamet-1618961.html", "text": "/КРОСС/ В памет на Стефан Данаилов БНТ 1 променя програмата си. От 19:00 часа днес ще излъчим игралния филм \"Морето\", от 21:00 часа - комедията \"Дами канят\", а документален филм за Стефан Данаилов - в 22:30. ", "date": "2019.11.27", "title": "БНТ ще излъчи тази вечер три филма в памет на Стефан Данаилов"}
{"url": "http://www.cross.bg/silno-zemetresenie-raztursi-gurtziya-1618960.html", "text": "/КРОСС/ Силно земетресение разтърси гръцкия остров Крит. Земният трус е с магнитуд 6.1 по Рихтер и е регистриран в 9.23 часа.Епицентърът му е на 48 километра от град Платанос. Усетен е осезаемо в столицата Атина.Към този момент не се съобщава за жертви и нанесени материални щети. Пожарната в Ираклион е в готовност за оказване на помощ в случай на нужда от такава. ", "date": "2019.11.27", "title": "Силно земетресение разтърси Гърция"}
{"url": "http://www.cross.bg/cherven-albaniya-krust-1618962.html", "text": "/КРОСС/ БЧК е в непрекъснат контакт с Албанския Червен кръст /АЧК/ и с Международната федерация на Червения кръст и Червения полумесец /МФЧК/ЧП/. Екипи на Албанския Червен кръст оказват първа помощ и психологична подкрепа на пострадалите в Дуръс и Туман, най-тежко засегнатите райони от земетресението.За нуждите на пострадалото население Българският Червен кръст предоставя чрез Албанския Червен кръст вещи от първа необходимост от бедствения си резерв, като част от тях са от съвместния бедствен резерв с Турския Червен полумесец:Вълнени одеяла – 1000 бр.Семейни палатки – 100 бр.Комплекти спално бельо /чаршаф, плик, калъфка/  - 1000 бр.Възглавници – 1000 бр.Семейни хигиенни пакети – 100 бр.БЧК продължава да следи ситуацията в Албания и при необходимост е в готовност за последващо подпомагане и изпращане на издирвателни екипи с кучета на Планинската спасителна служба.Хуманитарната помощ, предоставена от БЧК, ще бъде транспортирана до Албания заедно с помощта, отпусната от българската държава, в знак на солидарност с нуждаещите се от подкрепа в Република Албания.", "date": "2019.11.27", "title": "БЧК изпраща помощ за пострадалите от земетресението в Албания"}
{"url": "http://www.cross.bg/promeni-tekstove-stai-1618944.html", "text": "/КРОСС/ Апартаменти и стаи, които не са регистрирани според действия Закон за туризма, няма да могат да бъдат отдавани под нам чрез платформи като Booking.com, Airbnb, Expedia, Facebook и други.Това предвиждат законовите промени, внесени от Менда Стоянова (ГЕРБ) и Валери Симеонов („Обединени патриоти“/НФСБ) между двете четения в Закона за държавния бюджет за 2020 година.„Промените, които правим, касаят единствено и само онлайн платформите, чрез които се продават хотелски настанявания в апартаменти и стаи за гости. Единствената цел на тези промени е всички тези хора да си плащат данъците, като останалите“, обясни днес пред журналисти Стоянова, която е и председател на бюджетната комисия в парламента.Тя е категорична, че новите текстове не отежняват бизнеса, нито пък спират онлайн платформи да оперират на българския пазар. Според нея единствената им цел е имотите, чрез които се осъществява този вид бизнес, да бъдат вписани в Националния регистър на местата за настаняване, а собствениците им да си плащат данъците. Според готвените промени обектите, отдавани под наем, няма да подлежат на категоризация.На въпроса дали новите текстове са лобистки, в интерес на хотелиерите, Менда Стоянова отговори: „Винаги ще има такива обвинения. Аз мога да потвърдя, че както обикновено аз внасям само лобистки текстове за бюджета“.Колегата ѝ Валери Симеонов също коментира темата, както и обсъжданата в обществено пространство информация, че като собственик на хотели той е поставен в конфликт на интереси, внасяйки подобни текстове.„Става въпрос за манипулация и оклеветяване. Аз не съм собственик на нито един хотел, нито на стая за гости. Второ – фирмата, която управлявах допреди 4 години, е собственик на два хотела. Единият е в Златоград, а другият – в Малко Търново. Няма особен наплив на отдаване на апартаменти или стаи за гости там“, обясни Симеонов.Според него подобни обекта за настаняване са почти изцяло в „сивия бизнес“ и не плащат „нито една стотинка“ данъци, за разлика от всички други, регистрирани по Търговския закон. „Идеята на внесените промени е да се ограничи незаконното извършване на търговска дейност, което създава неравностойност между тези, които са регистрирани и са ощетени от паралелната услуга“, аргументира се той.", "date": "2019.11.27", "title": "Управляващите искат регистрация на имотите от Airbnb и другите платформи"}
{"url": "http://www.cross.bg/stopankata-litzeto-blagodarenie-1618946.html", "text": "/КРОС/ Жена от Индонезия твърди, че се е излекувала от акне благодарение на необичайна процедура, оставяйки котката си всекидневно да ближе лицето й, пише в. \"Дейли стар\".Динда, стопанката на косматата лечителка на име Ния, разказва, че писаната я е \"третирала\" всеки ден в продължение на три месеца. Жената е убедена, че лицето й вече е чисто, а кожата й мека благодарение на лековитата котешка слюнка.Деби, сестрата на Динда, е заснела клип, документиращ как Ния лекува стопанката си. По думите й писаната е отказвала да ближе чужди лица, придържайки се единствено към това на собственичката си.Вестта за нестандартното лечение идва скоро след като беше публикувано изследване на Харвардското медицинско училище, според което котешката слюнка съдържа бактерии, способни да причинят болести при човека.", "date": "2019.11.27", "title": "Котка излекува стопанката си от акне"}
{"url": "http://www.cross.bg/kachkov-podkrepa-izchislyavane-1618947.html", "text": "/КРОСС/ С освирквания и с развяване на българския трибагреник десетки представители на синдикалната организация КТ \"Подкрепа\" се събраха на протестен национален митинг на столичния площад \"Княз Александър I Батенберг\".Демонстрантите организират шествие, което ще премине покрай Народното събрание, след което отново ще се върнат на площад \"княз Александър I Батенберг\".Протестът се провежда под наслов \"Болните работници не са престъпници\".Хората настояват предложението, отправено след Коалиционния съвет между ГЕРБ и Обединени патриоти - първият ден от болничния да е за сметка на работника, да бъде върнато с решение на Националния съвет за тристранно сътрудничество (НСТС).Демонстрацията се провежда при засилено полицейско присъствие.Протестиращите издигнаха и плакати с надписи: \"Работодателите да плащат първите 5 дни от болничните\" и \"Не се правя на болен, за да не работя\".Във връзка с основното искане на синдикалната организация - първите пет дни от болничния да се заплащат от работодателите пред медиите говори президентът на КТ \"Подкрепа\" Димитър Манолов. Той обясни, че причините за протеста се коренят в сбъркания здравен модел, в работодателите, които карат работниците да излизат в болнични и настоя истината да излезе наяве.\"Темата е голяма, голяма, голяма. Изключително сериозен проблем е и сумираното изчисляване на работното време, което разболява хората, които трябва да търсят други изходи, за да си почиват\", подчерта Манолов.\"Лавина е работата, която се струпа от една снежна топка, от няколко глупости, казани от некомпетентни хора по телевизиите\", отсече шефът на КТ \"Подкрепа\".Протестиращите ще отидат и пред централата на Асоциацията на индустриалния капитал в България (АИКБ), за да предявят исканията си. Гневът да си отива при адресатите, настоя шефът на синдикалната организация и допълни, че той като работодател на 100 души например иска да плаща 5 дни болнични.Димитър Манолов иска властта също да чуе исканията на протестиращите.Другите искания на протестиращите са отпадане на данъка върху минималната работна заплата, спешна актуализация на добавката за нощен труд, ограничаване на извънредния труд и прилагане на сумирано изчисляване на работа време само в непрекъсваеми производства.От своя страна Тодор Качков, главен експерт по европейски програми и проекти на КТ \"Подкрепа\" коментира пред news.bg, че основните искания на протестиращите са за заплащането на болничните и заплащането на ненормирания труд, сумарното изчисляване на работно време да бъде само спрямо определени производствени процеси.Той отчете, че 100% справедливост трудно се постига и на територията на Европейския съюз се прилагат различни системи. Според Качков трябва да бъде намерен баланс между работещите и работодателите. Този баланс обаче трябва да бъде в полза на работниците.Тодор Качков изтъкна и че работниците в България се поставят в неблагоприятно положение, но след това дълго се дискутира темата за трудовата миграция.Качков се надява да бъде окончателно отменено предложението първият ден от болничните да бъде за сметка на работника. Работодателите също имат своето право да търсят отмяната на трите дни болнични да бъде за сметка на тях, призна обаче Качков. Той е категоричен и че допълнително натоварване на наистина болните хора не може и трябва да бъде допуснато.Според Качков е възможен коментар по исканията им, но протестиращите няма да се откажат. Всичко е въпрос на продължаващ диалог, допълни той.", "date": "2019.11.27", "title": "КТ \"Подкрепа\": Болните работници не са престъпници"}
{"url": "http://www.cross.bg/bulgariya-turgoviya-komyuniketo-1618948.html", "text": "/КРОСС/ Следват четирите очевидни проблема в комюникето за тези,  които искат да четат между редовете.В комюникето се посочва, че българското правителство надхвърля двата процента от брутен вътрешен продукт за отбрана, но никъде не се споменават ясно рекордните 3.1 процента, които българското правителство е постигнало тази година. Това не е случаен пропуск. Два дена преди срещата, Белият Дом каза на американски журналисти в конферентен разговор, че България дори и не достига двата процента за отбрана, но полага усилия в тази посока. Вместо да спомене ясно процента 3.1, което е постижение по всякакви стандарти, комюникето просто продължава, като казва, че България трябва да направи повече, за да изпълни своите ангажименти.Когато работех за УНИЦЕФ, имах шефка, която всеки път когато завършех най-големия брой казуси от екипа за седмицата, ми разпращаше казусите в статистиките на другите седмици, за да не изглежда така, че имам най-добрия резултат. Комюникето трябваше ясно да отчете, че този резултат поставя България втора след САЩ в НАТО по разходи за отбрана. Шегичката на Тръмп за Германия не ни е много от полза, ако я няма черно на бяло. Пропускът на 3.1% показва много. По този начин, САЩ могат да продължат да повтарят на България да харчи и да купува още, защото не е достатъчно.Комюникето продължава: „САЩ приветства България за скорошната покупка на осем Ф-16 и усилията си да модернизира въоръжените си сили. България благодари на САЩ за подкрепата за тази придобивка.“ Вместо САЩ да благодарят на България за голямата покупка от 1.2 млрд  долара, САЩ „приветства“ България, а България „благодари“ на САЩ. Клиентът да благодари на продавача за възможността да му даде парите си не е начина, по които се движат отношенията. Нищо не работи така.Благодаря, че сте ми клиент, е нормалното. Благодаря, че приехте парите ми, няма да чуете да казва нито един клиент. Това разкрива чувство за нещо, което се полага така или иначе на САЩ, а не благодарност.Вместо либералната фраза „свободна търговия“, комюникето използва евфемизма „честна търговия“. Всички знаем, че с многото си търговски войни, които води, Тръмп е антиглобалист и не точно фен на свободната търговия. Честна търговия е това, което правим, проповядвайки свободна търговия, докато не стане неизгодно. Свободната търговия е особено важна, когато става въпрос за българския енергиен пазар, в койтоСАЩ и Русия ще търсят надмощие.Както казах за Voice of America вчера, и руските и американските очаквания за българския енергиен пазар са нереалистични. Нито Русия, нито Америка ще имат монопол върху решенията за българския енергиен пазар. Конгресът наложи санкции на Северен Поток в Балтийско море, което изглежда далеч от насърчаването на свободната търговия. Глобалната икономика не работи така. САЩ и Русия ще трябва да се научат да делят българския енергиен пазар в свободна търговия, не в честна търговия.И последно: когато комюникето споменава, че „САЩ силно подкрепят медийната свободна навсякъде, защото свободната преса е важна за демократичните нации, и насърчава България да пази медийната свобода повече“ това е далеч от истината. Двете държави може да обменят опит за това как САЩ и България заедно да се приближат до медийната свобода, като диалог.Има двама пациента в случая, но само на единия му се изписват лекарства и САЩ си е напълно окей с този пропуск.Остава да видим как това споразумение, утвърждаващо българо-американските отношения, ще се развие за бъдеще. Това, което е ясно, обаче, е че с нарочните си пропуски в изготвянето на документа, САЩ праща на България няколко ясни послания -- за тези които искат да четат между редовете. *Източник: ", "date": "2019.11.27", "title": "Ивета Чернева: Четири очевидни проблема в комюникето от срещата в Белия Дом"}
{"url": "http://www.cross.bg/shefa-premiera-ministri-1618951.html", "text": "/КРОСС/ Нервни демонстранти снощи замеряха с яйца министрите пред офисите им. Оставките дойдоха след като разследващите обявиха, че ще разпитват още хора във връзка с поръчковото убийство.Полицията претърси дома на шефа на кабинета Кийт Шембри. А министърът на икономиката Крис Кардона беше сред разпитваните. Двамата министри и най-близкия сътрудник на премиера казаха, че не изпитват вина, но предпочитат да се оттеглят, за да не пречат на правителството.", "date": "2019.11.27", "title": "Масови оставки в Малта заради убийството на журналистката Дафне Галиция"}
{"url": "http://www.cross.bg/nato-rysiya-otbranata-1618950.html", "text": "/КРОСС/ Противниковият огън би надделял над британските сухопътни сили при хипотетичен конфликт с Русия в Източна Европа. Това сочи доклад на Кралския обединен институт за изследвания в отбраната - основан през 1831 г. мозъчен тръст, базиран в Лондон и оглавяван от принц Едуард, херцог на Кент.Текстът предстои да бъде публикуван на 29 ноември, преди срещата на върха на НАТО в Лондон другата седмица за 70-ата годишнина от основаването на алианса, но Би Би Си цитира части от него.Армията, както и съюзниците ѝ от НАТО, страдат от \"критичен недостиг\" на артилерийски снаряди и муниции и не биха могли да удържат защитна позиция.Позицията на министерството на отбраната в Лондон е, че Великобритания работи с НАТО и е \"добре оборудвана, за да поеме водеща роля\".В \"необичайния\" контекст на \"конфликт с висока интензивност между НАТО и Русия\" има \"риск Великобритания... да бъде надвита\" от други сили.Би Би Си отбелязва, че през 2014 г. руската артилерия и ракетни батареи, унищожавайки два украински батальона, са доказали, че са достатъчно мощни.Преди по-малко от три седмици френският президент Еманюел Макрон провокира спорове с коментара си за \"мозъчна смърт\" на НАТО и предупреди за опасността от отслабване на ангажимента на основния гарант на алианса - САЩ.През август министерството на отбраната публикува данни, сочещи, че за девета поредна година числеността на въоръжените сили намалява, а половин година по-рано комисия, наблюдаваща разходите на Камарата на общините, обяви, че в десетгодишен план за превъоръжаване на военните има \"черна дупка\" от поне 7 млрд. лири.", "date": "2019.11.27", "title": "Британската армия би загубила в конфликт с Русия"}
{"url": "http://www.cross.bg/ribi-riba-ekzotichni-1618949.html", "text": "/КРОСС/ Една от  най-ефектните изложби, която може да се види в Бургас, е живата експозиция \"ЗаРибяващо\". Тя има трима нови обитателя  - отровен морски таралеж с размер 10 см.,  риба заек и танганийска риба зебра от Африка.Впечатляващите видове от подводния свят не обитават нашите географски ширини. Могат да се видят в специални аквариуми в КЦ \"Морско казино\", които пресъздават естествената им среда на живот, допълнена от камъни, раковини и корабни макети, в които да играят и да се крият.Изложбата \"ЗаРибяващо\" е събрала на едно място най-красивите и екзотични риби, сред които риба въже, риба слон и най-опасните риби в света, директно от кораловите рифове - риба лъв, тетрадони, риба балон, сладководен скат от Южна Америка, риби стрелци, скачащи риби, амазонска арована, огромни сомове, акула чалинджър, черноморски риби и още много красиви и екзотични риби.Изложбата е представена в КЦ \"Морско казино\", зала \"Ал. Г. Коджакафалията\". Може да се разгледа всеки ден от 10.00 до 19.00 часа. Входът е с билети.", "date": "2019.11.27", "title": "Живата експозиция \"ЗаРибяващо\" показва екзотични риби от целия свят"}
{"url": "http://www.cross.bg/tzska-stefan-danailov-1618952.html", "text": "/КРОСС/ Футболният ЦСКА отдаде почит на един от най-верните си привърженици на сайта си:", "date": "2019.11.27", "title": "ЦСКА отдаде почит на Стефан Данаилов"}
{"url": "http://www.cross.bg/albaniya-leva-pomosht-1618943.html", "text": "/КРОСС/ Правителството гласува 200 000 лева хуманитарна помощ за Албания, съболезнования за жертвите на земетресението. Това каза премиерът Бойко Борисов по време на редовното правителствено заседание.„Подготвили сме и пакети при необходимост, екипи за разчистване. Не бива да ги оставяме сами и затова гласуваме тези средства и имаме готовност с жива сила и техника“, обясни министър-председателят.", "date": "2019.11.27", "title": "Правителството гласува 200 хил. лева помощ за Албания"}
{"url": "http://www.cross.bg/levandovski-vkara-predi-1618945.html", "text": "/КРОСС/ Роберт Левандовски вкара четири гола през второто полувреме и Байерн победи с 6:0 Цървена звезда като гост в мач от група \"В\" на Шампионската лига по футбол. Така баварците си осигуриха първото място кръг преди края, а сърбите ще спорят с Олимпиакос за третата позиция.Байерн натисна Звезда още от първия съдийски сигнал, но Левандовски и Кингсли Коман пропуснаха три добри положения. Леон Горецка обаче вкара с глава в 14-та минута след центриране на Филипе Коутиньо, а малко преди полувремето системата за видеоповторение отмени гол на Левандовски.Дори и ВАР обаче не спаси сърбите и бившия вратар на Лудогорец (Разград) Милан Борян от погрома през второто полувреме. Левандовски вкара в 53-а минута от дузпа за игра с ръка на Милош Дегенек, а след час игра полякът покачи на 3:0 след асистенция на Толисо. Нападателят се разписа отново четири минути по-късно след центриране на Бенжамен Павар и след още четири игра бе точен за 5:0. Толисо сам оформи крайния резултат минута преди края на редовното време.Левандовски е петият играч, който достига поне 46 гола в най-комерсиалния турнир. Повече от него имат само Кристиано Роналдо (127), Лионел Меси (113), Раул (71) и Карим Бензема (63).Тотнъм пък спечели второто място в групата след обрат и победа с 4:2 срещу Олимпиакос в първия домакински мач на Жозе Моуриньо начело на отбора. Главен съдия на двубоя беше Георги Кабаков.Хари Кейн (50-а и 77-а минута) се разписа на два пъти за англичаните, а по един гол добавиха Деле Али (45-а) и Серж Орие (73ата). По този начин \"шпорите\" обърнаха резултата, след като гостите от Гърция стигнаха до два гола в самото начало на мача чрез Юсеф Ел Араби в 6-ата и Рубен Семедо в 19-ата минута.Цървена звезда е с две точки пред опашкаря Олимпиакос преди последните мачове в групата.", "date": "2019.11.27", "title": "Левандовски вкара 4 гола на Цървена звезда в Белград"}
{"url": "http://www.cross.bg/kategoriyata-kampaniya-novanaiit-1618965.html", "text": "/КРОСС/ „Нованайт“ беше отличена със златна награда за най-ефективна маркетингова кампания в категорията „Стоки“ в тазгодишното издание на престижните награди Effie.Effie е международно утвърден стандарт за успешно комуникиран бранд.Вече почти 50 години наградите се радват на признание едновременно сред рекламодатели и рекламни агенции. В България конкурсът се организира от Българската асоциация на комуникационните агенции и се провежда от 2007 година.„Нованайт“ грабна приза след като до финала бяха допуснати шест компании от сферата на бързооборотните стоки.„Добре планираната и реализирана маркетингова стратегия само за година нареди „Нованайт“ в Топ 3 по продажби в стойност в категорията „Сънотворни и успокоителни“ (международната класификация на фармацевтичните продукти), а в подкатегорията „Сънотворни“ е на 1-во място.Това се случи на силно фрагментиран пазар в конкуренцията на над 115 бранда, повечето от които съществуват с няколко разновидности и то на по-ниска цена.Заложихме на широк микс от комуникационни канали – телевизия, външна реклама, дигитална кампания, реклама в аптеките, PR, и доброто планиране на активностите в комбинация с точните послания дадоха този отличен резултат.Но най-голямото признание е факта, че спечелихме доверието и признанието на фармацевтите и на нашите потребители.“, коментира Валентина Белчева, Маркетинг мениджър „Продукти без рецепта“ на Sanofi за Югоизточна и Централна Европа.Това не е първото отличие на продукта за сън Нованайт за тази година. Нованайт беше гласуван от потребителите за продукт на годината в категорията „Хранителна добавка за сън“ в класацията „Voted Product of the Year“ 2019 и е единствената хранителна добавка с награда от Съюза на българските фармацевти в категорията си.Нованайт спечели и признанието на Българската асоциация на рекламодателите, взимайки голямата награда за „Най-успешна лансираща кампания в България 2019“ в конкуренция с FMCG, телекоми, автомобили, банки и др.", "date": "2019.11.27", "title": "„Нованайт“ грабна златното отличие на наградите за маркетингов ефективност Effie"}
{"url": "http://www.cross.bg/ofitzer-polanski-shpionin-1618967.html", "text": "/КРОСС/ Великолепната историческа драма „Офицер и шпионин”, която откри тазгодишното издание на кино-литературния фестивал CineLibri, тръгва в разпространение от 29 ноември! Режисьор на ОФИЦЕР И ШПИОНИН (Франция, Италия 2019), чието оригинално заглавие е  (Аз обвинявам) е Роман Полански, една от най-мощните фигури в съвременната кинематография. Достатъчно е да се споменат филми като „Бебето на Розмари”, „Китайски квартал”, „Отвращение”, „Тес”, „Горчива луна”, „Пианистът”. „Офицер и шпионин” е адаптация по  на майстора на психологически бестселъри Робърт Харис, чиито книги са преведени на 37 езика!В лентата блести звездата от „Артистът” ; участват също Луи Гарел („Изключителният Годар”), Матю Амалрик („Скафандърът и пеперудата”), Еманюел Сене („Венера в кожи”), Мелвил Пупо и българинът Владимир Йорданов. За въздействието на филма допринасят отличната операторска работа на Павел Еделман и музиката на Александър Десплат.„Офицер и шпионин” откри CineLibri 2019 веднага след официалната премиера в рамките на 76-ото издание на кинофестивала във Венеция. Филмът е красиво заснет, честен и правдив, нещо повече - верен на историческата истина. Полански, който остава едно от най-авторитетните имена в съвременното кино, независимо от скандалите, които съпровождат името му, е създал убедително и пунктуално до болка съчетание от историческа драма и трилър с внушителен бюджет и първокласен кастинг! Сюжетът ни пренася в Париж от 1895 година, когато, несправедливо обвинен в предателство, младият еврейски офицер Алфред Драйфус е осъден на доживотен затвор на Дяволския остров и е разжалван публично пред огромна тълпа. Възкресявайки скандала, който разделя Франция, предизвиква големия писател Емил Зола да напише прочутата статия в защита на Драйфус „Аз обвинявам” и привлича вниманието на целия свят в навечерието на XX век, „Офицер и шпионин” разказва трезво една история, която звучи изумително актуално и днес - история за лов на вещици, тайни трибунали, доносници и разузнавателни агенции.Всъщност именно чувствителността на Полански към „случая Драйфус” вдъхновява майстора на психологическия трилър Робърт Харис за написването на романа „Офицер и шпионин“ (2013), а по-късно и за сценария на филма. Харис и Полански работят заедно не за първи път – писателят е съавтор на сценария на „Писател в сянка“ (2010), успешна адаптация на романа му „Призракът“, удостоена с над 30 отличия.НАГРАДИ И НОМИНАЦИИ: Голямата награда на журито във Венеция, Награда FIPRESCI, Награда Green Drop Award, Sorriso Diverso Venezia Award, 4 номинации за Европейска филмова награда. \n\t\t\t\t\tЛинк към филма в ", "date": "2019.11.27", "title": "„Офицер и шпионин” в киносалоните от 29 ноември (Видео)"}
{"url": "http://www.cross.bg/oprr-nikolova-obshtini-1618968.html", "text": "/КРОСС/ Над 108 млн. лв. ще бъдат осигурени допълнително по управляваната от Министерството на регионалното развитие и благоустройството Оперативна програма „Региони в растеж“ 2014 - 2020 г. за купуване на медицински хеликоптер, рехабилитация на 134 км републикански пътища, енергийна ефективност на сгради в малките общини и ново спортно оборудване на 80 професионални гимназии.Това стана ясно по време на 15-то заседание на Комитета за наблюдение на програмата. То бе председателствано от заместник-министъра на регионалното развитие и благоустройството и ръководител на Управляващия орган на ОПРР Деница Николова.В него участваха и Аурелио Сесилио и Йо Говаертс от Генерална дирекция „Регионална и градска политика“ в Европейската комисия.20 млн. лв. от допълнителните средства ще бъдат пренасочени към Министерството на здравеопазването, което ще може да купи хеликоптер за въздушно спасяване и превоз на нуждаещи се пациенти, спасителни и донорски операции.По проекта ще бъдат анализирани и идентифицирани най-подходящите площадки за излитане и кацане. „Целта ни е да осигурим специализиран санитарен транспорт за нуждаещи се в труднодостъпни региони, пострадали при инциденти, както и трансплантация на органи, тъкани и клетки. Така ще постигнем цялостно обновяване и модернизиране на спешната помощ в страната“, коментира зам.-министър Николова и отбеляза, че в момента със 163 млн. лв. от ОПРР се ремонтират всички спешни медицински центрове в страната и се доставят 400 нови линейки. Нови над 57 млн. лв. ще бъдат инвестирани и в рехабилитация на републикански пътища, както и за изграждане на интелигентна транспортна система за повишаване на пътната безопасност, решиха още членовете на комитета.С 55 млн. лв. Агенция  2 „Пътна инфраструктура“ ще може да ремонтира още шест пътни отсечки с дължина 134 км, свързващи 11 общини в шест области.„5 от допълнителните отсечки са в Северна България, с което потвърждаваме приоритета на правителството за подкрепа на развитието й“, посочи Николова.Участъците, които ще се ремонтират, са Мизия - Оряхово - Крушовене в област Враца; Поликраище - Елена - Сливен в областите Сливен и Велико Търново; Русе - Кубрат - Исперих - Дулово в областите Русе и Разград; Полски градец - Тополовград - с. Устрем в област Хасково; Каблешково - Межден в област Силистра и участък от пътя Варна - Белослав - Разделна - Падина - Житница в област Варна. От началото на настоящия програмен период с 377 млн. лв. по ОПРР се финансира рехабилитацията на други 24 пътни отсечки с обща дължина близо 505 км. С малко над 2 млн. лв. от средствата ще се финансира проект на Държавна агенция „Безопасност на движението по пътищата“ за интелигентна транспортна система, която ще помага на водачите с ценна и навременна информация за пътната обстановка и състоянието на пътната мрежа, включително и наличие на инциденти.Тя ще се състои от сензори, метеорологични и пътни станции, интелигентни електронни пътни знаци с променливо съдържание и възможност за засичане на скорост. Те ще са разположени в критични точки, определени след анализ на транспортното натоварване, специфични данни за климатичните условия – честота на валежи от дъжд и сняг, мъгла, потенциални опасности от заледяване и др.„Очакваме така да допринесем за намаляване на броя и тежестта на пътнотранспортните произшествия, засилването на контрола на движение по републиканските пътища и подобряване на ефективността на пътното поддържане“, коментира зам.-министър Николова.Допълнителни близо 25 млн. лева ще получат 28-те малки общини и периферни райони в страната за подобряване на енергийна ефективност на жилищни и обществени сгради. Сумата ще се допълни с още 14 млн. лв. спестен ресурс, който предстои да се насочи към тях в края на месеца. Така общият бюджет ще достигне близо 40 млн. лв., като вече се дава и възможност за саниране на сгради с повече от 35 апартамента.От началото на програмния период по ОПРР се изпълняват 202 проекта за енергийна ефективност на стойност 204 млн. лв. в 28-те малки общини.Около 6,2 млн. лв. ще получи Министерството на образованието и науката. С над 4,5 млн. лв. от тях ще се извърши ремонт на 7 професионални гимназии и Тракийския университет.С останалите над 2,5 млн. лв. около 100 средни училища в страната ще получат ново спортно оборудване. Така почти всички новоремонтирани учебни заведения ще получат адекватна и иновативна спортна база. Зам.-министър Николова отбеляза, че за обновяването им са инвестирани 618 млн. лв. от ОПРР, като  3 до момента са ремонтирани 80 сгради - 49 училища, 26 детски градини и 5 университета.„Отчитаме много добро изпълнение на Оперативна програма „Региони в растеж“ 2014-2020 г., каза още регионалният заместник-министър. Към днешна дата е договорен 86% от ресурса ѝ или 2,5 млрд. лв. Над 1,5 млрд. лв. са разплатените средства по проекти на бенефициентите, а близо 30% или 1 млрд. лв. са възстановените средства от ЕК.„Програмата има най-пряк принос към хората, най-видима е от обществото, защото основен бенефициент са най-големите и средни общини в страната“, коментира още тя. Николова отбеляза, че няма риск от неизпълнение на програмата.„През следващата година очакваме голям брой проекти да бъдат завършени, а по някои от приоритетните оси отчитаме изпълнение на проектите между 80 и 100%. Тя добави, че се работи активно и за разработване на бъдещата програма за регионално развитие, която е фокусирана върху развитие на територията чрез повишаване потенциала на всеки един регион. Аурелио Сесилио изказа своята подкрепа за разпределянето на допълнителните средства и посочи, че проектите са изключително важни, тъй като страната ни единствена в ЕС не разполага с хеликоптер за медицинско спасяване. Инвестициите в пътната инфраструктурата също са от значение за подобряване на транспортната система в страната.„Новият състав на ЕК си поставя приоритет в следващия програмен период Европа да води политика по-близо до хората. Интервенциите по ОПРР представляват тази цел, защото дейностите касаят живота на всички хора“, коментира Сесилио. ", "date": "2019.11.27", "title": "МРРБ осигурява 108 млн. лв. от ОПРР за развитие и благоустройство"}
{"url": "http://www.cross.bg/zavod-slyzhba-group-1618939.html", "text": "/КРОСС/ Мащабна експлозия в нефтохимически завод в Порт Неч, Тексас в сряда предизвика евакуация на жители в района.\"Моля, имайте предвид, че има задължителна евакуация за всички в рамките на половин миля от завода на компанията TPC Group в Порт Неч\", съобщиха от доброволческата пожарна служба в района на инцидента.Взривът е станал малко след 01:00 сутрин местно време в завод, принадлежащ на TPC Group, и е бил усетен на разстояние до 30 мили. Най-малко двама работници са ранени в резултат на мощната експлозия в завода.Шерифската служба на окръг Джеферсън потвърди за взрива и отбеляза, че причината за експлозията е все още неизвестна. Кристъл Холмс, капитан в шерифската служба, заяви, че двамата ранени са били изведени и откарани в местна болница, но добави, че може да има повече наранявания.Видеоклипове в Туитър на очевидци показват голям пожар, обхванал нефтохимическия завод на TPC Group, който се намира на около 150 км източно от Хюстън.", "date": "2019.11.27", "title": "Силна експлозия в химически завод в Тексас"}
{"url": "http://www.cross.bg/danailov-stefan-zayavyava-1618937.html", "text": "/КРОСС/ Стефан Данаилов беше и си остава наш учител по непресторено рицарство. Нашата морална скала, която не отстъпи нито веднъж от достойнството, и на всеки успя да покаже колко силна е светлината на обичта. Това заявява президентът Румен Радев по повод загубата на един от най-обичаните актьори на нашето съвремие – проф. Стефан Данаилов.Държавният глава и вицепрезидентът Илияна Йотова поднасят съболезнования на семейството, близките и приятелите на големия актьор.Едва ли можем да си представим българското кино и театър без неговия талант и обаяние, отбелязва държавният глава и подчертава, че легендарният артист е бил изпълнен с усещане за дълг към околните и не е останал безразличен към ежедневието на българите. „До последния си час Стефан Данаилов се вълнуваше от проблемите на България и вярваше, че има какво да даде, за да бъдат по-добри дните на нашия народ“, заявява президентът Радев.„Дано всички, които се докоснахме до силния човек Стефан Данаилов, да сме успели да почерпим поне частица от неговата вяра, енергия, жажда за живот и справедливост, смелост, непримиримост. Дано сме се научили да не се предаваме, да не се страхуваме да казваме със силен глас истините, в които вярваме“, заявява вицепрезидентът Илияна Йотова и посочва, че поколенията българи, имали честта да живеят в едно време с великия Ламбо, са щастливци. Вицепрезидентът припомня думите на актьора „Забранил съм на всички да ме жалят“ и подчертава, че той с ведрото чувство за хумор и непоправим оптимизъм винаги е преминавал изпитанията на съдбата.", "date": "2019.11.27", "title": "Румен Радев: Стефан Данаилов остава наш учител по непресторено рицарство   "}
{"url": "http://www.cross.bg/vuzmozhni-sa-zatrydneniya-pri-prodazhbata-na-e-vinetki-dnes-1618938.html", "text": "/КРОСС/ Днес  между 16 ч. и 19 ч. са планирани дейности по внедряване на актуализации на електронната система за събиране на пътни такси. Възможно е да възникнат частични забавяния и прекъсвания, които биха могли да затруднят продажбите на електронни винетки, съобщиха от АПИ.За избягване на риска от проблеми с покупката на е-винетка по време на планираните актуализации препоръчваме на шофьорите внимателно да планират пътуването си по републиканската пътна мрежа и да купят електронната си винетка своевременно.", "date": "2019.11.27", "title": "Възможни са затруднения при продажбата на е-винетки днес"}
{"url": "http://www.cross.bg/smurt-pirogov-prichinyavane-1618941.html", "text": "/КРОСС/ Софийска градска прокуратурата е образувала досъдебно производство за причиняване на смърт по непредпазливост за взрива и пожара в \"Пирогов\", отнел живота на двама души. Това съобщи прокурор Зорница Таскова, говорител на СГП.Разследването е за причинена смърт на повече от едно лице. Наказанието при такива случаи е от три до десет години затвор.Двама мъже, пациенти, загинаха при пожар в \"Пирогов\" тази сутрин. Огънят е пламнал около 4 часа във Второ вътрешно отделение на болницата. Все още се изясняват причините за инцидента. Бяха евакуирани 32 души.Прокурор Таскова обясни, че в момента се извършват процесуално следствени действия на мястото на инцидента. Предстои назначаване на експертизи и разпити на свидетели.", "date": "2019.11.27", "title": "Прокуратурата разследва за причиняване на смърт по непредпазливост за взрива в „Пирогов“"}
{"url": "http://www.cross.bg/prodanov-simeonov-registrirat-1618940.html", "text": "/КРОСС/ „Когато нещо се мисли в последния момент и се внася в Народното събрание „на пожар”, то винаги се оказва грешно. Предложението на Валери Симеонов и Менда Стоянова за електронните платформи за настаняване е такова и няма да доведе до реални резултати”, каза зам.-председателят на ПГ на \"БСП за България\" Христо Проданов пред медиите в парламента.Той добави, че всеки, който излиза на пазара в България, е задължен да плаща данъци, а една голяма част от апартаментите за гости, за които говорят Стоянова и Симеонов в предложението си, не ги плащат.„Начинът, по който се предлагат тези промени – чрез категоризация на апартаментите, не е работещ, защото най-малкото общините нямат ресурса да ги регистрират. Най-лесният начин, по който може да се постигне резултат, е патентен данък на брой легла в апартаментите за гости като те се регистрират на юридически или физически лица и на точен адрес. Това е нужно, за да може всички тези апартаменти, които само в София са над 2500 и работят със сайтове за резервация, да бъдат контролирани”, обясни Проданов.Той коментира, че ако собствениците на такива апартаменти за гости платят патентен данък и се регистрират във въведената единна система за туристическа информация, една голяма част от този бизнес ще излезе на светло. „Тези хора трябва да си плащат данъци като всички останали и да излязат на светло, но мерките, които предлагат колегите, не са правилни”, категоричен бе Христо Проданов.", "date": "2019.11.27", "title": "Христо Проданов: Предложението на Валери Симеонов и Менда Стоянова за електронните платформи за настаняване е грешно"}
{"url": "http://www.cross.bg/put-okolovrusten-chasa-1618942.html", "text": "/КРОСС/ На 28 ноември 2019 г. (четвъртък), във връзка с извършване на строително-монтажни работи в ПСПВ „Бистрица“ се налага спиране на водоподаването от 10:00 до 17:00 часа на клиентите на „Софийска вода”, живеещи в района на Южна част на бул. „Околовръстен път“ между пътя за лифт „Симеоново“ до бул. „Симеоновско шосе“ бул. „Околовръстен път“ между бул. „Черни връх“ до бул. „България“ - бензиностанция „Шел“, база на „Волф“, Езиково училище и частна детска градина „ЕСПА“.кв. „Витоша“ – карето между: бул. „Симеоновско шосе“, ул. „Проф. Васил Арнаудов“, ул. „Проф. Георги Манев“ и бул. „Околовръстен път“, в което влизат комплекси: „Макси“, „Преслав“ и „Градина“; кв. „Кръстова вада“ - карето между: бул. „Черни връх“ от №91 до №151, ул. „Димитър Манев“, ул. „ген. Иван Колев“ и бул. „Околовръстен път“ ; кв. Манастирски ливади изток – карето между ул. „Луи Айер“, ул. „Шарл Шампо“,  бул. „Околовръстен път“ и ул. „Йордан Бакалов Стубел“; кв. „Малинова долина“ – карето между ул.“Бистришко шосе“, ул.“Проф. Теодор Горанов“, ул.“Проф. Юрдан Дачков“ и ул.“Околовръстен път“Алтернативно водоснабдяване с водоноски, ще бъде осигурено на адреси: Вилна зона „Киноцентъра“III -та част на ул. „Градина“ №23  Частно езиково училище „ЕСПА“ - от 10:00ч. до 17:00ч. на 18.11.2019г. При продължителност на спирането над дванадесет часа, ще бъде осигурено алтернативно водоснабдяване с водоноски на ЖСК Малинова долина - пред бл.29 от 22:00ч. на 28.11.2019г. кв. „Манастирски ливади-изток“ - ул. „Луи Айер“ колелото на автобуса от 22:00ч. на 28.11.2018г. На 28 ноември 2019 г. (четвъртък), във връзка с изграждане на сградно водопроводно отклонение на бул. „Джеймс Баучер“ жк. „Лозенец“ се налага спиране на водоподаването от 10:00 до 18:30 часа на клиентите на „Софийска вода”, живеещи в района на бул. „Джеймс Баучър“ от ул. „Милин камък“ до ул. „Екзарх Йосиф“,  Математически факултет на СУ.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес бул. „Джеймс Баучер“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството -", "date": "2019.11.27", "title": "Къде в София няма вода на 28 ноември?"}
{"url": "http://www.cross.bg/agentziya-bulgariya-klient-1618936.html", "text": "/КРОСС/ На 26 ноември по време официална гала церемония по награждаване на победителите в конкурса Effie България 2019 бяха отличени най-ефективните комуникационни кампании, реализирани у нас през последната година. Дванадесетото издание на престижния конкурс за ефективност в маркетинговите комуникации се организира от Българската асоциация на комуникационните агенции (). Мотото на конкурса тази година бе „Успешните кампании се познават от пръв поглед“.За най-ефективна агенция в България през 2019 година беше обявена , част от Publicis Groupe България, която завоюва 1 златна, 2 сребърни и 1 бронзова статуетки.На второ място в общото класиране се нареди агенция  с 1 сребърна и 2 бронзови награди. Почетното трето място зае , част от Publicis Groupe България, с 1 златна, 2 сребърни и 1 бронзова награди.Наградата за най-ефективен рекламодател отиде при Coca-Cola Bulgaria. Победителите и финалистите , освен в получиха точки за международната класация за ефективност на маркетинговите комуникации The Effie Effectiveness Index®.Наградите Effie не са просто признание, а начин да се посочат най-успешните практики в рекламната и маркетингова индустрия и да се предизвикат техните конкуренти. Конкурсът е символ на успешната маркетингова комуникация и фокусира вниманието върху най-ефективните и работещи идеи. Победителите бяха определени от жури от професионалисти с доказан опит, които оцениха най-ефективните кампании в пет категории: „Стоки“, „Услуги“, „Промоции“, „Корпоративни комуникации“ и „Социална, медийна, политическа кампания“. Деветнадесет представители на комуникационни агенции, рекламодатели, медии, агенции за пазарни изследвания и независими консултанти журираха заявки за кампании, създадени за и реализирани в България в периода 01.01.2018 – 30.09.2019 г.Влез в стила на лятотоБранд: Coca-ColaКлиент: Coca-Cola BulgariaАгенция: McCann SofiaДигитална агенция: Digital IDДобри заеми, добри приятелиБранд: Easy CreditКлиент: Easy CreditАгенция: Saatchi & Saarchi SofiaПродуцентска компания: PushPull ProductionСтратегическа агенция: Brandworks (част от Publicis Groupe България)Novanight – интегрирана кампанияБранд: NovanightКлиент: Санофи БългарияАгенция: Red Lion (част от Publicis Groupe България)Медийна агенция: MindshareSOS RiversБранд: WWFКлиент: WWF BulgariaАгенция: ББДО Груп/Графити ББДОPR агенция: ББДО Груп/ Проксимити СофияМедийна агенция: ББДО Груп/Медия Дайрекшън ОМДПроизводство и рисърч: B2NChivas Venture – Мрънкачи vs. ПредприемачиБранд: Chivas Regal BulgariaКлиент: Перно Рикар БългарияАгенция: Saatchi & Saatchi SofiaСтратегическа агенция: Brandworks (част от Publicis Groupe България)Дигитална агенция: Digitas Sofia (част от Publicis Groupe България)Летни моментиБранд: ИКЕАКлиент: ИКЕААгенция: The SmartsПродуцентска къща: SHOOT!Интернет маркетинг: e//marketingPR агенция: Paragraph 42Медийна агенция: MindshareС баба на кафеБранд: Nova BrasiliaКлиент: Якобс Дау Егбертс БългарияАгенция: Saatchi & Saatchi SofiaСтратегическа агенция: Brandworks (част от Publicis Groupe България)Медийна агенция: Хавас Груп БългарияСвежите супергероиБранд: Kaufland БългарияКлиент: Kaufland БългарияАгенция: Noble GraphicsПродуцентска къща: SwitchМедийна агенция: MindshareМедийна агенция: ББДО Груп/ Медия Дайрекшън ОМДСтудио за анимация и постпродукция: Bunch of PixelsСупер селска дистрибуцияБранд: ГурменицаКлиент: Ростар БГАгенция: NITRAMТвоята първа работа има значениеБранд: TELUS International EuropeКлиент: TELUS International EuropeАгенция: ББДО Груп/Проксимити СофияМедийна агенция: ББДО Груп/ Медия Дайрекшън ОМДВерига от любими продуктиБранд: ЛидлКлиент: ЛИДЛ БългарияАгенция: Saatchi & Saatchi SofiaСтратегическа агенция: Brandworks (част от Publicis Groupe България)LoveErrorsБранд: Български фонд за женитеКлиент: Български фонд за женитеАгенция: Direct Media KRESПартньор: Avon БългарияМедийна агенция: JCDecaux Image JSCМедийна агенция: МетрорекламаМедийна агенция: Ad SpotНежна грижа всеки денБранд: РОСАКлиент: Coca-Cola BulgariaАгенция: Noble GraphicsПродуцентска къща: SwitchМедийна агенция: Zenith Advertising & CommunicationsSummer ForeverБранд: SomersbyКлиент: Carlsberg BulgariaАгенция: Noble GraphicsПродуцентска къща: Clamer Productions StudioМедийна агенция: Initiative BulgariaЧатботът EVA – малка иновация с голям залогБранд: Пощенска банкаКлиент: Пощенска банкаАгенция: ББДО Груп/Графити ББДОДигитална агенция: Digital IDPR агенция: ББДО Груп/Проксимити София А1 Кредитна картаБранд: А1 БългарияКлиент: А1 БългарияАгенция: Saatchi & Saatchi SofiaПродукционно студио; KnowHow FilmsМедийна агенция: MindshareТворческа дигитална агенция: Next-DCСтратегическа агенция: Brandworks (част от Publicis Groupe България)Банка ДСК, я!Бранд: Банка ДСККлиент: Банка ДСКАгенция: Noble GraphicsМедийна агенция: Кафе Комюникейшънс СофияПродуцентска къща: Miramar FilmБългарско пиво по британска рецептаБранд: Загорка IPAКлиент: Загорка АДАгенция: NITRAMМедийна агенция: Dentsu Red StarДигитална агенция: XploraПродуцентска къща: FilmmakerПокани зимата вкъщиБранд: ЛидлКлиент: ЛИДЛ БългарияАгенция: Saatchi & Saatchi SofiaСтратегическа агенция: Brandworks (част от Publicis Groupe България)Потребителски кредит \"Мама\"Бранд: Уникредит БулбанкКлиент: Уникредит БулбанкАгенция: The SmartsПродуцентска компания: Global GroupМедийна агенция: МС София#WI-FI BG BarБранд: WI-FI BG Bar Сердикийски КомиксиКлиент: Colibri PublishersАгенция: McCann Sofia Основни партньори на конкурса Effie България 2019 са bTV Media Group, Sanofi, A1 България и New Age Media/Cinema City.През 2019 година събитието се реализира съвместно със Saatchi & Saatchi Sofia, част от маркетинг и комуникационна група Publicis Groupe България.Фотограф на церемонията: Лилия Йотова", "date": "2019.11.27", "title": "Престижният конкурс за награди Effie(R) България награди най-успешните кампании за 2019 година"}
{"url": "http://www.cross.bg/imoti-naem-bulgarskata-1618931.html", "text": "/КРОСС/ Отдаването на имоти под наем чрез онлайн платформи като Airbnb и Booking не е туристическа услуга, защото се предлага съвсем различен продукт. Ние не предлагаме услугите на традиционните хотели. Това каза Борис Павлов, основател и изпълнителен директор на Flat Manager, в предаването „Бизнес старт“ с водещ Христо Николов във връзка с предложението тези имоти задължително да се категоризират като места за настаняване по Закона за туризма. Иван Велков, председател на Българската фасилити мениджмънт асоциация и член на УС на Българската стопанска камара (БСК), също изрази мнение, че това не е туристическа услуга.Според него проблемът е в дефицита на нормални пазарни отношения.По думите му краткосрочното отдаване под наем е търговска дейност.Павлов коментира, че повечето собственици на тези имоти са физически лица и плащат имотен данък и такса смет.", "date": "2019.11.27", "title": "Трябва ли Airbnb и Booking да влязат в туристическите регулации?"}
{"url": "http://www.cross.bg/sofiya-stipendiyata-sport-1618925.html", "text": "/КРОСС/ - Здравейте. Казвам се Айкут Исмаилов. От Шумен. В момента уча в Техническия университет в София. Работя като софтуерен инженер.- Интересите ми в тази и в други области, свързани с програмиране, са от преди да започна да работя.- Исках да се занимавам с програмиране и затова кандидатствах в София. В началото ми беше трудно, защото пътувах през седмица. Но, мисля, че опитът, който натрупах в Техническия е много полезен и не съжалявам за трудностите в началото. Освен това в София има по-широк избор за развитие, отколкото в родния ми град Шумен.- Още като малък ми беше интересно да се занимавам с математика, въпреки че не се справях много добре. Но, не се отказвах, опитвах се, ходих на различни състезания. Всъщност баща ми е преподавател по математика, така че сигурно има и наследственост. В по-късен етап, в 5-ти клас, се записах в школа по информатика, където още тогава идеята ми беше да се развивам в Game Development индустрията.- Мечтата ми е да създам най-продаваната игра.- Истината е, че предлагането зависи от търсенето. Аз лично предпочитам игри тип пъзел, които да те накарат да мислиш, докато играеш.- Не се интересувам много от спорт. За съжаление предпочитам повече да седя вкъщи пред компютъра, отколкото да съм навън с топката. В последно време се старая повече да се движа. Обмислям варианта да се запиша и на някакъв спорт, като тенис. Истината е, че не намирам много време покрай университета, изпитите и работата, разбира се.- В Университета ни има табла с обяви и там видях съобщението и реших да кандидатствам.- Винаги трябва да си позитивен!", "date": "2019.11.27", "title": "Айкут Исмаилов е 7-ят носител на стипендията на името на Лука Бекяров"}
{"url": "http://www.cross.bg/beshe-stefan-smurtta-1618933.html", "text": "/КРОСС/ \"България загуби голям българин, обичан и уважаван от милиони хора. Той беше вселена от талант, емоция и мъдрост. БСП загубихме една от най-авторитетните си личности и опора. Стефан беше вдъхновение за нас. След смъртта на татко, той стана мой втори баща. Загубих го. Ламбо, обичам те толкова много. Ще ми липсваш. Почивай в мир\". Това написа във Фейсбук председателят на НС на БСП Корнелия Нинова във връзка със скръбната вест за смъртта на Стефан Данаилов. ", "date": "2019.11.27", "title": "Корнелия Нинова: България загуби голям българин, обичан и уважаван от милиони хора"}
{"url": "http://www.cross.bg/softyer-javadays-vodeshti-1618921.html", "text": "/КРОСС/ Над 2500 разработчици на софтуер и ИТ професионалисти се очаква да посетят тазгодишното издание на , което ще се проведе в периода 10-12 декември в НДК. Под шапката на най-големия технологичен форум в Източна Европа са обединени специализираните конференции за програмиране и нови технологии ,  и , които формират най-мащабното събитие за програмиране и технологии в страната.Java2Days e първата конференция, посветена на Java технологиите не само в България, но и в региона. Събитието е с 11 годишна история, 2-рото по големина в Европа и на 3-то място в световен мащаб. Java2Days е вдъхновител за създаване на други подобни събития, разширяване на технологичната общност и популяризиране на Java технологиите.CodeMonsters е конференция отново посветена на технологиите и тенденциите в сферата на разработката на софтуер, но без тези в обхвата на Java2Days. Мигриране на приложения към облака, aвтоматизирано тестване, запазване на анонимност в блокчейн, писане на приложения за Alexa, модерен С++, поддържане на остарели приложения, защита на мобилни приложения са само част от темите, включени в програмата.AI&SmartTech е събитие за програмисти и ИТ професионалисти в областта на изкуствения интелект, интернет на нещата, обработка на големи масиви от данни и последните иновативни технологии.Програмата включва над 110 сесии - лекции, уъркшопи, дискусии, в които участват водещи експерти от IBM, Oracle, Google, Microsoft, VMware, Uber, Dassault Systemes, RedHat, Eclipse Foundation и др. Водещите теми на събитията за разработчици през 2019 г. са киберсигурността, създаването на сигурен код и защитата на личните данни.Global Tech Summit e и първият независим форум в глобален мащаб, който обявява безплатен вход за всички желаещи да се срещнат световноизвестни имена от индустрията и да станат част от най-голямата общност на софтуерни разработчици по време на събитието. Това е възможно чрез заявяването на специален билет, наречен.По време на официалното откриване световно известни мениджъри ще представят бъдещето на разработката на софтуер - от навлизането на изкуствен интелект до предизвикателства, свързани със сигурността, IoT (Интернет на нещата).След това посетителите ще имат възможност да се включат в различни технологични дискусии, които представят теми като бъдещето на водещи технологии и платформи за разработка  на софтуер, създаване на сигурен код, блокчейн, създаване на софтуер за автономни автомобили, смарт технологии, чатботове и други. Програмата включва още панели с водещи експерти в областта на човешките ресурси, на които присъстващите ще могат директно да задават своите въпроси и да получат информация как се селектират кандидатите по CV, какво е най-важното по време на интервю, какви са бонусните схеми и, разбира се, топ съвети за успешно развитие в технологичния бранш.За предприемачите са предвидени дискусии с мениджъри от водещи технологични компании, както и с инвеститори от Силициевата долина. Като част от събитието ще бъде проведено и състезанието , а победителят ще има възможност да участва във финала в Сан Франциско и да грабне голямата награда от 1 млн. долара.Участниците в стартъп състезанието ще имат възможност да се борят и за други награди, които ще бъдат предоставени и осигурени чрез Innovation Center и партньорската мрежа. Събитията дават достъп до и специалните зони “Community Zone”, “Tools & Platforms” и #JobsAhead.Пространството “Community Zone” е място, където посетителите могат да се запознаят с представители на технологичните общности в страната и чужбина, да се срещнат със съмишленици и да разширят контактите си. “Tools & Platfoms” ще даде възможност на посетителите да тестват различни средства за разработка и да разширят професионалните си познания. #JobsAhead е зона за кариерно развитие, където посетителите ще могат да се информират за отворените позиции и възможности за работа на щандовете на софтуерните компании. Регистрацията е отворена на сайтовете на всяко от отделните събития - Java2Days, CodeMonsters и AI&Smart Tech. За улеснение на желаещите, регистрации се приемат и на е-mail: contact-gts@innovationcenter.tech Последователите на събитията във  и  имат възможност да заявят присъствие или да се информират допълнително чрез директни съобщения. ", "date": "2019.11.27", "title": "Програмиране, изкуствен интелект, киберсигурност - водещи теми на Global Tech Summit"}
{"url": "http://www.cross.bg/mbape-real-minyta-1618923.html", "text": "/КРОСС/ ПСЖ навакса два гола пасив, за да измъкне 2:2 от Реал в Мадрид. Обратът за гостите бе вдъхновен от Килиан Мбапе. И двата тима вече се бяха класирали напред. Френският шампион – още в предишния си мач, Реал – след като Галатасарай и Брюж направиха 1:1 по-рано.Карим Бензема откри в 17-ата минута с удар отблизо. Той покачи и на 2:0 в 79-ата минута. Така той отпразнува по великолепен начин своя мач номер 100 в Шампионската лига.Изглеждаше така, сякаш Реал ще спечели и ще запази шанс да измести съперника си от първото място в групата. Килиан Мбапе обаче върна едно попадение в 81-а минута. А малко по-късно Пабло Сарабиа изравни по много красив начин – 2:2.В добавеното време Гарет Бейл имаше шанс да вкара за 3:2. Той стреля от пряк свободен удар, но топката срещна гредата.", "date": "2019.11.27", "title": "Мбапе вдъхнови ПСЖ за късен обрат срещу Реал"}
{"url": "http://www.cross.bg/sudurzha-vishni-oriz-1618926.html", "text": "/КРОСС/ Кои храни е добре да включим в менюто си, за да се чувстваме красиви, спокойни и енергични:Кафявият ориз съдържа в люспата си витамин В1 (тиамин), който стабилизира нервната система. А сложните въглехидрати в състава му запълват нуждите от захар. Той е ценен и с това, че в него има осем незаменими аминокиселини, които поддържат тонуса на мускулите. И накрая, кафявият ориз не съдържа глутен - растителен белтък, който често предизвиква алергии. За да съхраните полезните му свойства, залейте го с гореща вода и го оставете да постои около половин час, след това варете около 25 минути.Прекрасен антиоксидант, който съдържа витамини В1, В2, Р, С, дъбилни вещества и полифеноли, които превръщат „лошия” холестерол в „добър”. Сокът от нар вдига стойностите на хемоглобина и възстановява имунитета след простудни заболявания. След хранене изпивайте по 150 мл сок от нар, наполовина разреден с вода. Разреждането е препоръчително, защото плодът съдържа киселина, която може да наруши емайла на зъбите или да предизвика стомашни болки.Вишната е много повече от украса за коктейли или плънка за плодов пай. Този плод съдържа голямо количество флавоноиди, които правят чудеса с имунната система и блокират свободните радикали, ускоряващи стареенето на клетките. Освен това вишната притежава леко слабително действие, подобрява състоянието на кожата и стабилизира работата на сърцето. От юни до август купувайте пресни вишни от пазара, а през останалото време на годината – замразени, сушени или консервирани. Ако пасирате замразени вишни и добавите нискомаслено прясно мляко – ето ви чудесен нискокалоричен десерт за деня. От сушените вишни можете да направите запарка, да добавите лъжичка мед и ще получите идеалния витаминен коктейл.", "date": "2019.11.27", "title": "Трима добри приятели на тялото"}
{"url": "http://www.cross.bg/otdelenieto-vzriva-pozhara-1618928.html", "text": "/КРОСС/ Започнаха огледите в института за спешна медицинска помощ \"Н. Пирогов\". На влизане шефът на Дирекция \"Сигурност\" в Столичната община Крисимир Димитров каза, че влизат в отделението, където тази нощ гръмна бутилка кислород.От инцидента загинаха двама пациенти. След взрива е възникнал пожар.Инцидентът е станал около 3.45 ч. в стая на Второ вътрешно отделение, която се намира на втория етаж в болницата. Вследствие на взрива има и срутена стена в отделението. Пациентите от това отделение са евакуирани.Пожарът е бил потушен в рамките на 40 минути.15 души са били обгазени от дима на пожара. Няма опасност за живота им.В студиото на Нова телевизия финансовият министър Владислав Горанов определи случая като нелеп инцидент.", "date": "2019.11.27", "title": "Започнаха огледите след пожара в \"Пирогов\""}
{"url": "http://www.cross.bg/ryrk-miki-godini-1618930.html", "text": "/КРОСС/ Очевидци твърдят, че 67-годишният Мики Рурк има нова афера с девойка от Русия на име Олга, която е почти три пъти по-млада от него. Миналата седмица, в нюйоркския ресторант Cipriani S.A., те са били забелязани да се прегръщат. Според свидетел на събитието, младата жена с Мики Рурк е била на не повече от 26 години.„Той нежно я галеше по лицето и шията\", разказва източник от антуража на актьора. Той също така отбелязва, че девойката е близка приятелка на Рурк.Мики Рурк отдавна има слабост към руските красавици: през последните 10 години той се срещаше с модела Анастасия Макаренко и дори започна да учи езика, за да стане още по-близък с нея.Сега вече е ясно: наученото определено няма да бъде загубено!", "date": "2019.11.27", "title": "Мики Рурк се среща с девойка, която е три пъти по-млада от него"}
{"url": "http://www.cross.bg/osem-neizvestnost-dyshi-1618929.html", "text": "/КРОСС/ Четирима души загинаха, а осем са в неизвестност след рухване на строящ се пътен тунел в Югозападен Китай, съобщава \"Асошиейтед прес\".Инцидентът е станал в град Линцан, провинция Юнан. По време на строителни дейности в тунела е избила вода и е нахлула кална маса.13-те работници се оказали блокирани вътре. Въпреки че спасителните екипи успели да спасят петима от тях, само един е оцелял.Спасителната операция на останалите осем души продължава. ", "date": "2019.11.27", "title": "Рухнал тунел в Китай уби четирима, осем са в неизвестност"}
{"url": "http://www.cross.bg/bezlov-slyzhbi-tihomir-1618927.html", "text": "/КРОСС/ \"България продължава да си е един от трите големи канала за трафик на хероин към Западна Европа от Турция\", заяви пред БНР Тихомир Безлов от Центъра за изследване на демокрацията. Според него новият доклад за европейския пазар на забранени вещества, изготвен от Европейския център за наблюдение на наркотиците и полицейската служба Европол, не показва нищо ново.„Големият проблем в случая с европейските страни е, че те, за разлика от САЩ, не се опитват да ограничат доставките в Латинска Америка, т.е. нямат свои специални служби, които да работят при доставчиците, съответно влиянието върху доставките на европейските служби е много по-ограничено. Отсъствието на единни служби, отсъствието на финансиране на тези проекти го ограничава. Това са големите теми“, коментира той в предаването \"Преди всички\".При хероина има спад на потреблението с дългосрочна тенденция, посочи Безлов. По думите му има и намаляване на залавянията по пътя на хероина за разлика от кокаина, при който се наблюдава ръст на потреблението.„България отделяше големи ресурси за ограничаване на хероиновия трафик. Имахме години с до 2 тона залавяния. След това по време на кризата с незаконните цигари през 2009 - 2010 г. митниците и МВР пренасочиха ресурс към тази тема, защото това ощетяваше бюджета. Залавянията спаднаха до 200-300 кг годишно. Сега с отминаване на вълната цигари, очевидно се отделиха повече ресурси на българската граница и през последните 3 години можем да видим, че растат залавянията. Това е в европейски интерес. В България хероиновата епидемия отмина 2001 - 2002 г.“, отбеляза още Тихомир Безлов.", "date": "2019.11.27", "title": "Тихомир Безлов: България продължава да е един от големите канали за трафик на хероин"}
{"url": "http://www.cross.bg/ato-myzei-tova-1618932.html", "text": "/КРОСС/ Дeн cлeд ĸaтo cтaнa яcнo, чe oт Дpeздeнcĸия мyзeй ca били oтĸpaднaти нaциoнaлни cъĸpoвищa нa oбщa cтoйнocт oт 1 милиapд eвpo, нaтиcĸът въpxy мecтнaтa пoлиция дa paзплeтe cлyчaя ce yвeличaвa. A пpичинaтa зa тoвa e мнoгo пpocтa - зaдигнaтaтa ĸoлeĸция oт диaмaнтeни бижyтa, пepлeнo ĸoлиe и дeceтĸи дpyги cĸъпoцeннocти ce oĸaзa нeзacтpaxoвaнa.Cпopeд пoзиция нa гepмaнcĸoтo финaнcoвo миниcтepcтвo, пyблиĸyвaнa във втopниĸ, влacтитe в пpoвинция Caĸcoния, ĸъдeтo ce нaмиpa cвeтoвнoизвecтният мyзeй \"Гpюceн Гeвьoлбe\" и ĸoитo oтгoвapят зa мyзeя, нe ca зacтpaxoвaли бижyтaтa.Oт инcтитyциятa пocoчвaт, чe тoвa e cтaндapтнa пpaĸтиĸa, тъй ĸaтo oбиĸнoвeнo пpeмиитe нaдвишaвaт пoтeнциaлнитe щeти в дългocpoчeн плaн.Дoĸaтo пyбличнитe мyзeи oбиĸнoвeнo зacтpaxoвaт eĸcпoнaтитe, ĸoитo ca чacт oт гocтyвaщи вpeмeнни eĸcпoзиции, тo cтaндapтнaтa пoлитиĸa e тoвa дa нe ce пpaви c пocтoяннитe им ĸoлeĸции. Toвa ĸoмeнтиpa cпeциaлиcтът в зacтpaxoвaнeтo нa пpoизвeдeния нa изĸycтвoтo в Еrgо Grоuр Джyлия Pиec, цитиpaнa oт Вlооmbеrg.\"Бюджeтитe нa пyбличнитe мyзeи ca oгpaничeни\", пocoчвa oщe тя и дoпълвa, чe e нeвъзмoжнo пoдoбни eĸcпoнaти дa бъдaт paзглeждaни caмo cпopeд тяxнaтa пapичнa или ĸyлтypнo-иcтopичecĸa cтoйнocт.Cпopeд дpyг eĸcпepт oт ceĸтopa caмo 10% oт oбщaтa cтoйнocт нa зaдигнaтитe cĸъпoцeннocти би билa дocтaтъчнa, зa дa бъдaт зacтpaxoвaни нaй-гoлeмитe мyзeи в Гepмaния зa няĸoлĸo гoдини.\"Aĸo щeтитe в Дpeздeн бяxa в paзмep нa 100 милиoнa eвpo, c тeзи пapи мoжeшe дa бъдaт зacтpaxoвaни нaй-гoлeмитe мyзeи в Гepмaния зa гoдини\", ĸaзвa Щeфaн Циĸлeнc пpeд Наndеlѕblаtt.Πoлициятa в Дpeздeн paбoти aĸтивнo пo paзĸpивaнe нa извъpшитeлитe. Beчe ca нaлицe пoвeчe дeтaйли пo cлyчaя, ĸaтo ce cмятa, чe пъpвoнaчaлнo тe ca зaпaлили oгън нaблизo, ĸoйтo дa пpeдизвиĸa пpeĸъcвaнe нa eлeĸтpoзaxpaнвaнeтo. Cлeд тoвa ca cчyпили пpoзopeцa, зa дa ycпeят дa влязaт в мyзeя.Зaceгa тoчният бpoй нa xopaтa, yчacтвaли в ĸpaжбaтa нe e яceн. Cигypнo e oбaчe, чe в caмия мyзeй ca влeзли двaмa oт тяx.Зaceгa ce знae cъщo, чe гpaбeжът e бил извъpшeн в paннитe чacoвe нa 25 нoeмвpи, ĸaтo пo вpeмe нa нeгo e взeтa чacт oт ĸoлeĸция бижyтa, диaмaнти и дpyги cĸъпoцeнни ĸaмъни oт ХVІІІ вeĸ. Te ca пpaвeни пo пopъчĸa нa Aвгycт ІІ Cилни, ĸoйтo e ĸpaл нa Πoлшa, ĸняз нa Литвa и ĸypфюpиcт нa Caĸcoния.  ", "date": "2019.11.27", "title": "Зaщo oтĸpaднaтитe oт Дpeздeн cъĸpoвищa зa €1 милиapд нe ca били зacтpaxoвaни?"}
{"url": "http://www.cross.bg/patzienti-otdelenie-ananiev-1618913.html", "text": "/КРОСС/ „Двама пациенти – мъж на 55 г. и мъж на 68 г.  – са загинали при взрива на кислороднатата система във Второ вътрешно отделение на УМБАЛСМ „Н. И. Пирогов“. Голяма част от болните във въпросното отделение са на кислородна терапия, което предполага подаването на повишени нива на кислород. Взети са всички необходими мерки. Евакуирани и дислоцирани в други отделения са 32-ма пациенти на болницата. Пациентите са в добро общо състояние, въпреки това на по-тежко болните са назначени допълнителни изследвания. Болницата продължава да функционира при нормален режим, като затруднена е единствено работата на Противошокова зала. Няма пострадали служители на спешния институт\", заяви здравният министър Кирил Ананиев на извънреден брифинг по случая. Министър Ананиев благодари на екипа на „Пирогов“ и на органите на МВР – Главна дирекция „Пожарна безопасност и защита на населението“ за навременната и адекватна реакция.„В момента ситуацията е под контрол. Уведомени са близките на починалите, а всички семейства, които имат притеснения за своите близки – пациенти на Второ вътрешно отделение, могат да получат информация на Горещата телефонна линия, отворена от лечебното заведение –  “, каза пред журналисти и. д. директор на „Пирогов“ проф. Николай Габравски.Инцидентът е станал малко преди 4.00 часа тази сутрин. Веднага на мястото на инцидента са се отзовали дванадесет пожарни екипа, както и екипи на ЦСМП – София, като спешните медици са имали готовност, при необходимост, да привеждат пациенти на „Пирогов“ в други лечебни заведения. Възникналият огън е овладян в рамките на половин час.", "date": "2019.11.27", "title": "Кирил Ананиев: Двама души са загинали след взрив във Второ вътрешно отделение на „Пирогов“"}
{"url": "http://www.cross.bg/dyshi-vchera-dnes-1618912.html", "text": "/КРОСС/ Ден на национален траур е обявен днес в Албания след мощното земетресение, отнело живота на поне 24 души по последни данни. Жертвите са главно в крайбрежния туристически град Дуръс и в Тумана. Около 650 души са ранени, някои от които тежко. 45 души бяха спасени вчера и през нощта, когато спасителната операция продължи, но все още има около 20 души под руините, за които се смята, че вероятно са живи.Трусът с магнитуд 6,4, станал вчера преди зазоряване, е най-мощният за последните няколко десетилетия в балканската страна. То събори сгради, затрупвайки хора под планини от бетон и тухли.Стотици хора, чиито домове бяха разрушени, прекараха нощта в палатки с одеяла и топли дрехи на градския стадион. Времето не е студено за сезона, но днес и утре се очаква да вали и временният подслон ще стане още по-неудобен, съобщи кореспондент на Нова телевизия.\n\t\t\t\t\t \"Нищо нямаме вече. Всички работихме за да построим тази къща и това беше домът ни. Къде ще отидем - не знам\", допълни нейна съседка - Валбона Мока.\"Загубихме човешки животи и спасихме немалко животи\", заяви пред местната преса министър-председателят Еди Рама, който посети вчера вечерта пострадали от бедствието хора в болница в Тирана.\"За съжаление, данните за броя на жертвите не са окончателни\", каза още той.През целия вчерашен ден бяха мобилизирани спасителни екипи - войници, полицаи и гражданска защита - да издирват оцелели и жертви под отломките на срутените сгради в градовете, намиращи се до епицентъра, край адриатическия бряг.Много местни хора се опитват да помагат, най-вече на хората в сградите. \"Ние сме представители на футболните фенове в Прищина. Дойдохме днес, за да помогнем на нашите братя, защото в нужда трябва да си помагаме един на друг. Каквото можем, правим. Раздаваме лекарства, храна, някои имат нужда от пари. Това ще правим през следващите дни. Групата ни е от около 30 души\", разказа пред пратеник на БНТ Бестих от Прищина. \n\t\t\t\t\t ", "date": "2019.11.27", "title": "Ден на национален траур е обявен днес в Албания след мощното земетресение (Видео)"}
{"url": "http://www.cross.bg/raiioni-voenni-siriya-1618916.html", "text": "/КРОСС/ Руските военни пилоти разширяват зоната на полети над Сирия и започват да патрулират в нови райони на северните и североизточните провинции на страната. Екипажите на хеликоптери казаха на репортерите, че техните задачи включват не само подпомагане на военни полицейски части в близост до сирийско-турската граница, но и осигуряване на безопасността на пунктовете за разпространение на хуманитарна помощ в провинциите Хашек и Алепо, съобщи ТАСС.В определени райони пилотите трябва да летят на височина 30-50 м над земята от съображения за безопасност.Продължителността на патрула отнема около два часа. Руски въздушен патрул минава над райони на река Ефрат, където се намират най-големите водни електроцентрали в Сирия: Табка (провинция Рака) и Тишрин (провинция Алепо).На 22 октомври президентите на Руската федерация и Турция Владимир Путин и Тайип Ердоган на среща в Сочи приеха меморандум за съвместни действия за разрешаване на ситуацията в североизточна Сирия.Според документа руската военна полиция и сирийските гранични служители от обяд на 23 октомври са били въведени в райони, граничещи с 30-километровата зона за сигурност, създадена от Турция. На 1 ноември руските и турските военни провеждат първия съвместен патрул на изток от река Ефрат.", "date": "2019.11.27", "title": "Руската авиация разширява обхвата си в Сирия"}
{"url": "http://www.cross.bg/tirana-albaniya-pomosht-1618917.html", "text": "/КРОСС/ Трусът е бил със силата на 60 000 тона експлозив ТНТ, което е еквивалент на три атомни бомби, съобщава интернет порталът Сот нюз. Регистрирани са цели 40 труса за по-малко от 24 часа.Най-силно засегнатите райони са Дуръс и Тирана.Епицентърът бил на 32 км северозападно от Тирана, на дълбочина 10 км.По-рано професор Емил Ботев от БАН поясни, че причина за много жертви за земетресение със средна сила е некачествено и неконтролирано строителство. Той поясни, че е имало около 7 предварителни по-леки трусове, които не са успели да бъдат идентифицирани като предупредителни, тъй като природата не изпраща еднозначни съобщения за предстоящите стихии. Но успокои, че трус над 5 по скалата на Рихтер не се очаква в същата област. От българска страна ще бъдат изпратена помощ - както финансова, така и ресурси за спасителни операции. Гражданите на Тирана самоинициативно се заеха с хуманитарна дейност по събиране на храна, дрехи и други основни продукти за съгражданите си, чиито къщи пострадаха от земетресението, което тази сутрин разтърси Албания, заяви журналистката от Тирана Ергиса Бейколари за Танюг. Тя каза, че в момента се провеждат хуманитарни акции пред Националния театър и на площад \"Майка Тереза\".Събират се храни, дрехи и други необходими продукти за граждани, които са останали бе покрив над главата си, каза Бейколари.Камиони с пакети вече са изпратени в критичните райони в околностите на Дуръс, където щетите от земетресението са най-големи. Тя добави, че са отворени сметки за събиране на пари от албанската диаспора за оказване на помощ след тази голяма природна катастрофа. Медиите в Тирана непрекъснато оказват помощ с това, че съобщават информации за това къде се намират хуманитарните пунктове на терена, посочи албанската журналистка.Правителството на Албания обяви днешния ден за ден на траур в памет на жертвите от днешното земетресение, предаде Асошиейтед прес.Знамената ще бъдат спуснати наполовина. Училищата ще бъдат затворени.Следващите два дни - 28 и 29 ноември, са национални празници в Албания - Ден на независимостта и Ден на освобождението в Албания.", "date": "2019.11.27", "title": "Трусът в Албания е бил със силата на 60 000 тона експлозив"}
{"url": "http://www.cross.bg/mlrd-dolara-sveta-1618918.html", "text": "/КРОСС/ Собственикът и изпълнителен директор на френската компания за луксозни стоки LVMH Moet Hennessy - Louis Vuitton Бернар Арно се превърна във вторият най-богат човек в света, измествайки от тази позиция основателят на \"Майкрософт\" (Microsoft) Бил Гейтс, според последният списък в реално време на милиардерите на списание \"Форбс\" (Forbes).Притежателят на Amazon.com Джеф Безос остава най-богатият човек в света с нетно богатство на стойност от 110,5 млрд. долара. На втора позиция обаче вече изскочи Бернар Арно с богатство от 107,5 млрд. долара, след като акциите на неговата компания LVMH поскъпнаха във вторник с 2,6% спрямо нивата от понеделник в резултат на сделката по придобиване на бижутерската компания Tiffany & Co за 16,2 млрд. долара.Междувременно богатството на Бил Гейтс се оценява на около 107 млрд. долара непосредствено преди старта на търговията на Microsoft на Уолстрийт.Тримата най-богати мъже в света са следвани от Уорън Бъфет и Марк Зукърбърг, чиито нетни богатства се оценяват на стойност съответно от $86,3 млрд. и от $74,1 милиарда.", "date": "2019.11.27", "title": "Собственикът на \"Луи Вюитон\" Бернар Арно изпревари Бил Гейтс като вторият най-богат в света"}
{"url": "http://www.cross.bg/zachestyavat-velichkova-tzekov-1618919.html", "text": "/КРОСС/ По Коледа дарителските кампании зачестяват. Започваме да събираме средства за лечение на деца, за подпомагане на възрастни, животни и редица други инициативи. \"Когато говорим за организирани акции, можем да бъдем спокойни, че предназначените вещи за нуждаещите се ще бъдат в добро състояние. Тенденцията да се дарява по стереотип обаче все още продължава. Особено, когато дадена кампания стане твърде публична\", коментира в студиото на \"България сутрин\" директорът на Българския дарителски форум (БДФ) Красимира Величкова.Тя отбеляза, че е много трудно да бъдат проверени индивидуалните нужди. Затова би било по-добре, когато някой иска да помогне, той да се обърне към гражданските организации, занимаващи се с това.\"Това е по-добрата алтернатива, тъй като търси системни решения. Защото невинаги материалните придобивки са най-ценни\", допълни Красимира Величкова.Пред Bulgaria ON AIR д-р Асен Цеков, който бе избран за млад лекар на годината и също е дарител, бе категоричен, че онова, което носи най-много радост на децата от домовете, са социалните контакти.\"Малчуганите, разбира се, се радват и на подаръците, напълно нормално е. Но радостта в очите им, когато ги посетим и общуваме с тях, е неописуема. А хубавото е, че онези хора, които искат да помогнат, го правят не само около празниците\", каза още д-р Цеков.", "date": "2019.11.27", "title": "По Коледа дарителските кампании зачестяват. Лицемерно ли е?"}
{"url": "http://www.cross.bg/stefan-danailov-beshe-1618922.html", "text": "/КРОСС/ Напусна ни голям актьор и човек, с обаяние, талант и артистичност, каза в началото на заседанието председателят на НС Цвета Караянчева.Тя посочи, че Стефан Данаилов има топлото признание и обич на целия народ и влагаше енергията си в 6 парламента.България загуби голям българин, обичан и уважаван от милиони хора. Той беше вселена от талант, емоция и мъдрост. Това написа в профила си във Фейсбук лидерът на БСП Корнелия Нинова, по повод смъртта на Стефан Данаилов.", "date": "2019.11.27", "title": "Депутатите почетоха паметта на Стефан Данаилов с минута мълчание"}
{"url": "http://www.cross.bg/godinata-tech-nagradi-1618920.html", "text": "/КРОСС/ Рекордните 270 номинации в различните категории на Годишните технологични награди за 2019 г. са регистрирани към момента. Това споделиха организаторите на единствените у нас събитие с фокус върху разработката на софтуер, което за втора поредна година ще отличи най-добрите професионалисти, екипи и компании от софтуерната индустрия.Кандидатите се борят за призове в следните категории: Софтуерна компания на годината, Най-добро работно място, Кампания на годината, Благотворителна инициатива на годината и др. Ще бъдат раздадени и специални награди за компаниите и професионалистите, които следват глобалните тенденции в технологичния сектор против дискриминация, развитие на технологичните общности, обучение и насърчаване на младите таланти, социална отговорност.Годишните награди -  имат за цел да отличат не само водещите технологични компании, но и професионалистите, които стоят в основата на успешните бизнеси в ИТ индустрията. Номинираните ще се съревновават за титлите: Софтуерен разработчик на годината, Екип за разработка на софтуер на годината, Ръководител на екип на годината и Технологичен екип на годината.По време на церемонията ще бъдат обявени ТОП 10 разработчиците на годината и ще бъде връчена специалната награда  на DevStyleR - медията с акцент върху живота на софтуерния бранш и професионалистите заети в него.Призът “Developer On Focus 2019” ще отличи най-влиятелните професионалисти в обществото на софтуерните разработчици. В надпреварата ще вземат участие всички експерти, които през годината са взели участие в едноименната рубрика на DevStyleR. Гласуването е отворено на сайта на технологичната медия DevStyleR и по традиция ще бъде затворено непосредствено преди церемонията. Global Tech Summit Technology Awards се отличават от другите формати, тъй като представят и оценяват постиженията на ИТ експертите и компаниите през очите на техните колегите от индустрията. Финалните резултати ще бъдат обявени по време на официалната церемония на 10 декември в НДК.Форумът  обединява конференциите , , , предназначени за професионални разработчици, ИТ експерти и ентусиасти. В програмата на мащабното събитие са включени и безплатните инициативи Free Tech Training, предназначена за студенти, както и Tech4Kids - за помалките, но обещаващи технологични таланти. ", "date": "2019.11.27", "title": "Годишните технологични награди с рекордни 270 номинации"}
{"url": "http://www.cross.bg/komisiya-impiiichmunt-trump-1618924.html", "text": "/КРОСС/ След две седмици публични изслушвания демократите може скоро да прехвърлят процедурата по импийчмънт в правната комисия на Камарата на представителите. Те придвижват нещата \"експедитивно\", както ги инструктира председателката на Камарата Нанси Пелоси.По някое време в следващите седмици комисията за разузнаване на Камарата ще връчи доклад на правната комисия, след което демократите ще обмислят изготвянето на законови основания за импийчмънт заради отношенията на президента Доналд Тръмп с Украйна и опитите на администрацията да блокира разследването.Тези основания ще обхващат въпроси извън опитите на Тръмп да накара Украйна да разследва демократи, включително разследването на специалния прокурор Робърт Мюлър, но решения не са взети.По този път може да има няколко етапа, включително гласуване в юридическата комисия, гласуване на цялата Камара на представителите и накрая съдебен процес в Сената.Какво следва в импийчмънта:Демократите в разузнавателната комисия на Камарата на представителите смятат, че имат достатъчно доказателства да изготвят доклад и да продължат нататък. Още не е ясно обаче дали ще изслушат други свидетелски показания в последния момент.Председателят демократ на разузнавателната комисия на Камарата Адам Шиф заяви в неделя, че няма да изключи възможността комисията му да изслуша още показания в разследването за импийчмънт на президента Доналд Тръмп. Шиф заяви по Си Ен Ен, че комисията му продължава да извършва дейности по разследването, но че няма да допусне администрацията на Тръмп да бави процедурата.Служители на Шиф и други хора събират изводите на комисията, за да бъдат предадени на юридическата комисия на камарата на представителите, от която се очаква да започне свои изслушвания, за да прецени дали да изготви законови основания за импийчмънт и официална препоръка да се повдигнат обвинения. Той каза, че може да се наложи комисията му да включи анекси към доклада си, за да може правната комисия да продължи нататък. \"Разследването няма да свърши\", каза Шиф.До момента няколко потенциални ключови свидетели отказват да дадат показания или документи по нареждане на Тръмп. Сред тях са бившият съветник за националната сигурност Джон Болтън, и.д. началник на канцеларията на Белия дом Мик Мълвейни, министърът на енергетиката Рик Пери и държавният секретар Майк Помпейо.Демократите казват, че не искат да губят време в дълги съдебни битки, за да принудят тези свидетели да окажат съдействие чрез призовки. Те обаче все още могат да изслушат показания, ако някой от тези свидетели промени решението си или ако се появят други ключови свидетели.\"Чухме и видяхме убедителни доказателства, че президентът е извършил сериозни нарушения. Има други свидетели, включително някои главни свидетели, които ни се искаше да изслушаме, но има доста изобличаващи доказателства, че президентът е извършил заслужаващо импийчмънт деяние\", каза членът на разузнавателната комисия Хоакин Кастро.Времето започва да не достига, ако Камарата на представителите иска да гласува за импийчмънт преди Коледа, каквато е целта, както довериха демократи в частни разговори. Очаква се разузнавателната комисия да прекара тази седмица в изготвяне и може би дори завършване на доклад за доказателствата, които са събрани през повече от шестте седмици показания на закрити врата и публични изслушвания.Щом докладът бъде готов, комисията може да гласува предоставянето му на юридическата комисия на Камарата на представителите. Това може да стане още в първата седмица на декември, след като конгресмените се върнат от ваканцията за деня на благодарността.Пелоси е възложила на разузнавателната комисия, както и на други разследвали Тръмп комисии, да предоставят доказателствата си на юридическата комисия на Камарата. След това се очаква тази комисия да организира изслушвания и да гласува законови основания за импийчмънт. Тази процедура може да отнеме първите две седмици на декември.Очаква се основанията за импийчмънт да наблегнат предимно на Украйна, въпреки че обсъжданията продължават. Демократите обмислят общо основание за \"злоупотреба със служебно положение\" срещу Тръмп, което може да се раздели на категории като подкуп и изнудване. Основанието ще се съсредоточи върху твърдението на демократите, опиращо се на свидетелски показания, че Тръмп е използвал служебното си положение, за да окаже натиск на Украйна да извърши политически мотивирани разследвания.Други основания за импийчмънт може да включват възпрепятстване на работата на Конгреса и възпрепятстване на правосъдието. Второто може да включва доказателства от доклада на Мюлър.На правната комисия може да са нужни няколко дни да обсъди законовите основания за импийчмънт и да гласува по тях, с което ще прехвърли процедурата по импийчмънт в пленарна зала, където цялата Камара на представителите да гласува по тях. Дебатите по импийчмънта ще преминат като за всеки друг закон или резолюция.Ако процедурата стигне до пленарна зала, демократите ще се стремят да привлекат на своя страна някои републиканци, за да може приемането на текста да е двупартийно. До момента обаче изглежда, че малцина републиканци или дори никой от тях биха се отцепили. Нито един републиканец не подкрепи резолюцията, с която се задействаха изслушванията за импийчмънт.След приключването на гласуване за импийчмънт демократите ще назначат свои представители за процес в Сената.Демократите от Камарата на представителите се надяват да приключат с гласуването за импийчмънт преди Коледа и да изпратят основанията си на контролирания от републиканците Сенат за процес през 2020 г. Освен ако няма промяна на политическата динамика, се очаква Тръмп да бъде подкрепен от контролирания от републиканците Сенат и да бъде признат за невинен.Все още не е ясно колко дълго би продължил такъв процес, как би изглеждал или кои свидетели може да бъдат призовани. Високопоставени представители на Белия дом се срещнаха в четвъртък със сенатори републиканци за обсъждане на стратегията, но не взеха решение за времетраенето на евентуален процес, нито за други тактически въпроси, казаха двама източници.Участниците в срещата изразили повече интерес да гласуват веднага щом съберат нужните за оневиняване на Тръмп 51 гласа, отколкото да изготвят конкретен график за процедурата, каза сътрудник на републикански сенатор.Този сътрудник и един представител на Белия дом казаха, че е бил обсъден двуседмичен процес, но не е било постигнато съгласие за такова времетраене. *Източник:", "date": "2019.11.27", "title": "Процесът за импийчмънт на Тръмп: какво следва?"}
{"url": "http://www.cross.bg/vlakove-grigorov-grigori-1618905.html", "text": "/КРОСС/ След последния инцидент във влак, при който 20-годишно момиче бе намушкано с нож в нощния влак Пловдив-Варна от 25-годишен младеж, възниква въпросът кой носи отговорност за сигурността на пътниците. \"БДЖ превозва над 21 милиона души годишно и инциденти като този, за щастие, се броят на пръсти. Това е вторият за тази година\", каза пред БТВ Григори Григоров, председател на Съвета на директорите на \"Холдинг БДЖ\".БДЖ е в ежедневна координация с жандармерията и полицията относно наблюдението на някои рискови влакове, които са около 80, признаха от ръководството.Успоредно с това се прави подготовка на персонала за реакция в кризисни ситуации.\"Тези влакове се наблюдават при тръгване и по време на движение. Това са обикновено нощни влакове, такива, които минават през рискови райони, където са възможни атаки с камъни, както и влакове, които са в граничните райони, където са възможни контрабандни действия\", поясни Григори Григоров.Той посъветва пътниците, които се чувстват несигурни, да се обръщат към началника на влака или към най-близкия кондуктор.Междувременно инициативен комитет от служители на БДЖ внесе искания до Народното събрание, до всички големи политически партии и до Министерството на транспорта.Те са притеснени за състоянието на железниците и смятат, че се готвят нови съкращения на влакове и персонал.Григори Григоров обаче каза, че БДЖ не възнамерява да съкращава влакове, а точно обратното.\"С новия график на движение на влаковете, който влиза в сила от 15 декември, броят им е увеличен в сравнение с миналата година. Броят на изминатите километри е увеличен с около 300 000, поясни Григоров. Той обаче допълни, че ще има съкращения на \"неефективни процеси\".", "date": "2019.11.27", "title": "От БДЖ признаха за 80 рискови влака"}
{"url": "http://www.cross.bg/sega-tryd-chasa-1618906.html", "text": "/КРОСС/- Догодина образованието за 4-годишните ще е задължително; - Борисов сам предложил Варна да стане военен център; - Най-тайната част от срещата между българския премиер и президента на САЩ: Борисов убедил Тръмп да работим и с руски газ; - Джендър диверсията проспана от двама зам.-министри; - 110 000 сливат празниците; - Затвярят всеки десети пункт за технически прегледи;- Президентът подписа смирено указа за Гешев; - „Автомагистрали\" получи нов празен чек за 480 млн. лв.; - Маринов: Паникбутон и камери, защото полицай за всеки влак няма откъде;- Парното със 750 млн. лв. дълг, търсят инвеститор да даде 500 млн. лева; - Гешев: Няме де съм пощенска кутия за политиците;- 20 млн. лв. за кабинети по точни науки отделя МОН; - Следят за бандити в 80 рискови влака; - Пуснаха Под игото с речник; - БДЖ бави 30 дни връщане на пари за отменен трен; - „Топлофикация\" с над 756 млн. борчове, бори ги с нови мощности; - Силвия Георгиева, изпълнителният директор на сдружението на общините: Не данъците, а ниските данъчни оценки са проблем за общините; - Марияна Николова, вицепремиер по икономическата и демографската политика: Младите се завръщат от чужбина заради по-високи заплати, а държавата ще ги подкрепи с пари за наем и детска градина; - Георги Дичев, председател на Камарата на частните съдебни изпълнители, пред \"Труд\": Преходът създаде „тарикати\", които живеят на гърба на другите; - Проф. Емил Ботев, сеизмолог: Трусът в Албания не може да ни засегне; - Доц. Христо Хинков, директор на Националния център по опазване на общественото здраве и анализи: Самоубийствата и психозите се обострят в мрачното време; - Тръмп даде скъпа прошка на Борисов; - 10 важни неща след срещата Борисов - Тръмп; - Борисов е „силният човек, които вдига телефона в София\"; - Тръмп прегърна Източна Европа; - Заекът и таралежът в годишните технически прегледи; ", "date": "2019.11.27", "title": "Преглед на печата за 27 ноември"}
{"url": "http://www.cross.bg/obrazovanie-vissheto-stydenti-1618904.html", "text": "/КРОСС/ Депутатите ще обсъдят днес на първо четене промени в Закона за висшето образование. С тях  се дава възможност Съветът на настоятелите при държавните висши училища да включва в състава си и представител на общината, в която е седалището на ВУЗ-а.Със законопроекта се предвижда изготвяне на Национална карта на висшето образование, която се приема с акт на Народното събрание.С промените се дава възможност работодатели да сключват договор със студенти за осигуряване на стаж по време на обучение и на работно място след успешното им завършване.Разходите за подготовката на тези студенти ще се осигуряват напълно или частично от държавния бюджет, като е предвидено и възстановяването им при неизпълнението на договора.За улеснение на реализацията у нас на младите хора, получили образованието си във висши училища в чужбина, ще се въведе двумесечен срок за признаването на дипломите за висше образование. Със законопроекта се цели подобряване на връзката между висшето образование и реалната икономика.", "date": "2019.11.27", "title": "Депутатите обсъждат промени в Закона за висшето образование"}
{"url": "http://www.cross.bg/rabotodatelite-nyama-knsb-1618909.html", "text": "/КРОСС/ Конфедерация на труда \"Подкрепа\" ще проведе днес национален протестен митинг-шествие в София под надслов \"Болните работници не са престъпници\". КНСБ няма да участва в акцията. Сборният пункт е в 11 часа на площад „Княз Александър Първи“. Протестът е заради предложението на управляващата коалиция първият ден от болничните да не се заплаща, въпреки че премиерът Бойко Борисов обяви, че то няма да бъде внесено в парламента.Основното искане на протестиращите е работодателите да поемат поне първите 5 дни от болничните и да изплащат 100% от възнаграждението през това време, а не 70 на сто за три дни, както е сега.Участниците в акцията ще внесат декларация в парламента, след което шествието ще стигне до седалището на Асоциацията на индустриалния капитал в България. Председателят на стачния комитет на синдиката Любка Георгиева заяви:\"Ние не приемаме твърденията на работодателите, че всички, които ползват болнични, са мошеници, измамници или натоварват колегите си, което категорично не е вярно. Не работниците издават болничните си листа. Има толкова много фактори, които благоприятстват това увеличаване, според работодателите, на вземане на болничните листа, като в тях не влизат почивките в Гърция, тъй като работниците не са толкова забогатели, че единствено поради тази причина да си взимат болнични листа\". Протестираме срещу и правителството, и срещу работодателите, заяви пред БНР Ваня Григорова – икономически съветник в КТ „Подкрепа“.„Правителството в момента стои отстрани и гледа кой ще надделее. Това показва на хората, че те трябва да упражняват натиск, когато някой посегне на правата им и трябва да поставят искания“, добави мнението си тя в предаването „Преди всички“. Тя призова хората да излязат на протеста, за да си защитят правата.  „Между първо и второ четене беше внесено предложение за цялостен анализ и подготвяне на мерки за контрол над фалшивите болнични. Това е чудесно – КТ „Подкрепа“ също смята, че контрол и анализ трябва да има. Само че забележете мотивите – те са, че работници и служители мамят работодателите си и пречат на нормалното правене на бизнес. Това ясно показва, че това, което ни се готви след месец, ще бъде много подобно на това, от което се отказаха под натиск от страна на синдикатите“, коментира Григорова.Според нея работодателите заблуждават обществото. По думите й твърдението им, че нямат възможности за контрол не е вярно. За нея и в момента работникът е ощетен, защото работодателят плаща за болничен не 100, а 70% от възнаграждението.„След като работодателите успяват да намерят по-кратки пътища към управленските решения, без това да мине през НСТС, какъв е смисълът ние да продължаваме да стоим там? Не е въпрос на надцакване, а на смисъл за това дали да останеш там, където би бил чут, или да се откажеш да бъдеш параван в случаите, в които те просто се крият зад гърба ти“, каза още Ваня Григорова.Първоначалните намерения бяха протестът да се проведе съвместно с КНСБ. От там обаче обявиха, че запазват стачна готовност. Националният секретар на организацията Ася Гонева уточни, че това става след блиц проучване до членовете на КНСБ:\"Нагласата беше, че трябва да поизчакаме. Няма никаква интрига в това, че трябва да протестираме. Това, че тази седмица КНСБ няма да протестира, не означава, че няма да се наложи в някакъв момент и няма да преценят хората ни, че и те искат по някакъв начин да изразят отношение\".", "date": "2019.11.27", "title": "КТ \"Подкрепа\" излиза на национален протест"}
{"url": "http://www.cross.bg/dnes-izticha-sroka-za-podavane-na-dokymenti-za-rukovoditel-na-kpkonpi-1618903.html", "text": "/КРОСС/ Днес е крайният срок, в който кандидатите за председател на Антикорупционната комисия /КПКОНПИ/ – настоящият главен прокурор Сотир Цацаров и депутатът от Воля Симеон Найденов, трябва да внесат всички необходими за кандидатура си документи.Вчера Цацаров внесе в НС своята концепция. Той предлага нов структурен модел и правилник за работата на комисията. Утре предстои изслушване на двамата кандидати от парламентарната Комисия за борба с корупцията и конфликт на интереси.На 3 декември ще бъде изслушването в пленарната зала на Народното събрание.", "date": "2019.11.27", "title": "Днес изтича срока за подаване на документи за ръководител на КПКОНПИ"}
{"url": "http://www.cross.bg/zastrahovkata-tyroperatori-stoeva-1618910.html", "text": "/КРОСС/ Застраховката \"Отговорност на туроператора\", която е действаща в момента, отразява коректно застрахователния риск и защитава в достатъчна степен потребителя. Затова не се налага повишаване на минималните прагове на застраховката, заявиха на пресконференция от Асоциацията на българските туроператори и туристически агенти.Като основание за предлаганите промени Министерството на туризма посочи големия брой туроператори, които са застраховани на минимален лимит на застраховката. Застрахователните прагове се определят на база деклариран оборот, посочи председателят на организацията Даниела Стоева:\"Застрахователите би трябвало да осигурят по-сериозен контрол, ако се смята, че има туроператори, които не декларират оборота, който генерират и по този начин не осигуряват достатъчно добра защита на потребителите\".Законодателството има други неясноти, които трябва да бъдат доработени, репликира Ирина Найденова:\"Не са проблеми праговете, а моментът на задействане на застраховката, т.е. в нашето законодателство не е много ясно детайлизирано каква точно е тази застраховка - за фалит или за неплатежоспособност\".При фалит на авиокомпания потребителят не е защитен за сумите, които е платил, каза още Даниела Стоева.", "date": "2019.11.27", "title": "Браншова асоциация: Застраховката \"Отговорност на туроператора\" отразява коректно риска"}
{"url": "http://www.cross.bg/gdansk-opera-baltiiiskata-1618908.html", "text": "/КРОСС/ Второто голямо събитие от програмата на тазгодишното издание на Фестивала на оперното и балетното изкуство в Стара Загора е гостуването на Балтийската опера в Гданск, Полша, със спектакъла на \"Таис\" от Жул Масне. Старозагорци и гостите на фестивала ще могат да видят уникалната продукция днес, 27 ноември, от 19 ч. на сцената на Операта, научи в. \"ДУМА\".Събитието е под почетния патронаж на посланика на Република Полша Мачей Шимански, със съдействието на Полския институт в София. Последното гостуване на полски оперен театър в Стара Загора е през далечната 1975 г., когато в рамките на ФОБИ е представена \"Халка\" от Станислав Монюшко от Операта на Лодз.Премиерата на \"Таис\" се състоя с изключителен успех тази година през март в Гданск и се превърна в едно от знаковите културни събития в Полша.Балтийската опера е първият съвременен оперен театър, който поставя великолепната творба на Масне след половинвековно отсъствие от полската сцена.\"Таис\" е от рядко изпълняваните произведения не само в България и Полша, но и по света. Днес зрителите ще видят един модерен, нетрадиционен спектакъл, в който има препратки към периода от края на XIX век, когато Масне е писал своята творба. Режисьор е Ромуалд Вича-Покойски, който е и директор на Балтийската опера в Гданск.Спектакъла ще дирижира артистичният директор на театъра - известният бразилски диригент Жозе Мария Флоренсио, когото почитателите на оперното изкуство помнят от неговото първо гостуване в България през 2015 г. по покана на незабравимата Христина Ангелакова (тогава арт директор на ММФ \"Моцартови празници\" в Правец).В главните роли зрителите ще видят блестящи солисти, всеки от които е много свързан с България: в ролята на Таис ще се изяви Беса Лугичи, която преди броени дни старозагорската публика бурно аплодира в ролята на Инес в премиерния спектакъл на \"Африканката\".Баритонът Марчин Брониковски ще бъде в ролята на Натанаел.Марчин е възпитаник на НМА в София и в годините не е прекъсвал своята творческа и емоционална връзка с България.Тенорът Ивайло Михайлов, когото съвсем скоро ще видим на старозагорска сцена в ролята на Васко да Гама, ще бъде в ролята на Нисиас.Участват още солистите Maрия Антковяк, Ванда Франек, Даниел Боровски, Kaтажина Новосад и др., оркестър, хор и балет на Балтийската опера в Гданск.Разкошното цигулково соло от знаменитата оркестрова \"Медитация\" - може би най-популярната страница от цялото творчество на Жул Масне, ще изпълни Целина Коц. Хореографията е на Изабела Соколовска-Бултон.", "date": "2019.11.27", "title": "Балтийската опера в Гданск представя в Стара Загора \"Таис\" от Масне"}
{"url": "http://www.cross.bg/komisiya-novata-evropeiiska-1618907.html", "text": "/КРОСС/ Европейският парламент ще гласува в 13 часа българско време на пленарно заседание в Страсбург състава на новата Европейска комисия поименно и с обикновено мнозинство. В 10 часа новоизбраният председател Урсула фон дер Лайен ще представи своя екип, след което в пленарната зала ще има дебат.  Когато той приключи, всяка политическа група ще проведе кратка среща, за да обсъди как ще гласува. Преди вота лидерите на политическите групи ще направят изказвания.Новата комисия започва мандата си без британски еврокомисар след отказа на премиера Борис Джонсън да номинира кандидатура на Обединеното кралство, мотивирайки се с извънредните избори.Три страни - Унгария, Румъния и Франция пък трябваше да представят нови кандидати, след като унгарецът Ласло Трочани и румънката Рована Плумб бяха уличени в конфликт на интереси, а французойката Силви Гулар не бе одобрена от парламентарните комисии по индустрия и вътрешен пазар след второ изслушване.В понеделник новият състав на Европейската комисия получи зелена светлина от Съвета на ЕС. Запознати твърдят, че новата Комисия няма да взема ключови решения по каквито и да било въпроси, докато не бъде изяснен въпросът с британския комисар, тъй като може да бъде уязвима юридически.", "date": "2019.11.27", "title": "Евродепутатите гласуват днес новата Европейска комисия"}
{"url": "http://www.cross.bg/stefan-teatur-roli-1618914.html", "text": "/КРОСС/ С прискърбие съобщаваме, че ни напусна Стефан Данаилов (1942-2019) – актьор с повече от 150 роли в театъра и киното, дългогодишен преподавател по актьорско майсторство за драматичен театър в НАТФИЗ, министър на културата, народен представител.Стефан Данаилов завършва актьорско майсторство във ВИТИЗ (НАТФИЗ) през 1966 г. Обучава се при проф. Стефан Сърчаджиев, Методи Андонов и проф. Анастас Михайлов. Веднага след дипломирането си е назначен в Пловдивския театър.Първите му роли в киното са във филмите „Понеделник сутрин“, „Морето“ и „С дъх на бадеми“. Добива популярност още с появата си във филма „Първият куриер“, но широката му известност идва с участието в „На всеки километър“ (1969).През 1973 г. се присъединява към Театър „Българска армия“. От 1979 г. става част от трупата на Народен театър „Иван Вазов“. На сцената създава повече от 100 театрални роли. Заснема над 80 филма, между които незабравимите „Дами канят“, „Обич“, „24 часа дъжд“, „След края на света“, „Октопод“, „Търновската царица“, „Допълнение към ЗЗД“, „Черните ангели“, „Понеделник сутрин“ и мн. др. Навсякъде оставя незабравими образи. Носител е на множество награди от национални театрални и филмови фестивали.От 1994 г. е съосновател и вицепрезидент на фондация „Авансцена“, а от 1996 г. е президент на националния комитет на Международния институт за средиземноморски театър.От 1988 г. е преподавател по актьорско майсторство в НАТФИЗ, става доцент през 1996 г., професор през 1999 г. Обучава 8 випуска – повече от 250 актьори за драматична сцена.Министър на културата на България в периода 2005-2009 г.Народен представител в XXXIX, XL, XLI, XLII, XLIII и XLIV народно събрание.Поклон! ", "date": "2019.11.27", "title": "СКРЪБНА ВЕСТ загубихме Стефан Данаилов"}
{"url": "http://www.cross.bg/botev-plovdiv-iiordan-1618911.html", "text": "/КРОСС/ 52-годишният Васил Ботев и 32-годишният му син Христо Ботев са двамата мъже, застреляни вчера в Пловдив. Те са били убити от 45-годишния братовчед на Васил - Йордан Таков, с когото са имали съвместен бизнес.Преди 5 години Христо Ботев, Йордан Таков и трети мъж - Иван Нейчев регистрират фирма \"Сити Груп 1\" с предмет на дейност търговия с различни стоки. Наемат склад на ул. \"Борба\" 18 в града под тепетата и започват да рециклират кафе машини и дават под наем вендинг автомати. През последните месеци заради лоши финансови резултати обаче отношенията между партньорите се влошили и започнали скандали.До 2001 година Васил Ботев, който е син на известния треньор по борба в Пловдив Христо Ботев, е полицай от Звеното за борба с безредиците.След това напуска, а четири години по-късно е задържан за притежание на боеприпаси и в дома му е открит автомат \"Калашников\".През 2011 г. при спецакция на пловдивската полиция срещу наркобандата на Георги Костадинов - Кадрито, Ботев отново е арестуван.Тогава в Куртово Конаре е хванат дилър от бандата с половин килограма дрога, а пред съда бившият полицай заявил, че не е знаел нищо за дейността на групата. Бил ползван като шофьор, който да закара до определено място мулето с хероина.Окръжният прокурор на Пловдив Румен Попов заяви, че извършителят на двойното убийство - 45-годишният Йордан Таков е направил самопризнания.Мъжът няма криминално досие, семеен е и има две дъщери. Той е обяснил пред разследващите, че между него и двамата Ботеви е избухнал скандал, който прераснал в бой. По думите на Попов, имало е свидетел, който е бил извън помещението, но е чул разправията, а след това и изстрелите.\"\", допълни окръжният прокурор.Директорът на пловдивската полиция старши комисар Йордан Рогачев съобщи, че бащата и синът са убити с по два куршума. По думите му основната причина за скандала между тримата мъже, довел до двойното убийство, е влошеното финансово състояние на фирмата им.32-годишният Христо Ботев оставя сираче 4-годишно момиченце.", "date": "2019.11.27", "title": "Бивш полицай с арести за дрога и оръжие е единият убит в Пловдив"}
{"url": "http://www.cross.bg/rodeni-na-noemvri-1618896.html", "text": "/КРОСС/ , оперна прима;, социолог и политолог;, озвучаваща актриса;, председател „Софийски форум за сигурност\", началник на политическия кабинет на министъра на отбраната в първото правителство на ГЕРБ;, единствената българска художничка, чиято картина присъства в Световния музей на жените в изобразителното изкуство в Ню Йорк;, писател, литературовед, литературен критик; ", "date": "2019.11.27", "title": "Родени на 27 ноември"}
{"url": "http://www.cross.bg/tema-zhivo-protest-1618894.html", "text": "/КРОСС/  Какви са щетите след земетресението в Албания - на живо от разрушения античен град Дуръс; Президентът Румен Радев подписа указа за назначаване на Иван Гешев за главен прокурор - коментират анализаторите; В кои сфери ще си сътрудничат България и САЩ - говори вицепремиерът Красимир Каракачанов; Синдикатите излизат на протест. Какви са исканията им - гост Димитър Манолов, президент на КТ „Подкрепа\"; Извън протоколните кадри - за какво се разбраха Борисов и Тръмп? И още: Кога ще отпаднат визите за българи? След завръщането от Белия дом - гост финансовият министър Владислав Горанов;Разруха и жертви. След смъртоносния трус в Албания - на живо от епицентъра на земетресението;Мотивите за престъплението. Кой застреля баща и син в Пловдив?; Защо психично болен мъж заплашва съседите си с мачете и газов пистолет, вместо да се лекува в болница?; 15 стотинки за квадратен метър земя в София. На живо - протест заради отчуждаването на терени около „Ломско шосе\"; Абсурден случай! Защо жена, продала автомобила си преди 2 години, продължава да получава глоби за нарушения?; Нови правила и глоби за стаите под наем в онлайн платформите! Какво ще се промени за туристите?; „18% сиво\" на голям екран! Братя Чучкови за новия български филм по романа на Захари Карабашлиев; ", "date": "2019.11.27", "title": "Теми и гости в сутрешните блокове на телевизиите на 27 ноември"}
{"url": "http://www.cross.bg/chasa-provede-zala-1618895.html", "text": "/КРОСС/ От 09.00 часа ще се проведе заседание на Народното събрание.От 9.00 ч. в зала „Тържествена“ на Централния военен клуб в София ще проведе научна конференция с международно участие „100 години от Ньой“.От 09.30 часа в зала „Сердика“ на хотел „Арена ди Сердика“, Заместник-министърът на труда и социалната политика Султанка Петрова ще открие информационен семинар за популяризиране на Националния Кодекс за корпоративно управление и за повишаване на информираността относно ползите от реализирането на добри практики в областта на корпоративната социална отговорност.От 10:00 часа ще се проведе заседание на Министерски съвет.От 10:00 часа в зала в Проджект Лаб, ще се проведе заключителна пресконференция на Министерство на правосъдието по проект: „Доразвитие и централизиране на порталите в органите на изпълнителната власт от Сектор „Правосъдие“ за достъп на гражданите и бизнеса до информация, е-услуги и е-правосъдие“.От 10.30 часа на пл. „Славейков“, Мая Манолова отваря безплатна приемна за граждани.От 11:00 часа в сградата на Национална компания „Железопътна инфраструктура“, генералният директор на Национална компания „Железопътна инфраструктура“ инж. Красимир Папукчийски ще подпише договора за модернизация на ЛОТ 1 на железопътен участък Елин Пелин-Костенец.От 11.00 часа, на пл. „Княз Александър I“ /“Батенберг“/, КТ „Подкрепа“ ще проведе национален протестен митинг-шествие под надслов „Болните работници не са престъпници!“.От 11:30 часа във фоайето на Народното събрание (пл. „Народно събрание“ № 2) ще бъдат открити четири информационни щанда, на които народните представители и гостите ще могат да се запознаят с постиженията и дейността на здравните медиатори. Събитието се провежда под патронажа на Комисията по здравеопазването към 44-то Народно събрание и е част от проекта „Инициатива за здраве и ваксинопрофилактика”.От 11.00 часа в Регионален исторически музей – Благоевград ще се проведе музеен урок, посветен на 100-годишнина от подписването на Ньойския договор.От 9.00 часа в сградата на КЦ „Морско казино ще се проведе редовно заседание на Общински съвет – Бургас.От 11.00 часа в зала „Варна“ на община Варна ще се проведе пресконференция, на която бъдат представени дейностите по проект „Прилагане на мерки за енергийна ефективност в административни сгради - сградата на ОД на МВР гр. Варна“.От 19.00 часа от Червения площад във Варна ще тръгне факелно шествие организирано от ВМРО Варна, с участие на представители на НФСБ, по повод 100г. от подписването на Ньойския договор.От 17.00 часа в голяма зала на Общината ще се проведе представяне на инфраструктурен проект „Магистрала Дунав – Егея“ на „Лардж Инфрастръкчър Проджектс“ (Large Infrastructure Projects).От 10.00 часа в зала \"Струма\", ще се проведе заседание на Областен съвет за развитие.От 17.00 часа в Зала 1 на Общината, ще се проведе кръгла маса за обсъждане на Схема за преход към алтернативни форми за отопление на домакинствата по Интегрирания проект „Българските общини работят заедно за подобряване на качеството на атмосферния въздух”.От 11.00 часа кметът на община Хасково Станислав Дечев ще представи изпълнена детска площадка, реализирана по одобрено проектно предложение \"Люлките\", в конкурсна програма \"Граждански инициативи 2019\" - гр. Хасково. ", "date": "2019.11.27", "title": "Предстоящи събития в страната за 27 ноември"}
{"url": "http://www.cross.bg/intzidenta-otdelenie-patzienti-1618897.html", "text": "/КРОСС/ Голям пожар избухна в „Пирогов“ около 4 ч. сутринта в сряда. Двама души са загинали, а други 100 човека бяха евакуирани. 15 души са обгазени, сред които и двама полицаи.Огънят е тръгнал от стая във Второ вътрешно отделение, намиращо се на втория етаж на болницата. В стаята е имало кислородна бутилка, която е избухнала. От взрива се е срутила част от стена. Загиналите са тежко болни пациенти, които са били на командно дишане.Сигналът за инцидента е получен в оперативния център на Столичната пожарна. Незабавно към мястото на инцидента са изпратени осем пожарни екипа, аварийно-спасителен екип и автомеханични стълби, които успели да локализират и потушат огъня около 25 минути след избухването му.В болницата незабавно пристигнаха министрите на вътрешните работи и на здравеопазването – Младен Маринов и Кирил Ананиев, както и шефът на пожарната гл. ком. Николай Николов.Във Второ вътрешно отделение се намирали тежко болни пациенти, някои от които – трудноподвижни. Общият им брой е бил около 60.„Това е отделение за тежко болни хора. Поздравявам персонала за това, което е направил. Спасени са десетки човешки животи. Ситуацията е под контрол.“Заместник-директорът на болница „Пирогов“ проф. Николай Габровски уточни, че причината за инцидента се изяснява. „По принцип голяма част от болните в това отделение са на кислородна терапия, така че там е нормално да има повишени нива на кислород.Най-важното е, че при наличие на близо 100 души в тази сграда всички към момента са в добро състояние, няма допълнително пострадали извън хората, които са били на мястото на този инцидент.Всички са преместени по други структури и отделения. Болницата продължава да функционира доколкото е възможно при нормален режим. Останалите пациенти са в добро компесирано състояние. Провеждат се допълнителни изследвания на по-тежко болните дали има някакво влияние „, каза още проф. Николай Габровски.По-рано екипи на полицията и пожарната евакуираха пациентите, които се намират в отделението на болницата. Част от тези, които са най-трудно подвижни, бяха изнесени на ръце.На мястото на инцидента има и следователи. По случая е образувано и досъдебно производство.", "date": "2019.11.27", "title": "Двама загинали при взрив и голям пожар в „Пирогов“ "}
{"url": "http://www.cross.bg/blizki-nastaneni-patzienti-1618899.html", "text": "/КРОСС/ След взрива и последвалия пожар в „Пирогов”, спешният институт отваря гореща линия, на която близки на пациенти ще могат да получават информация. Телефонът е , съобщи временно изпълняващият длъжността директор на болницата проф. д-р Николай Габровски. Той призова линията да използват само роднини и приятели на настанени в засегнатото от огъня Второ вътрешно отделение.Медикът увери, че кислородната апаратура, която се е взривила, е нова.При инцидента загинаха двама пациенти – мъже на 55 и 68 години. Техните близки вече са уведомени за трагедията. ", "date": "2019.11.27", "title": "След взрива и пожара: „Пирогов“ открива гореща линия за информация за близки, настанени в болницата"}
{"url": "http://www.cross.bg/plazh-izbori-razhodite-1618900.html", "text": "/КРОСС/ Днес Министерски съвет ще проведе редовното си заседание. Кабинетът се събира веднага след завръщането на делегацията, начело с премиера Борисов, посетила Вашингтон. В САЩ Бойко Борисов се срещна с американския президент Доналд Тръмп.В дневния ред на министрите влиза одобрение на допълнителни разходи по бюджета на вътрешното министерство за настоящата година. Кабинетът ще приеме и годишния доклад за състоянието и развитието на земеделието у нас.В няколко решения, кабинетът ще възложи процедури за концесия на няколко плажа – на плаж „крайморие”, плаж, Приморско-Юг” и плаж „Лозенец”.С друго решение кабинетът ще назначи членове на УС на Държавния фонд за гарантиране устойчивост на държавната пенсионна система.Министърът на финансите Владислав Горанов е внесъл проект на постановление за изменение на постановление № 210 на Министерския съвет от 2019 г. за приемане на план-сметка за разходите по подготовката и произвеждането на първи и втори тур на изборите за общински съветници и кметове. Изборите се проведоха на 27 октомври, а балотажът по места на 3 ноември.За местни избори 2019 бяха отпуснати близо 71 млн. лева, – в сравнение с миналите местни избори, тези са с над 20 млн. лв. по-скъпи на данъкоплатците.", "date": "2019.11.27", "title": "Горанов отчита разходите за местните избори"}
{"url": "http://www.cross.bg/dyshi-tirana-albaniya-1618809.html", "text": "/КРОСС/ Броят на жертвите на опустошителното земетресение в Албания се увеличи до 20 души, според съобщават албанските медии, като се позовават на данни на Министерството на отбраната в Тирана.Земетресението с магнитуд 6,4 беше регистрирано във вторник близо до столицата на Албания, Тирана. Според сеизмолозите, то е било последвано от серия вторични трусове с магнитуд по-голям от 5 по Рихтер. Президентът Илир Мета посети ранените в централната болница в Тирана и нарече ситуацията драматична.  , се казва в публикацията.Влиятелният албански канал Top shannel съобщи, че по неофициални данни, че 21 са загинали.Според албанския премиер Еди Рама спасители от Италия, Гърция, Франция, Турция, Сърбия, Черна гора и се Косово ще участват в издирването на затрупани и бедстващи хора. ", "date": "2019.11.27", "title": "20 станаха жертвите на земетресението в Албания (Обновена) "}
{"url": "http://www.cross.bg/slunchevo-vreme-oblachnostta-1618901.html", "text": "/КРОСС/ Днес над по-голямата част от страната ще преобладава слънчево време с временни увеличения на облачността. Над западната част от Дунавската равнина ще се задържи облачно и мъгливо. След пладне от запад ще започне ново заоблачаване, което през нощта срещу четвъртък ще обхване цялата страна.Такава е прогнозата за времето на Националния институт по метеорология и хидрология.Над  ще преобладава слънчево време. В сутрешните часове на отделни места видимостта ще бъде намалена. Постепенно вятърът ще се ориентира от югоизток, но ще е слаб. Максимални температури на въздуха: 10°-12°. Температурата на мроската вода е 15°. Вълнението на морето ще бъде 2-3 бала.Над  ще преобладава слънчево време с временни увеличения на облачността. След пладне от запад ще започне ново увеличение на облачността. Ще духа до умерен вятър от запад-югозапад, с тенденция на усилване. Максимална температура на височина 1200 метра около 8°, на 2000 метра – около 1°.", "date": "2019.11.27", "title": "Чака ни слънчева сряда"}
{"url": "http://www.cross.bg/vitanov-evropeiiskiya-nego-1618898.html", "text": "/КРОСС/ “Натоварените с огромни очаквания преговори по Пакет „Мобилност“ между Съвета, Европейския парламент и Комисията на този етап завършиха без резултат”, заяви ръководителят на Делегацията на българските социалисти в Европейския парламент Петър Витанов по повод преговорите, които продължиха и през нощта.По думите му през последния един месец е имало огромен натиск, но въпреки него сделката се е провалила.“Връщането на превозното средство, както и други спорни моменти, които присъстват като част от тази сделка, поставиха преговарящите в невъзможност да постигнат споразумение. Очевидно е, че мерките, които целят да изтласкат източноевропейските превозвачи от пазара на товарни превози, не могат да бъдат добра основа за преговори”, обясни Витанов. Според него вчерашните среднощни разговори ясно са доказали, че всеки опит да бъдат силово налагани дискриминационни решения, без разумен подход и взаимен компромис, са обречени на неуспех.“Разбира се, това все още не може да ни успокоява, защото преговорите продължават, но времевият хоризонт остава неясен”, каза още Витанов.", "date": "2019.11.27", "title": "Петър Витанов: Мерките за изтласкване на източноевропейските превозвачи от пазара няма как да са основа за преговори"}
{"url": "http://www.cross.bg/dyshi-tyrtziya-siriya-1618902.html", "text": "/КРОСС/ Кола-бомба уби най-малко 17 души и рани още 20 души в контролирания от Турция регион в Северна Сирия във вторник, съобщи министерството на отбраната на Турция.Атаката е извършена в селището Тал Халаф западно от град Рас ал Айн, който сега е контролиран от турски военни части след започването на офанзивата през октомври.Анкара обвини за атаката кюрдските Отреди за защита на населението (ОЗН), които според Турция са сирийско разклонение на забранената Кюрдска работническа партия (ПКК), която води бунт срещу Турция от 1984 г., заяви министерството на отбраната в Туитър.Базираният във Великобритания Наблюдател за човешки права в Сирия потвърди атаката, но даде по-нисък брой на жертвите, казвайки, че 11 души – включително поне трима цивилни – са били убити. Но в информацията се допълва, че броят на жертвите може да продължи да расте поради тежките наранявания на някои от засегнатите.", "date": "2019.11.27", "title": "17 загинаха при атентат в Сирия край турската граница"}
{"url": "http://www.cross.bg/ryse-miliona-sever-1618934.html", "text": "/КРОСС/ Електроразпределение Север, част от групата ЕНЕРГО-ПРО Варна, инвестира 6 милиона лева в обновяване и развитие на електроразпределителната мрежа на територията на област Русе през 2019 година. До момента са реализирани проекти на стойност 4,3 милиона лева, от които 2 милиона са в община Русе.Предстои до края на годината да бъдат финализирани дейности за още 1,7 милиона в изграждане на съоръжения, подмяна на електромери и изнасяне на електромерни табла.През 2019 година компанията продължава да влага средства в развитие, обновяване и модернизация на електроенергийната инфраструктура като важна предпоставка за привличане на нови инвестиции в областта.В началото на годината беше завършен последният етап от проекта за изграждане на нова възлова станция Изток Русе, който стартира през 2018 г.Извършена е рехабилитация на подстанция Левента, обновени са ключови електропроводи средно напрежение, свързващи подстанции на територията на общината, подновени са въздушни и кабелни линии ниско напрежение. Обновено е оборудването на възлова станция Гара Бяла и е изградена телемеханика, която позволява дистанционно управление на съоръжението и значително скъсява времето за реакция при възникване на аварии. Предприетите мерки осигуряват по-надеждно електрозахранване на домакинствата и бизнеса в областта и създават условия за присъединяване на нови клиенти към електроразпределителната мрежа.Електроразпределение Север АД притежава лицензия за дейността разпределение на електрическа енергия. Лицензионната територия на дружеството е с размер от близо 30 000 кв. км и обхваща 9 административни области в Североизточна България - Варна, Велико Търново, Габрово, Добрич, Разград, Русе, Силистра, Търговище и Шумен. ЕРП Север управлява и поддържа електроразпределителна мрежа с обща дължина от 42 626 км и 26 подстанции.", "date": "2019.11.27", "title": "ЕРП Север инвестира 6 милиона лева в електроразпределителната мрежа в област Русе през 2019 г."}
{"url": "http://www.cross.bg/sv-prepodobni-teodosiii-turnovski-1618874.html", "text": "/КРОСС/ Преподобният Теодосий Търновски бил ученик на преп. Григорий Синаит, основателят на исихасткото учение. В пост и молитва се подвизавал в Келифарската гора край В. Търново, дето основал манастир и просветна школа. Изобличил ересите при църковните събори при цар Иван Александър. Отишъл да посети съученика си патриарх Калист в Цариград, починал в 1363 година.", "date": "2019.11.27", "title": "Св. преподобни Теодосий Търновски"}
{"url": "http://www.cross.bg/oktomvri-grazhdani-drygi-1618935.html", "text": "/КРОСС/  Пътуванията на български граждани в чужбина през октомври 2019 г. са 473.3 хил., или с 4.1% над регистрираните през октомври 2018 година.Увеличение на пътуванията на български граждани в сравнение със същия месец на предходната година е отчетено към: Сърбия - с 12.1%, Турция - с 9.0%, Република Северна Македония - с 5.3%, Германия - с 4.7%, Австрия - с 4.1%, Румъния - с 3.7%, Гърция - с 0.2%, и други. Същевременно намаляват пътуванията на български граждани към: Унгария - с 9.0%, Франция - с 4.6%, Италия - с 1.5%, Белгия - с 0.6%, и други.В сравнение с октомври 2018 г. e регистрирано увеличение по всички наблюдавани цели: „почивка и екскурзия“ - с 8.1%, „служебна“ - с 2.8%, и „други“ - с 2.6%. Най-голям относителен дял от общия брой пътувания на български граждани в чужбина през октомври 2019 г. формират пътуванията с други цели (гостуване, обучение, посещение на културни и спортни мероприятия) - 44.0%, следвани от тези със служебна цел - 28.7%, и с цел почивка и екскурзия - 27.3%.През октомври 2019 г. най-голям брой пътувания на български граждани са осъществени към: Турция - 115.9 хил., Гърция - 100.4 хил., Сърбия - 36.5 хил., Румъния - 34.9 хил., Република Северна Македония - 26.6 хил., Германия - 26.6 хил., Австрия - 16.6 хил., Обединеното кралство - 16.3 хил., Италия - 15.1 хил., Испания - 12.6 хиляди.През октомври 2019 г. посещенията на чужденци в България са 766.4 хил. (табл. 2 от приложението), или с 3.7% повече в сравнение с октомври 2018 година.Увеличение е регистрирано при пътуванията по всички наблюдавани цели: „почивка и екскурзия“ - с 6.4%, „други“ (вкл. гостувания и транзитни преминавания) - с 2.2%, и „служебна“ - с 2.2%. Транзитните преминавания през страната са 28.8% (220.4 хил.) от всички посещения на чужденци в България.От общия брой чужденци, посетили България през октомври 2019 г., делът на гражданите от Европейския съюз е 52.2%, или с 2.6% по-малко в сравнение със същия месец на предходната година.Намаляват посещенията на граждани от Полша - с 32.7%, Италия - с 19.7%, Нидерландия - с 11.7%, Белгия - с 10.9%, Германия - със 7.1%, и други. Същевременно се увеличават посещенията на граждани от Обединеното кралство - с 10.2%, Австрия - с 8.2%, Гърция - с 3.2%, Румъния - с 1.5%, и други.Посещенията на граждани от групата „Други европейски страни“1 нарастват с 9.8%, като най-голямо е увеличението на посещенията на граждани от Турция - със 17.8%.През октомври 2019 г. преобладава делът на посещенията с други цели - 45.4%, следвани от посещенията с цел почивка и екскурзия - 35.8%, и със служебна цел - 18.8% . ", "date": "2019.11.27", "title": "НСИ: Пътуваме повече в чужбина"}
{"url": "http://www.cross.bg/bulgariya-voiina-purvata-1618875.html", "text": "/КРОСС/  - Марк Аврелий назначава сина си Комод за съимператор, с което прекъсва системата на осиновените императори в Римската империя. - Папа Урбан II благославя по време на Събора в Клермон провеждането на Първи кръстоносен поход. - Петър I създава морска пехота в Русия. - Армията на Наполеон Бонапарт преминава беларуската река Березина на път за овладяване на Русия. - Подписан е Александрийският договор, по силата на който Египет се отказва от Сирия. - Алфред Нобел прави завещание, с което неговото състояние отива във фонд за Нобелова награда. - Започва кампания за масово привличане на европейски емигранти в Западна Канада. - Учредена е международната еврейска организация „Джойнт\". - Първата световна война: България в Първата световна война: Първа софийска дивизия овладява румънския град Гюргево. - Създадена е Украинска академия на науките под ръководството на Владимир Вернадски. - Министър-председателят на България Александър Стамболийски подписва Ньойския договор. - Потапяне на френския флот в Тулон. - Съветският ръководител Никита Хрушчов поставя искане пред западните държави за демилитаризация на Западен Берлин и даването му на статут на свободен град. - Съставено е ново правителство на Народна република България, начело с първия секретар на ЦК на БКП Тодор Живков. - Космическа програма на СССР: Космическият апарат Марс 2 достига повърхността на Марс, но не успява да кацне на планетата, а пада на повърхността ѝ. - Колумбийски пътнически самолет Боинг 747 катастрофира край Мадрид, загиват всичките 183 души на борда. - Съветът за сигурност на ООН приема резолюция, с която да се започнат операции по мироопазване в Югославия. - Във Франция е извършена първата трансплантация на части от лицето. ", "date": "2019.11.27", "title": "27 ноември в историята"}
{"url": "http://www.cross.bg/video-https-danailov-1618915.html", "text": "/КРОСС/ Поклон пред паметта на Мастера, както го наричаха неговите ученици. Той може и да е на небето, но ролите му и сърцето му все още тупти сред хората, които го обичаха.Стефан Данаилов не е роден в Твърдица, но повечето българи мислят, че е така…заради песента. \n\t\t\t\t\t Иначе той е роден на 9 декември 1942 г. в София. Мечтае да стане моряк в гражданския флот, защото морето винаги го е привличало, макар че няма „морска“ кръв.Като дете участва в игралния филм „Следите остават“ (1956). Докато е в казармата, смята да кандидатства история. През 1963 г. Данаилов е приет в НАФИЗ (тогава ВИТИЗ) „Кръстьо Сарафов“ в класа по актьорско майсторство на проф. Стефан Сърчаджиев.Той ще остане завинаги в сърцата на хората с култовите си роли и реплики. Ето някой от тях.Майор Деянов ще остане завинаги в сърцата на по-възрастните израснали със сериала. \n\t\t\t\t\t Ще се запомнят и култовите му реплики от този филм като: „Оу, знаеш ли, че имаш страшни очи“. \n\t\t\t\t\t  На доктор всичко се показва, а на съпруг нищо не се казва.— И на инструктор не се отказва.“ — диалог между Стефан Данаилов и Невена Коканова в “Дами канят”Вземи ме лодкарю на твоята ладия лека. – “Дами канят”.  \n\t\t\t\t\t  \n\t\t\t\t\t  \n\t\t\t\t\t  И още култови реплики от интервюта:", "date": "2019.11.27", "title": "Култови реплики и образи на Стефан Данаилов (Видео)"}
{"url": "http://www.cross.bg/slavata-slychaiinost-yspehut-1618873.html", "text": "/КРОСС/ \"Славата е дим, успехът - случайност! Единственото сигурно нещо тук, на земята, е неизвестността.\"Марк Твен", "date": "2019.11.27", "title": "Славата е дим, успехът - случайност!"}
