{"url": "http://www.cross.bg/pytin-dekemvri-vreme-1621068.html", "text": "/КРОСС/ Руският президент Владимир Путин премина Кримския мост с влак по новооткритата железопътна линия от Керч до Таман. По този начин държавният глава всъщност откри движението по тази железопътна линия, предаде ТАСС.В това пътуването Путин бе придружен от служители, с които проведе кратък разговор. Качил се на влака, държавният глава се отправи към кабината на водача и прекара в нея известно време. След това президентът се премести в един от вагоните, където разговаря с работници, ангажирани в изграждането на моста.Кримският мост - най-дългият в Русия и Европа, свързва Керченския полуостров (Крим) с полуостров Таман (Краснодарска област). Той осигурява непрекъснати транспортни връзки между Крим и други региони на Русия, отбеляза ТАСС.Частта от моста за леки автомобили беше пусната през май 2018 г., превоза на стоки по него започна по-късно, през есента на същата година. Планирано е движението на товарните влакове да бъде отворено през юни 2020 г.На 27 декември 2014 г. властите в Киев наредиха прекъсването на влаковете между Симферопол, Севастопол и градовете на Украйна, Русия, Беларус и Полша. В Крим остана в действие само крайградски железопътен транспорт.Изграждането на железопътната линия през Керченския проток официално приключи на 18 декември 2019 г. Предвижда се до 24 декември съоръжението да бъде предадено - експлоатацията на железницата ще бъде осъществявана от Кримските железници.Първият пътнически влак ще пресече Керченския проток по новата жп линия на 25 декември. Първият влак от Санкт Петербург до Севастопол е потеглил в 14:00 часа московско време на 23 декември, като ще пътува 43 часа и 25 минути.Днешният ден е важен за Крим, Севастопол, за цяла Южна Русия, както и за цялата ни страна, защото, разбира се, инфраструктурни съоръжения като този грандиозния мост, който сте изградили, ще повлияят на цялата икономика, каза президентът, цитиран в съобщение на Кремъл.Путин обаче напомни, че \"не го започваме отначало, а възстановяваме, защото за първи път движението между Санкт Петербург, а първият влак ще бъде Санкт Петербург - Севастопол, беше организирано преди 145 години. И в цялата история на руската държава, през последните години това движение е прекъсвано само три пъти: по време на Октомврийската революция от 1917 г., след това по време на Великата отечествена война и през 2014 година. Възстановихте го. Те възстановиха обаче различен, но надежден, силен маршрут. Поздравявам ви за това. Това е голямо събитие\", обърна се Путин към изпълнителите на проекта.\"И знаете ли, какво още е важно: важно е не само, че след отварянето на автомобилния маршрут по моста милиони коли вече са преминали, а и това, че следващата година ще бъдат превозвани милиони пътници. И това, разбира се, също е голямо събитие: догодина се очаква да бъдат превозени около 14 милиона пътници и около 13 милиона тона товари\", каза още Путин. ", "date": "2019.12.23", "title": "Владимир Путин откри жп линията по Кримския мост"}
{"url": "http://www.cross.bg/arrle-ppez-ompaniyata-1621063.html", "text": "/КРОСС/ Аррlе имa ceĸpeтeн eĸип, paбoтeщ пo caтeлитнa тexнoлoгия, ĸoятo тexнoлoгичният гигaнт щe мoжe дa изпoлзвa зa пpeдaвaнe нa интepнeт ycлyги диpeĸтнo нa ycтpoйcтвaтa бeз пoмoщтa нa бeзжични мpeжи, пишe Вlооmbеrg.Eĸипът e cъcтaвeн oт oĸoлo дyзинa инжeнepи, ĸoитo ca paбoтили в oблacттa нa aepoĸocмoнaвтиĸaтa, caтeлитнoтo и aнтeннo пpoeĸтиpaнe, ĸaтo цeлтa e peзyлтaтитe oт нeгo дa бъдaт внeдpeни в paмĸитe нa 5 гoдини. Πpoeĸтът e вce oщe в нaчaлeн eтaп и нe ce знae дaли щe бъдe зaвъpшeн, нo cъдeйĸи пo интepeca нa изпълнитeлния диpeĸтop - Tим Kyĸ ĸъм нeгo, ce cмятa, чe тoй e пpиopитeтeн зa ĸoмпaниятa.Eĸипът ce pъĸoвoди oт бившитe aepoĸocмичecĸи инжeнepи - Maйĸъл Tpeлa и Джoн Фeнyиĸ, ĸoитo ca пoмaгaли зa pъĸoвoдcтвoтo нa ĸoмпaния зa caтeлитни изoбpaжeния Ѕkуbох Іmаgіng, ĸoятo пpeз 2014 г. e пpoдaдeнa нa Gооglе. Te ca oтгoвapяли зa cпътниĸoвитe и ĸocмичecĸитe ĸopaби нa ĸoмпaниятa, ĸaтo пpeз 2017 г нaпycĸaт, зa дa paбoтят пo инициaтивaтa нa Аррlе.Kъм мoмeнтa cмapтфoнитe имaт няĸoлĸo възмoжнocти зa cвъpзвaнe - чpeз мoбилни oпepaтopи, Wі-Fі мpeжи, GРЅ и пoдoбни cиcтeми зa глoбaлнo пoзициoниpaнe. C нoвия cи пpoeĸт, Аррlе плaниpa дa cъздaдe чeтвъpти тип вpъзĸa, ĸoятo ĸoмпaниятa дa ĸoнтpoлиpa.Πpeдпoлaгa ce, чe c тexнитe caтeлили, іРhоnе ycтpoйcтвaтa щe мoгaт дa ce cвъpзвaт пoмeждy cи и cъc cъpвъpитe нa ĸoмпaниятa, зaoбиĸaляйĸи oбичaйнитe ĸaнaли зa ĸoмyниĸaция.Чpeз нoвaтa тexнoлoгия щe мoжe дa ce пpaви и пo-пpeцизнo пpocлeдявaнe нa тeлeфoнитe, ĸoeтo щe дaдe възмoжнocт зa пo-cъвъpшeнo ĸapтoгpaфиpaнe и нoви фyнĸциoнaлнocти.Бaзиpaнaтa в Kyпepтинo, Kaлифopния ĸoмпaния e paзшиpилa бюджeтa cи зa нayчни изcлeдвaния и paзвитиe, ĸaтo e изpaзxoдилa 16 млpд. дoлapa пpeз фиcĸaлнaтa 2019 г., ĸoeтo e yвeличeниe c 14% cпpямo пpeдxoднaтa гoдинa. Eднa oт ocнoвнитe цeли ѝ цeли e дa внeдpи пoвeчe тexнoлoгия зaд пpoдyĸтитe cи, зa ĸoeтo щe пoмoгнaт caтeлититe.Аррlе нe ca eдинcтвeнитe c тaĸивa aмбиции.Oт Аmаzоn cъщo oбявиxa cвoя плaн дa paзпoлoжaт нaд 3000 caтeлитa. Имa oбaчe и мнoгo ĸoмпaнии, ĸoитo вeчe ce пpoвaлиxa. Іrіdіum LLС пoдaдe зaявлeниe зa зaщитa oт фaлит пpeз 1999 г., a Теlеdеѕіс изocтaви плaнa cи \"интepнeт oт нeбeтo\" пpeди пoвeчe oт дeceтилeтиe. Fасеbооk, ЅрасеХ и Аmаzоn cъщo пoлaгaт ycилия в тaзи пocoĸa, нo вce oщe нe e ocъщecтвeн пeчeлившия бизнec мoдeл. ", "date": "2019.12.23", "title": "Аррlе имa ceĸpeтeн eĸип, paбoтeщ пo нoвa caтeлитнa тexнoлoгия"}
{"url": "http://www.cross.bg/vinetki-hora-podpomagane-1621064.html", "text": "/КРОСС/ До април 2020 г. изтичат над 200 000 безплатни винетки за хора с увреждания, съобщиха от Агенцията за социално подпомагане.Право на безплатна едногодишна е-винетка имат хора с над 50% намалена работоспособност, както и семейства, които отглеждат деца с трайни увреждания. Правото е за един автомобил с мощност на двигателя до 160 конски сили.Над половината безплатни винетки изтичат през януари 2020 г. Общо 242 080 са е-винетките, предоставени през 2019 г. на хора с увреждания. Стойността им е над 23 млн. лв. и са за сметка на бюджета на АПИ.Проверка за срока на валидност на е-винетките, отпуснати чрез Агенцията за социално подпомагане, може да бъде направена на сайта на АПИ api.bg и на сайта bgtoll.bg. Директният линк за проверка е https://check.bgtoll.bg.От Агенцията препоръчват заявленията за подновяването на безплатните винетки да бъдат подавани, когато наближи крайната дата на валидността им.Правоимащите за безплатна винетка, трябва да подадат заявление в дирекция \"Социално подпомагане\" по настоящ адрес - лично, с писмо или по електронен път с електронен подпис. Социалните служби обработват документите в 7-дневен срок. Агенцията за социално подпомагане изпраща всекидневно обработените заявки на Агенция \"Пътна инфраструктура\", която издава е-винетката в рамките на следващия работен ден.При прехвърляне на собствеността на пътното превозно средство, смяна на регистрационните табели или бракуване на автомобила, например, безплатната е-винетка не следва автомобила.При подобни случаи хората, които имат право на безплатна електронна винетка, трябва до три работни дни да уведомят АПИ, за да получат нова безплатна винетка до изтичането на валидността на първата.", "date": "2019.12.23", "title": "До април 2020 г. изтичат над 200 000 безплатни винетки за хора с увреждания"}
{"url": "http://www.cross.bg/kybik-godina-voda-1621071.html", "text": "/КРОСС/ Водата ще поскъпне в почти цялата страна от 1 януари. Това стана ясно след закрито заседание на КЕВР, на което беше взето окончателно решение за цените, влизащи в сила след седмица.С решението са коригирани цени на ВиК услугите на операторите в 24 области на страната, като актуализираните цени на ВиК услугите влизат в сила от 1 януари 2020 година.От следващата година столичани от следващата година за кубик вода ще плащат по 2,76 лева, което представлява увеличение със 7 на сто.Най-голямо е увеличението в Кърджали - с 9,7% до 2,61 лева за кубик, а най-малко е повишението в Пловдив - с 0,5% до 2,22 лв. за един кубик вода.Шумен остава сред градовете с най-скъпа цена на водата. Досега за кубик вода шуменци плащаха по 3,40 лв., като от следващата година ще струва 3,54 лв.Във Варна водата от 1-ви януари 2020 година ще струва 3,21 лв., в Русе – 3,15 лв., в Бургас – 3,08 лв., в Ямбол – 3,03 лв., във Враца – 3,27 лв., в Добрич – 3,45 лв., във Видин – 2,54 лв., в Габрово – 2,71 лв., в Плевен – 2,88 лв., в Благоевград – 2,35 лв., в Стара Загора – 3,01 лв., в Ловеч – 3,16 лв..Перничани също ще плащат по-скъпа вода въпреки водния режим в града - по 2,42 лева за кубик вода (повишение с 3,7%).Намалени на цената на водата ще има само в Разград - понижение с 5% до 3,67 лв. за един кубик.Междувременно стана ясно, че Комисията за енергийно и водно регулиране (КЕВР) започва извънредна проверка в \"Топлофикация – Велико Търново\" АД заради проблемите с топлоснабдяването в града през декември.Председателят на КЕВР доц. Иван Иванов е изпратил писмо с искане за предоставяне на информация за причините за нарушеното топлоснабдяване и за предприетите от дружеството мерки за възстановяване на предоставяната услуга.На топлофикационното дружество ще бъде извършена извънредна проверка с цел установяване на причините за проблемите с топлоснабдяването, както и за предприетите мерки.След приключване на проверката КЕВР ще изготви доклад за резултатите от нея, които ще бъдат публично обявени.", "date": "2019.12.23", "title": "КЕВР реши: Водата ще поскъпне в почти цялата страна от 1 януари"}
{"url": "http://www.cross.bg/ispaniya-partiya-reshenie-1621067.html", "text": "/КРОСС/ Испания се присъедини към Полша, като стана втората страна тази седмица, която твърди, че може да пусне ЕС на фона на нарастващият гняв от властта, с която Брюксел държи страните членки, съобщава \"Експрес.юкТретата най-голяма партия на Vox е под огромен натиск да подкрепи испанската версия на референдума за Брекзит, след нарастващ гняв от решение на съда на ЕС. Лидерът на партията заяви, че съдът на ЕС отменя испански съдебни решения, което унижава страната и нейния суверенитет.В четвъртък върховният съд на ЕС постанови, че задържаният каталунски сепаратистки лидер има парламентарен имунитет. Ориол Жункерас е затвора в Испания след нелегален референдум за независимост. Въпреки това, през май той бе избран за евродепутат.Яростна реакция сред испанците доведе до призиви за Spaxit - излизането на Испания от Европейския съюз. Лидерът на Vox Сантяго Абаскал критикува съдиите в Люксембург, които постановиха, че осъденият от Испания Жункерас трябва да бъде освободен.Той обясни, че Испания \"не трябва да се съобразява\" с решението на Съда на ЕС и страната трябва да отвърне на \"тази намеса\" и \"няма да приеме повече унижения\".По-късно Абаскал пише в \"Туитър\": \"Испания както и другите страни не трябва да се придържа към никакво решение на онези, които нападат нашия суверенитет и сигурност\". Vox използва хаштаг EspañaLoPrimero - Испания на първо място.Vox има 52 места в парламента след последните избори и е третата по големина партия в Испания. Партията призовава за връщане на правомощия от Брюксел към националните правителства, но все още не е подкрепила публично Spaxit.Според \"Дейли телеграф\" крайнодясната партия е подложена на натиск, за да предприеме кампания за референдум за излизане от ЕС.Възмущението в Испания е само няколко дни, след като Върховният съд на Полша предупреди, че страната може да напусне ЕС заради предложенията си за съдебна реформа. Предложенията биха позволили на съдии да бъдат уволнени, ако поставят под въпрос съдебните реформи на правителството.Съдиите от Върховния съд писаха, че предложенията застрашават първостепенността на правото на ЕС.\"Противоречията между полското и европейското законодателство по всяка вероятност ще доведат до намеса на институциите на ЕС по отношение на нарушаване на договорите на ЕС и в дългосрочен план ще доведат до необходимостта от напускане на Европейския съюз.\"", "date": "2019.12.23", "title": "Испания следва Полша в заплахите си да напусне ЕС"}
{"url": "http://www.cross.bg/durvo-rysiya-koledno-1621069.html", "text": "/КРОСС/ В град Грозни, столицата на Чеченската република, повечето от жителите са мюсюлмани. Огромно коледно дърво грее точно до джамията \"Ахмад Кадиров\" (една от най-големите в Русия). На традиционен коледен базар се продават подаръци, а децата се забавляват в увеселителния кът.Това е Улан Уде, столицата на Бурятия, един от будистките региони на Русия. На главния площад блести коледно дърво (кръстено на Владимир Ленин, лидер на болшевиките и заклет атеист).Разбира се, нито будистите, нито мюсюлманите празнуват Коледа, но, ако посетите Русия през декември, ще бъдете заслепени от светлините на коледните елхи навсякъде. И те не са разположени само отвън - според анкета 82% от всички руснаци украсяват елха у дома (общо над 90% от хората имат коледна украса в домовете си).Традицията да се украсяват елхи идва в Русия от Европа в началото на XVIII в., след \"европейската обиколка\" на цар Петър Велики: той заповядва да се украсява коледно дърво (руснаците тогава празнуват Коледа като католиците - на 25 декември) и Нова година да се празнува на 1 януари. Това обаче става популярно най-вече сред германската диаспора в Санкт Петербург до средата на XIX в., когато първата празнична елха е поставена на сегашната Московска ЖП гара. Хората я харесват и започват да си украсяват свои вкъщи! Дори най-известният руски балет от Пьотър Чайковски, \"Лешникотрошачката\", се поставя \"под коледното дърво\".След Революцията болшевиките се опитват да заменят (\"буржоазните\") религиозни празници със съветски. През 30-те години на миналия век те започват да организират новогодишни партита за съветските деца, които на руски език се наричат ​\"ёлки\" (коледни елхи). Тези \"ёлки\" обикновено включват представление с Дядо Мраз (руският Дядо Коледа) и Снежанка, много интересни занимания и сладки подаръци. Новата традиция бързо се разпространява в Съветския съюз. Така коледното дърво се превръща в новогодишно дърво за руснаците, а Нова година е все още най-чаканият празник за всички хора в Русия (и бившите съветски републики).Александра Карлинская от Москва е отгледана в нерелигиозно семейство, в което Нова година винаги е била много важен празник.\"В края на декември тържествено украсявахме елхата с майка ми, приготвяхме вкусна храна и канехме гости. Когато бях дете всичко това беше магическо - като в американските филми\". Преди няколко години тя започва да следва кашрут (храни, които евреите могат да ядат според еврейския закон) и отбелязва някои еврейски празници.\"Все пак не планирам да се откажа от елхата, мандарините и шампанското на 31 декември!\" За нея тази традиция не е свързана с никакви религиозни предписания, а просто \"причина да се събереш с близки хора, да си размените подаръци и да се забавлявате!\" За Джордж Питчхадзе - с грузински и израелски корени, празничното дърво \"е свързано с Коледа толкова, колкото с Ханука - и често го наричаме храст за Ханука\".Официалните зимни празници днес в Русия, отбелязващи се в цялата страна, са от 1 до 8 януари (включително православната Коледа на 7 януари). Въпреки това в някои региони, където повечето местни жители са неправославни християни, има допълнителни официални религиозни празници.Например в Бурятия, Тува, Република Алтай и Калмикия местните жители празнуват будистката Нова година, наречена Цагаан Сар (обикновено през февруари). В мюсюлманските Чечения, Башкортостан и Татарстан почиват и на Рамазан байрам и Курбан байрам. И въпреки това всички те все още украсяват коледно (или всъщност новогодишно) дърво у дома.И още по-интересното е, че всеки различен руски регион има свой Дядо Мряз – белобрад старец в интересен костюм, който носи подаръци. В Татарстан той се нарича Киш Бабай, в Бурятия - Сааган Убугун, а в Якутия - Ехее Гюл.\"За мен няма връзка между която и да било религия и новогодишното дърво. Това е просто символ на новата година и празник за децата\", казва мюсюлманинът Мунир Минибаев от Уфа, Башкортостан. \"Това е традиция от съветски времена, когато не се деляхме по религии.\" Той казва, че в Башкортостан е обичайно хората от различни изповедания да се женят помежду си и, разбира се, да празнуват заедно. ", "date": "2019.12.23", "title": "Защо коледното дръвче в Русия не е коледно?"}
{"url": "http://www.cross.bg/godina-minata-rabotnitzite-1621054.html", "text": "/КРОСС/ Една година и 3 месеца не са получавали заплати работниците от мангановата мина „Оброчище“, която е отдадена на концесия на дружеството „Евроманган“. След една седмица без ток, днес електрозахранването в мината е възстановено, но рудникът е започнал да се наводнява.Близо 80 са работниците, които не са получавали заплати от месец септември миналата година. Част от тях са подали молби за напускане, но и това се оказва проблем, каза инж. Величко Станчев, който е назначен като охрана на труда:\"Нямам връзка с управителното тяло, с ръководния състав. Аз и да отида до там, няма кой да намеря да ми попълни документите, при кой да си пусна молбата, да получа заповед за освобождаване. Доколкото знам от колегите, които отводняват в момента, рудникът е със спрян ток. Предполагам, че водата започва да пълни галериите\". Административният мениджър Тереза Данкова отказа да обясни защо е спрян токът в мината и не са изплатени заплатите на работниците. Тя подчерта, че мината е частна собственост - на \"Евроманган\".Проблемите в единствената манганова мина в България продължават повече 2 години. Реално добивът е спрян през 2017-а година, а от началото на тази година е заведено и дело за обявяването на мината в несъстоятелност.В момента близо 10 са служителите, които все още ходят на работа там.", "date": "2019.12.23", "title": "Повече от година без заплати в мина „Оброчище“"}
{"url": "http://www.cross.bg/yanyari-voda-haskovo-1621053.html", "text": "/КРОСС/ След 3-годишна криза с водата на Хасково, която е забранена за пиене и готвене, има вероятност през януари в чешмите да потече чиста вода. От общината съобщиха, че алтернативни съоръжения, които струваха два милиона лева, вече са изградени и се правят изследвания за наличието на уран.Последните 4 кладенеца за питейна вода в Хасково вече са получили акт 16, съобщи кметът Станислав Дечев и добави:„С дата 11 декември мина държавната приемателна комисия, с което бяха приети и последните 4 обекта. Вече подготвяме документи, за да ги предадем от страна на общината към Асоциацията по ВиК, след което те вече могат да бъдат предоставени на оператора по ВиК за стопанисване“.Всичките 8 кладенеца и 2 водопровода, за които правителството отпусна 2 млн. лв., са завършени и готови за експлоатация. Предстои да бъде изследвана водата за наличие на уран. Ако пробите са добри, се очаква забраната за ползването й да падне през януари.", "date": "2019.12.23", "title": "Възможно е през януари в чешмите в Хасково да потече чиста вода"}
{"url": "http://www.cross.bg/yanyari-chrez-baleten-1621055.html", "text": "/КРОСС/ През януари, любителите на балетното изкуство ще могат да видят балетния шедьовър „Баядерка”, който чрез прекрасната музика на композитора Лудвиг Минкус и хореографията на Мариус Петипа пренася зрителя в древна Индия и разказва по въздействащ начин чрез музика и танц историята за пламенната любов между баядерката Никия и смелия воин Солор. В неговия образ на софийска сцена гостува звездата на Мариинския театър в Санкт Петербург и носител на Първа награда на Международния балетен конкурс във Варна - Кимин Ким. Роденият в Сеул артист е носител на редица международни отличия.  Освен в Русия той участва активно и в постановки на Американския балетен театър, във Виенската опера / Wiener Staatsoper/, Кралската опера в Осло, където  през септември 2019 той си партнира в „Баядерка” с нашата примабалерина Марта Петкова. Нея публиката ще види в ролята на Никия. В спектакъла на 18 януари от 19 часа зрителите ще имат възможност да се насладят и на изпълненията на Венера Христова, Александър Александров, Росен Канев и Румен Бонев. Диригент е Борис Спасов.", "date": "2019.12.23", "title": "Любителите на балетното изкуство ще могат да видят шедьовъра  „Баядерка” през януари"}
{"url": "http://www.cross.bg/basketbol-miliona-dolara-1621056.html", "text": "/КРОСС/ Колосите в европейския футбол Барселона, Реал (Мадрид) и Ювентус плащат най-големите заплати в спорта, сочи глобалното проучване на уебсайта sportingintelligence.com. Каталунците са начело на списъка със средно по 12,2 милиона долара на играч, но сумата е значително по-малка от миналогодишната от 13,7 милиона, с която отново водеше класацията.Барса отново е начело най-вече заради заплатата на Лионел Меси, която възлиза на над 65 милиона долара. Реал пък запази второто си място с 11, 1 милиона, а Ювентус скочи от девето до трето място с 10.1 милиона. Останалите футболни отбори в топ 20 са Пари Сен Жермен с 12-о място и Манчестър Сити с 13-о.Проучването включва годишните заплати на футболистите без бонуси за подпис, представяне и други.Отбори от НБА допълват останалите седем позиции в топ 10 и заемат 15 места от челните 20. През 2017 година Оклахома Сити, Кливланд и Голдън Стейт плащаха най-големите заплати в баскетбола, а през миналата три отбора преминаха границата от 10 милиона долара за заплати годишно. Сега Портланд заема четвърто място в общото класиране с 10.4 милиона долара годишно, Голдън Стейт е пети с 10.28 милиона, а Оклахома Сити е шести с 9.83 милиона.Най-много места в класацията изкачи отборът от Националната футболна лига (НФЛ) Бъфало Билс. Франчайзът в американския футбол скочи от 152-о до 92-о място, а Атланта Фалкънс се придвижи от 123-а до 64-а позиция.Изследването включва 350 отбора от 18 първенства, 12 страни, 8 спорта, 10 070 спортисти и 22.6 милиарда долара в заплати.1. Барселона (футбол) - 12 284 555 долара2. Реал (футбол) - 11 154 6923. Ювентус (футбол) - 10 106 6474. Портланд Трейъл Блейзърс (баскетбол) - 10 0398285. Голдън Стейт Уориърс (баскетбол) - 9 9218926. Орландо Меджик (баскетбол) - 9 475 7577. Оклахома Сити Тъндър (баскетбол) - 9 432 0728. Денвър Нъгетс (баскетбол) - 9 311 9439. Маями Хийт (баскетбол) - 9 298 57910. Кливланд Кавалиърс (баскетбол) - 9 207 15711. Хюстън Рокетс (баскетбол) - 9 160 61212. Пари Сен Жермен (футбол) - 8 934 22013. Манчестър Сити (футбол) - 8 734 37514. ЛА Клипърс (баскетбол) - 8 668 80515. Филаделфия 76-ърс (баскетбол) - 8 621 80016. Вашингтон Уизърдс (баскетбол) - 8 500 33017. Детройт Пистънс (баскетбол) - 8 474 59418. Шарлът Хорнетс (баскетбол) - 8 282 38619. Минесота Тимбъруулвс (баскетбол) - 8 271 51720. Милуоки Бъкс (баскетбол) - 8 168 508.", "date": "2019.12.23", "title": "Барселона, Реал и Ювентус плащат най-големите заплати в спорта"}
{"url": "http://www.cross.bg/ydostoi-dluzhnostta-zvaniya-1621057.html", "text": "/КРОСС/ На 27 декември, петък, от 10.30 часа президентът и върховен главнокомандващ Въоръжените сили Румен Радев ще удостои военнослужещи с висши военни звания на церемония в Гербовата зала на „Дондуков“ 2.Със свой указ президентът назначава полковник Юлиян Радойски на длъжността началник на Висше военновъздушно училище „Георги Бенковски“ и ще го удостои с офицерско звание „бригаден генерал“.Държавният глава освобождава от длъжността командир на „68 бригада „Специални сили“ бригаден генерал Явор Матеев и го назначава на длъжността командир на „Съвместното командване на специалните операции“. Президентът ще го удостои с висше офицерско звание „генерал-майор“.", "date": "2019.12.23", "title": "Президентът и върховен главнокомандващ Въоръжените сили ще удостои български военнослужещи с висши военни звания"}
{"url": "http://www.cross.bg/brad-chast-shaiilo-1621060.html", "text": "/КРОСС/ Тези срещи са част от дълго провежданите преговори за попечителство и визитации, които актьорът наскоро финализира с бившата си съпруга Анджелина Джоли. Дълги години образът, който семейство Джоли-Пит извикваше в съзнанието на многобройните им фенове, беше на щастливите Брад и Анджелина, заобиколени от техните общо шест деца. След публичната им раздяла обаче в публичното пространство започнаха да циркулират слухове, че Пит не се разбира еднакво добре с всички малки членове на звездното семейство, особено що се отнася до Мадокс, който е част от живота на Джоли преди тя да се обвърже с вече бившия си съпруг. От друга страна обаче медиите подчертават, че новата ситуация е много трудна за Шайло, която е особено близка със своя известен баща.Последните новини донякъде потвърждават подобни спекулации – според анонимни източници този месец Брад Пит е отбелязал своя 56-и рожден ден заедно с Шайло и близнаците Нокс и Вивиан, докато другите му три деца -  Мадокс, Пакс и Захара по една или друга причина не са присъствали. Пит нарочно е избрал да прекара празника в къщата си в Холивуд, за да не привлича излишно внимание. Очаква се Шайло и близнаците също да прекарат и Коледа в компанията на Брад, но отново според слуховете разрешенето време ще бъде не повече от четири часа. Наскоро Пит беше забелязан като част от гостите на коледното парти на бившата му съпруга – Дженифър Анистън и свидетели коментират, че той е бил един от първите пристигнали и един от последните, които са си тръгнали от нейното празненство.", "date": "2019.12.23", "title": "Брад Пит прекара своя рожден ден в компанията на три от децата си"}
{"url": "http://www.cross.bg/bufet-atzii-oyato-1621061.html", "text": "/КРОСС/ Любимитe ĸoлeдни пoдapъци нa Уopън Бъфeт вĸлючвaт poĸли, шoĸoлaди и плиĸoвe c пapи. Πoпyляpният инвecтитop и милиapдep oпpeдeлeнo пoлaгa ycилия, ĸoгaтo дoйдaт пpaзницитe, пишe Вuѕіnеѕѕ Іnѕіdеr.\"Bинaги дaвaшe нa вceĸи oт нac пo $10 xил. в 100-дoлapи бaнĸнoти\", ĸaзвa Mepи Бъфeт, ĸoятo бe жeнeнa зa cинa мy Πитъp oт 1980 дo 1993 г. И дoпълвa, чe вeднaгa ca изxapчвaли пoдapъĸa.Koгaтo Бъфeт paзбиpa, чe ceмeйcтвoтo мy xapчи c лeĸa pъĸa пapитe, тoй пpoмeня cтpaтeгиятa. \"Eднa Koлeдa пoлyчиxмe плиĸ c пиcмo oт нeгo. Bмecтo ĸeш, тoй ни пoдapи aĸции нa cтoйнocт $10 000 в ĸoмпaния, oт ĸoятo бeшe ĸyпил aĸции нacĸopo. B пиcмoтo пишeшe или дa ги зaпaзим, или дa ги пpoдaдeм\".Mepи peшaвa, чe aĸциитe cтpyвaт пoвeчe oт $10 000 и зaтoвa ги зaпaзвa. Cлeд ĸaтo тe пocĸъпвaт, тя cлeдвa cтpaтeгиятa и пpeз cлeдвaщитe гoдини. \"Bcяĸa гoдинa ни пoдapявaшe aĸции - нaпpимep нa Wеllѕ Fаrgо - и aз ĸyпyвax oщe oт тяx, зaщoтo знaex, чe щe пocĸъпнaт\".Бъфeт цeни и eфeĸтивнocттa пpи пaзapyвaнeтo. Πpeз 60-тe тoй пoceщaвa мaгaзинa зa poĸли Торрѕ в poдния мy гpaд Oмaxa и дaвa нa cлyжитeлитe cпиcъĸ c paзмepитe нa вcичĸи жeни в живoтa мy, paзĸaзвa caмият тoй.Лeгeндapният инвecтитop изпpaщa и ĸyтии cлaдĸи oт Ѕее'ѕ Саndіеѕ - eднa oт нaй-дoбpитe инвecтиции нa Веrkѕhіrе Наthаwау. ", "date": "2019.12.23", "title": "Какво подарява Уорън Бъфет за Коледа?"}
{"url": "http://www.cross.bg/telefon-obazhdaniya-antoaneta-1621058.html", "text": "/КРОСС/ „Добър ден, имам спешен случай. Задачата ми по математика ме затруднява, а ако не я реша, тати ще ме набие“.Това е едно от първите обаждания, получени на спешния телефон 112, пише „24 часа“. Авторът е третокласник, който е чул от телевизията за въвеждането на номера.Куриозната случка е от началото на юли 2007 г., когато единният спешен телефон е въведен в България. Явно тонът на детето е бил достатъчно убедителен, тъй като служителят, отговорил на обаждането, бързо решил задачата и дори я обяснил на детето.Оттогава до днес на 112 са постъпили стотици хиляди сигнали. При един от тях строител видял как трима апаши задигат техника от обекта, в който работи. Той хукнал след бандитите и разказал на оператора какво се случва. От там го свързали с полицията. Докато мъжът гонил апашите, описал на криминалистите как изглеждат и накъде тичат. След 5 минути те били заловени, а техниката – върната на строителя. Тази случка от 5 март тази година е само една от многото истории, при които телефон 112 помага за залавянето на бандити или предотвратява трагедии.При случай от 2010 г. Пък операторката от Варна Антоанета Иванова спаси живота на цената, която се обадила с намерение да се самоубие заради имотна измама. Разговорът продължил 18 минути, а през това време Антоанета се свързала и с полицията. Майката на жената ѝ благодарила лично, а за действията си тя бе отличена от „24 часа“ в кампанията „Достойните българи“.Днес Антоанета все още работи в центъра на тел. 112 във Варна. Всъщност той е последният от 6-те и с него е постигнато 100% покритие на територията на страната.Идеята за създаване на Единен европейски номер 112 за спешни повиквания е от 1991 г. и е на Европейския съюз. Първите опити за въвеждането му у нас са 6 години по-късно, но са неуспешни. До пробив се стига през 2005 г.Работната група е създадена със заповед на министъра на държавната политика при бедствия и аварии Емел Етем и включва представители на всички министерства. Тяхната концепция е разгледана и приета от Министерския съвет през януари 2006 г.Първият център отваря врати през 2007 г. и обслужва само обажданията в столицата, но бързо мрежата се разраства и покрива територията на цялата страна.Всеки един от центровете може да поеме и обаждания от области, за които не отговаря. Това става автоматично при две хипотези – ако няма свободен оператор или при техническа авария.В центровете работят специалисти, които владеят поне 6 европейски езика. При едно от обажданията служителка в един от центровете дори приела обаждане на арабски. Мъжът, който позвънил, получавал сърдечен удар и благодарение на изпратената веднага линейка бил спасен. Във всички центрове има оператори, владеещи езиците на съседните ни страни.За съжаление, често има и злонамерени обаждания. От началото на годината са подадени 1500 фалшиви сигнала. Подобно деяние е инкриминирано, предвидени са и глоби от 200 до 20 хил. лева.Рекордьор е мъж, който за по-малко от час се обадил 7 пъти, измисляйки си различни престъпления.Именно отсяването на сигнала – дали е истински, шега ли е, както и за коя институция е предназначен – полиция, пожарна или спешна помощ, е първата работа на служителите на 112. След това те трябва да определят откъде идва обаждането. Телефонните номера 150, 160 и 166, които в миналото служеха за подаване на сигнал до полиция, пожарна и спешна помощ, вече се пренасочват към единния номер.Проучване показва, че въвеждането на 112 улеснява хората, които преди това се бъркали на кой номер да се обадят.", "date": "2019.12.23", "title": "От 2007 г. телефон 112 спасява самоубийци, лови крадци и дори реши задача на третокласник"}
{"url": "http://www.cross.bg/dvamata-muzhe-kolata-1621059.html", "text": "/КРОСС/ 27-годишен българин е блъснал умишлено с „Мерцедеса“ си мотоциклетист в Хага, съобщи местното издание ad.nl.Mъжът е приет в болница със счупен прешлен, травма на ръката и множество натъртвания., разказва очевидка.След това шофьора на леката кола се качил и подкарал с пълна газ. Когато настигнал мотоциклетиста, той се забил в него. От удара пострадалия излетял на няколко метра.Според други свидетели преди скандала, българския автомобил леко е ударил мотора, след което водача поискал извинение от шофьора на колата. Когато това не се случило, между двамата мъже избухнал скандал.27-годишния българин е бил арестуван. С него в автомобила е пътувала бременна жена.", "date": "2019.12.23", "title": "Българин премаза умишлено мотоциклетист в Хага"}
{"url": "http://www.cross.bg/ybiiistvoto-dyshi-sayditska-1621042.html", "text": "/КРОСС/ Държавният прокурор на Саудитска Арабия обяви в понеделник, че петима души са осъдени на смърт и още трима души на затвор от общо 24 години във връзка с делото за убийството на саудитския журналист на \"Вашингтон Поуст\" Джамал Хашоги в Истанбул през октомври миналата година.Той посочи, че заместник шефът на разузнаването Ахмед Ал Асири и бившият медиен консултант Сауд Ал Кахтани също са бил разследвани, но не са им били повдигнати обвинения и те са били освободен.Хашоги беше убит в консулството на Саудитска Арабия в Истанбул през октомври 2018 година. Според съобщения в медиите, ЦРУ на САЩ е заключло, че убийството е било поръчано от саудитския престолонаследник Мохамед Бин Салман, но саудитските власти настояват, че той не носи отговорност.Саудитските прокурори повдигнаха обвинения на 11 души, обвинени в убийството на журналиста по време на \"измамна операция\" и поискаха смъртна присъда за поне петима от тях.", "date": "2019.12.23", "title": "Саудитска Арабия осъди на смърт петима във връзка с убийството на Хашоги"}
{"url": "http://www.cross.bg/hrani-zhivotinski-dobre-1621044.html", "text": "/КРОСС/ След броени дни приключват Коледните пости и започва серия от празници, на които във всяка къща ще има богато отрупани трапези с най-различни вкуснотии. Как да устоим на всички тези изкушения, ако сме се ограничавали от някои храни от животински произход? Важното е да включваме постепенно онова, което до момента не сме си позволявали, в противен случай ще натоварим храносмилателната система. Това заяви пред Bulgaria ON AIR д-р Емилия Дончева. Диетологът даде ценни съвети за храненето по празниците.„Напоследък по-малко са хората, които спазват пълния коледен пост – 40 дни. Това е един доста дълъг и за много хора непосилен период“, посочи тя. По думите ѝ, повечето от хората решават да постят в последната седмица преди Коледа.Специалистът изтъкна колко е важно да включваме една по една храните след постите, а не да ядем каквото ни падне. Като за начало трябва да се започне с по-лесно усвояеми храни и протеини от животински произход.„В реда, в който изключваме храните по време на коледните пости, така трябва да бъдат включени. Млякото и млечните продукти са последните храни, които са изключени, ето защо е добре да се почне с тях като за начало след постите. В тях има най-лесноусвоимите животински протеини, с които може да се справи всеки един организъм“, обясни диетологът.„Закуската може да е с кисело мляко и баница при захранване – препоръчителна е и водата с изцеден лимон или зелен чай с мед. Месото е добре да се комбинира със салата, а вечерята да е по-лека с включване на риба“, каза още д-р Дончева.„Смесването на енергийна напитка с концентрат алкохол може да ни отведе до спешните медицински центрове. То създава проблеми при подрастващите. Растителните храни с фибри могат да ни помогнат да изведем токсините от организма\", допълни тя.", "date": "2019.12.23", "title": "След постите: Как да не преядем на отрупаните трапези?"}
{"url": "http://www.cross.bg/ylysoii-bulgariya-tyrskiya-1621040.html", "text": "/КРОСС/ Президентът Румен Радев награди турския посланик Хасан Улусой с орден „Мадарски конник” първа степен. Държавният глава изтъкна приноса на Улусой за развитието на българо-турските отношения. От своя страна турският дипломат, чийто мандат в България изтича, обърна внимание на множеството двустранни визити, проведени през последните две години. Като най-важната открои тази на турския президент Реджеп Ердоган в България.Енергетиката и отбраната са само част от множеството сфери, в които България и Турция задълбочиха отношенията си през последните 2 години, когато бе мандатът на посланик Хасан Улусой, заяви президентът Румен Радев на церемонията за връчването на високото държавно отличие. \"То е заслужено признание за приноса му за развитие на отношенията между България и Турция и за задълбочаване на политическите, икономическите и културните връзки между нашите държави\", каза държавният глава. От своя страна посланик Хасан Улусой отбеляза добросъседските и приятелски отношения между София и Анкара. Затова избра да завърши с коледно пожелание към българите и дипломатическите представители на другите държави, които присъстваха на церемонията. Улусой нарече страната ни \"втори дом\" и призна, че тя ще остане дълбоко в сърцето за цялото му семейство. Мандатът му в България приключва, а очакванията са постът да бъде поет от Айлин Секизкьок.", "date": "2019.12.23", "title": "Президентът награди с \"Мадарски конник\" първа степен турския посланик Хасан Улусой"}
{"url": "http://www.cross.bg/koleda-dyado-ostavyat-1621043.html", "text": "/КРОСС/ Дядо Коледа е една от най-обичаните личности по цял свят. Белобрадият старец носи подаръци на послушните деца и внася в домовете едно вълшебство, което може да бъде постигнато само на Коледа. Независимо дали децата ще получат нещо огромно, или ще намерят просто един шоколад под елхата, Дядо Коледа никога не разочарова. Затова в много от страните по света, родители и малчугани решават да оставят и по нещо за добрия Старец.Всяка държава си има различна традиция, която се спазва всяка Коледа. Според поверията, ако децата не оставят нещо в замяна, то Дядо Коледа няма да им подари нищо.Освен това, много от родителите споделят на наследниците си, че чрез различните храни и напитки, намерени под елхата, добрият старец получава нужната сила и енергия, за да достави и останалите подаръци на децата из целия свят.Освен че се различават по вид и наименование, Дядо Коледа е свързван и с различни традиции по света. Например, в САЩ децата смятат, че той идва точно в нощта на Бъдни вечер срещу Коледа, за да остави подаръците под елхата. Малчуганите в Исландия обаче се радват на 13 добри старци, които носят играчки и радост през целия декември.Вижте какво получава Дядо Коледа от семействата по света.В САЩ в почти всяка къща на Коледа може да намерите чаша мляко и бисквити до елхата. Поверието е, че когато Дядо Коледа мине, той ще си отпие от млякото и ще изяде бисквитите преди да остави подаръците. В някои домове обаче, здравословното хранене е навлязло сериозно в ежедневието на хората и вместо бисквити или курабийки, Дядо Коледа може да намери моркови или целина.Там има малко разлика в традицията. Австралийците също оставят курабийки, но до тях не стои чаша мляко, а една студена бира. Това е добро решение, тъй като Декември в Австралия всъщност се пада през лятото и Дядо Коледа ще е доволен на някое охлаждащо питие.Още една държава, в която децата оставят алкохол под елхата. Тук обаче не е бира, а една хубава чаша червено вино, което да сгрее добрия старец за дългия му път. В добавка към напитката, Дядо Коледа ще може да се почерпи и с няколко английски сладки.Коледата в Аржентина продължава чак до 6 януари, когато местните честват Богоявление. В нощта преди празника децата оставят обувките си отвън, за да може Дядо Коледа да ги напълни с подаръци. Освен това, там се вярва, че добрият старец идва не с елени, а с коне, които също могат да се нагостят със сено и вода.Децата в Дания, Белгия и Холандия също не вярват, че шейната на Дядо Коледа се тегли от елени. На тяхно място са поставени конете, които също заслужават почерпка в коледната нощ. Затова най-малките оставят сено и моркови, за да могат животните да получат нужната енергия и да завършат пътуването си по света.В Исландия Коледа продължава цели 26 дни и там има 13 Дядо Коледовци, които носят на децата подаръци и лакомства. В замяна малчуганите оставят на добрия старец много тънко парче хляб, наречено laufabraud, което по вкус прилича на хрупкава вафла.Децата във Франция имат интересна традиция, свързана с Коледа. Те се опасяват, че Дядо Коледа ще остане гладен и затова оставят колкото се може повече храна и лакомства за добрия старец. Всичко се поставя в обувки, които на сутринта трябва да бъдат пълни с подаръци.Германците имат по-скоро Коледен ангел, а не Дядо Коледа. Затова те не оставят храна под елхата, а пишат писма до ангела и ги декорират с коледни мотиви. На сутринта писмата ги няма и на тяхно място са се настанили подаръците. ", "date": "2019.12.23", "title": "От другата страна: Какво обича да намира Дядо Коледа под елхата?"}
{"url": "http://www.cross.bg/severen-kremul-potok--1621047.html", "text": "/КРОСС/ Москва счита, че санкциите на Вашингтон срещу \"Северен поток-2\" са неприемливи и няма да остане без отговор. Това предупреждение отправи говорителят на Кремъл Дмитрий Песков, цитиран от руски медии.Подобни санкции се явяват неприемливи за нас, каза той. Песков отбеляза, че руската страна се надява, че тези действия няма да попречат на завършването на строителството.Такива действия няма да останат без отговор, закани се говорителят на Кремъл.\"Северен поток-2\" ще доставя руски газ на Германия през Балтийско море. Строителството практически е завършено. Към ноември 2019 г. повече от 80% от проекта е завършен, като пускането му в експлоатация е планирано за средата на 2020 г.", "date": "2019.12.23", "title": "Кремъл се закани за отговор на санкциите на САЩ за „Северен поток-2”"}
{"url": "http://www.cross.bg/molovete-falshivi-stokite-1621045.html", "text": "/КРОСС/ По думите на специалистите стоките се продават свободно на пазара на половин цена. На прицел е по-скъпа и нова стока, доставена буквално преди дни.В повечето случаи крадците действат по двойки или в групи. Бързо се сливат с тълпата и трудно можем да разберем престъпните им намерения, твърдят служители от охранителни фирми, съобщава още Нова телевизия.Част от камерите, с които са оборудвани охранителните системи на моловете, могат да разпознават номерата на автомобилите, с които посетителите влизат в моловете.Около празниците рязко се увеличават джебчиите около касите, ескалаторите и в асансьорите на моловете, където има и най-голямо струпване на пазаруващи. Експертите предупреждават да сме особено внимателни около банкоматите и устройствата за картово пазаруване в магазините, когато въвеждаме ПИН код.В тези дни има и най-голям риск да се окажем с фалшиви банкноти. Най-често ресто с фалшиви пари можем да получим в по-малки магазини, защото в тях търговците по-трудно могат да тестват банкнотите.Последните случаи са с фалшиви петдесетолевки. От полицията обясняват, че банкнотата е отпечатана на принтер, а холограмата е от истинска банкнота, залепена върху фалшивата. Фалшивите пари се замаскират сред другите при плащане. Често се откриват и фалшификати на банкноти от 20 лв.", "date": "2019.12.23", "title": "Джебчии щурмуват моловете с магнити и заглушителни устройства"}
{"url": "http://www.cross.bg/namerish-radeva-pesen-1621046.html", "text": "/КРОСС/ „Случвало ли ви се е да искате да помогнете и да не знаете как точно? Ужасно е! Правиш го за човека, ала дълбоко в теб зрее страх да не го обидиш, засегнеш достойнството му, да не го сметне за подаяние... Да намериш формулата, в която той не се вижда като пореден елемент, а като решаващ фактор...Трудно е да намериш верния път за помощ...“, споделя Радева в социалната мрежа. \n\t\t\t\t\t", "date": "2019.12.23", "title": "Десислава Радева с песен и пост в навечерието на Коледа (Видео)"}
{"url": "http://www.cross.bg/traktor-ministerstvoto-bezpiloten-1621050.html", "text": "/КРОСС/ Технологиите от руската президентска лимузина ще доведот до появата на перфектния трактор, съобщават от Москва.", "date": "2019.12.23", "title": "Компанията зад ”Путинмобилът” ще прави трактори"}
{"url": "http://www.cross.bg/administratziya-durzhavnata-gospozho-1621049.html", "text": "/КРОСС/ Журналистката Цвета Кирилова написа във фейсбук коментар относно хората работещи в държавната администрация:Те самите си мислят, че с ограничените и болезнено скопени представи за нещата от живота, скътани, запарени и вмирисани под полата на политическата партия, са една идея повече от Богове.Обществото, сплашено от нахалното, надменно, безцеремонно предизвикателно, горделиво, обидно, оскърбително, грубо, високомерно, безочливо, безсрамно, цинично, дръзко, свадливо, нагло, презрително, подигравателно, рязко и малоумно поведение на преобладаващия типаж \"леля Дора и бай Ганьо от бюрото командват\", си самовнушава и сваля гарда именно заради катастрофално несполучлив администратор, на който ти и аз им плащаме заплатите и позволяваме на същия този мързелив и недодялан чиновник да си разрешава лукса да не изпълнява работата си навреме. И най-вече да не защитава моя личен интерес!Не само, че ще ме гледа право в очите, не само че ще мълчи и ще отговаря да, госпожо, да, госпожо, веднага, госпожо и незабавно, госпожо, ами ще се моли да има шанс да работи в държавната администрация, защото всички по веригата, оставящи негативни отпечатъци и милион подобни всеки ден, точно по тези конкретни случаи, ще бъдат уволнявани и ще им бъде налагана автоматична поименна забрана за подобна служба и безутешно ще си мечтаят, че някога ще имат втори шанс да работят в държавна или общинска администрация.Питам КОЙ им позволява на тези да се държат като антроподемони и толкова ли няма кой да им обясни реалния им статус? При най-малкото неизпълнение на задачите и ангажимента им да бъдат подчинени на българския гражданин, при най-малкия опит за унижение на НАЧАЛНИКА им, сиреч ДАНЪКОПЛАТЕЦА, излита дисциплинарно на улицата и изчезва от системата. Началникът- гражданите данъкоплатци, нямат все още нужното самочувствие на работодатели, но ние настойчиво и умело трябва всеки ден да работим за създаване на необходимото самочувствие и увереност у българина и резултатите няма да закъснеят!Да, българинът трябва да върне самочувствието си и да знае, че с парите си управлява не само администрацията, но и политическите партии, заедно с премиера и президента. Българският данъкоплатец и гражданин е НАЧАЛНИК на гореизброените. Българският ДАНЪКОПЛАТЕЦ, е РАБОТОДАТЕЛ на държавната администрация, министри, депутати, президенти и прочее. Да, има съвестни служители на системата, но те вече са малцинство, а останалите... останалите принудително трябва да бъдат изпратени в частния сектор, защото няма кой да им изкарва заплатите, комисионните, парите под масата и далаверите, на които тази разкапана и порочна държавна система ги научи.Първо, точно тези, научените и нахитрелите, които цял живот с цялата им рода са на хранилката, са вбесяващо арогантни и бездарни, второ, в голяма степен ги тресе тоталитаризмът и смятат, че с нещо превъзхождат хората, които с гъвкави механизми и много труд в днешните апокалиптични икономически условия, им изкарват заплатите.Същите тези неблагодарници и глупци, в редиците на администрацията, трябва да бъдат уверявани показателно, може и утвърдително, че в тези нечовешки условия на труд в държавата и при тази предпотопна картина в икономиката, има хора в частния сектор, които избачкват заплатите на тези лумпени в администрацията. Те с влизането ми в зоната на моето обслужване започват да ръмжат, да блещят язвително очи, да плюнчат пръсти, да гледат компютъра като внезапно кацнала летяща чиния и да злобеят.Тези, които трябва да четат сега това послание и последващите коментари, тези, които трябва да търсят незабавни решения, са се покрили и чакат да правят изобори постарому. Той народът им казва - \"Дотук беше, каквото беше\", те обаче гледат с маниер от битака да пробутат старите си номера, които да минат за иновация в политиката.Наложете правото си да бъдете уважавани, уважаеми Българи! ", "date": "2019.12.23", "title": "В държавната администрация е пълно с плазмодии"}
{"url": "http://www.cross.bg/vuprosa-pitaniya-ministurut-1621051.html", "text": "/КРОСС/ През 2019 г. Народното събрание е приело 124 закона, 199 решения, една декларация и обръщение към българския народ. Това сочи справка, подготвена от парламентарния пресцентър и дирекция \"Пленарни заседания, парламентарен контрол и финални текстове\" на Народното събрание.През годината депутатите са имали 82 пленарни заседания, четири от които извънредни.От 1 януари до 20 декември 2019 г. в Народното събрание са постъпили 192 законопроекта, като 90 от тях са внесени от народни представители. Предложените проекти за решения са 219, от които 192 са на депутати. През годината 44-ото Народно събрание е провело 82 пленарни заседания, четири от които извънредни.От 11 януари до 19 декември 2019 г. в Народното събрание са били внесени 1077 въпроса и 55 питания. Парламентът е провел 22 изслушвания на министри и пет разисквания по питания на народни представители.През осмата си сесия (от 1 септември до 19 декември 2019 г.) парламентът е гласувал 41 закона, 74 решения и Декларация във връзка с разширяването на Европейския съюз и Процеса на стабилизиране и асоцииране на Република Северна Македония и Република Албания. Проведени са 37 редовни и две извънредни заседания.Сред приетите от НС нови закони са Закон за държавния бюджет на Република България за 2020 г., Закон за бюджета на държавното обществено осигуряване за 2020 г., Закон за бюджета на Националната здравноосигурителна каса за 2020 г, Закон за публичните предприятия и Закон за марките и географските означения. Парламентът е гласувал промени в Наказателно-процесуалния кодекс, в Гражданския процесуален кодекс и в Данъчно-осигурителния процесуален кодекс,както и в Закона за електронното управление, в Закона за електронните съобщения, в Закона за енергетиката, в Закона за местното самоуправление и местната администрация и др.По време на осмата сесия на парламента министрите са отговорили на 269 въпроса и 15 питания.На най-много въпроси са отговорили министърът на здравеопазването Кирил Ананиев - 49, министърът на регионалното развитие и благоустройството Петя Аврамова - 40, министърът на околната среда и водите Нено Димов - 34, министърът на земеделието, храните и горите Десислава Танева - 33, министърът на финансите Владислав Горанов и министърът на вътрешните работи Младен Маринов - по 25, министърът на образованието и науката Красимир Вълчев - 13, министърът на икономиката Емил Караниколов - 10 и т.н.В този период най-много въпроси и питания са отправили народните представители Георги Гьоков - 33, Георги Стоилов - 25, Красимир Янков - 24, Валентина Найденова - 22, Иван Димов Иванов - 21, Лало Кирилов - 17, Георги Йорданов - 14, Надя Клисурска-Жекова - 13, Светла Бъчварова - 12, Кристина Сидорова и Георги Михайлов - по 10 и т.н.От ПГ \"БСП за България\" са внесли най-много въпроси и питания - 279 въпроса и 19 питания.ПГ на ГЕРБ са отправили 20 въпроса.Народните представители, нечленуващи в парламентарни групи - 15 въпроса и две питания.ПГ \"Обединени патриоти\" са внесли 11 въпроса и едно питане, от ДПС и ПГ \"Воля-българските Родолюбци\" - по 5 въпроса.", "date": "2019.12.23", "title": " Равносметката на парламента: 124 закона, 199 решения, 1077 въпроса, 55 питания и пр. дейности"}
{"url": "http://www.cross.bg/iioncheva-abdrazakov-fevryari-1621031.html", "text": "/КРОСС/ Соня Йончева ще бъде звездата-хедлайнер на Муждународния музикален фестивал на Илдар Абразаков, който ще се проведе в Екатеринбург, Казан и Москва от 15 до 26 февруари 2020 г.Проявата се организира от Фонда за подкрепа на младите таланти, основан от известния руски оперен певец Абдразаков, който често е партньор на Йончева на световните сцени.Третото издание на фестивала през 2020-а ще бъде изцяло посветено на Джузепе Верди.Финалът ще бъде в Голямата зала на Московската консерватория на 26 февруари. В гала концерта ще участват Соня Йончева, Илдар Абдразаков, Лучано Ганчи и Клаудио Сгура под съпровода на филхармоничния оркестър „Нова опера“ с диригент Михаил Татарников.", "date": "2019.12.23", "title": "Соня Йончева худлайнер на руски музикален фестивал"}
{"url": "http://www.cross.bg/raiiona-osushtestvyava-lenta-1621032.html", "text": "/КРОСС/ Временно движението по път I-4 София – Варна в района на с. Камбурово се осъществява в една лента поради ПТП. Трафикът се регулира от пътна полиция.", "date": "2019.12.23", "title": "Временно движението по път I-4 София – Варна в района на с. Камбурово се осъществява в една лента"}
{"url": "http://www.cross.bg/bulgariya-kaufland-beshe-1621033.html", "text": "/КРОСС/   ще подкрепи каузата „Българската Коледа“ за осма поредна година. Благотворителната инициатива се провежда под патронажа на президента на Република България. Общата сума, дарена от Kaufland България от началото на сътрудничеството до момента, е 190 000 лева.„Българската Коледа“ е инициатива, която подарява надежда на деца в беда. Тя има за цел да насърчава дарителството, да спомага за решаване на значими за обществото проблеми, касаещи здравето на децата, и да подпомага лечението на деца.Дарителството е част от цялостната политика за устойчиво развитие, която  разгръща в последните години под слогана „Действията носят промяната“. Последователно компанията работи за иновативни решения с конкретен принос в полза на хората и природата.  За своята дългосрочна политика за корпоративна социална отговорност  е отличена с множество награди. Сред тях е и призът, с който компанията беше удостоена от Българския дарителски форум.Наградата беше връчена в категория „Най-голям обем финансови дарения“ за 2018 година на церемония, чийто домакин беше президентът Румен Радев.", "date": "2019.12.23", "title": "Kaufland България подкрепя „Българската Коледа“ за осма година"}
{"url": "http://www.cross.bg/efektivnostta-transportnite-turgoviya-1621034.html", "text": "/КРОСС/ Проблемите с ефективността на транспортните компании са свързани с това, че има твърде много неизползван капацитет. Има твърде много активи и това натоварва печалбата на компаниите. В океанския транспорт около 40% от контейнерите стоят празни и чакат за следваща поръчка. Същото се случва и с камионите, които не са до край натоварени. Това каза Аспарух Коев, съосновател на Transmetrics, в предаването \"Бизнес старт\" с водещ Живка Попатанасова.По думите му електронната търговия променя бранша с много големи ефекти.Той говори подробно как ефективността на транспортните компании може да се повиши чрез логистичен софтуер с изкуствен интелект и системата Just-in-time.Коев отбеляза, че повишената ефективност води до по-малко въглеродни емисии.", "date": "2019.12.23", "title": "Как софтуер с изкуствен интелект ще подобри ефективността на транспортните фирми?"}
{"url": "http://www.cross.bg/paketa-bulgariya-ekologiyata-1621035.html", "text": "/КРОСС/ \"Големият проблем е, че обсъждахме усърдно пакета „Мобилност“ през 2019 г., а не по-рано. Сегашната ситуация щеше да е различна, ако взаимодействието с бранша се беше случило предварително и всички си бяха свършили работата още в началото на обсъждането на пакета\", каза Петър Мутафчиев, бивш министър на транспорта, в предаването \"Бизнес старт\" с водещ Христо Николов.Той обясни, че Европейската комисия е възложила отново да се направи анализ на влиянието върху екологията, който трябва да протече в период от 1 година.Но по думите му шансовете за това за минимални. Мутафчиев обясни, че текстът, който ще засегне най-силно българските превозвачи, е, че камионът ще трябва да се връща в страната на всеки 8 седмици.Той коментира, че протестите няма да окажат влияние. Според него ако пакетът бъде приет в този си вид, България трябва да оспорва решението в Съда на Европейския съюз.", "date": "2019.12.23", "title": "Петър Мутафчиев: България трябва да оспорва пакета \"Мобилност\" в Съда на ЕС"}
{"url": "http://www.cross.bg/brexit-krusteva-dymi-1621036.html", "text": "/КРОСС/ 2019 г. е годината на извънредните политики. Brexit, импийчмънт, климат - в тези три думи можем да я резюмираме. 2020 г. ще изживее последствията на 2019 г. Това мнение изрази проф. Анна Кръстева, политолог, в предаването \"Бизнес старт\" с водещ Живка Попатанасова.\"Джереми Корбин не успя да бъде категоричен лидер на Лейбъристката партия и е изчерпан. Има голяма маса проевропейски британски граждани, които в момента нямат ярко политическо представителство. В британското общество има умора и стремеж да се върви към ясен край\", спомена проф. Кръстева.По нейните думи американският президент Доналд Тръмп е добър комуникатор, но направи нещо, което мнозинството американски граждани не одобряват.\"Условието за оказване на военна помощ за Украйна, ако му се предоставят данни за сина на Джо Байдън - това е използване на властта за лична политическа облага. Обструкция на парламента е второто обвинение\", обяснява гостът. Според проф. Кръстева обаче рейтингът на Тръмп не трепва от процедурата по импийчмънт. \"Импийчмънт с вкус на победа\" - бяха думите на политолога, а търговското споразумение между САЩ и Китай тя определи като \"постижение с вкус на загуба\". \"Виждаме ефекта върху забавяне на китайската и световната икономика заради конфронтацията между САЩ и Китай. Добра новина е, че ще се върви към споразумение. Лошата е уреждане на международните отношения чрез търговски войни\", допълни тя. ", "date": "2019.12.23", "title": "2019 г. в три думи: Brexit, климат и импийчмънт"}
{"url": "http://www.cross.bg/stoichkov-zabravya-godina-1621038.html", "text": "/КРОСС/ Голямата българска актриса Татяна Лолова поздрави лично Христо Стоичков за празниците и пожела на всички присъстващи на неговата среща с автограф щастлива и усмихната 2020 година. Камата от своя страна ѝ връчи трофея, а публиката избухна в аплодисменти. В SkyCity Mall в София, звездата прекара неделния следобед в раздаване на автографи върху своята биография “Христо Стоичков. Историята” (изд. “Софтпрес”), написана в съавторство с журналиста Владимир Памуков.\"Никога няма да забравя деня, в който видях \"Златната топка\" с името ми за първи път. Няма как да забравя и как спечелих Шампионската лига, няма как да забравя и голмайсторския приз от световното първенство през 1994 година. Тези неща се помнят\", заяви Стоичков пред медиите, дошли да отразят събитието.Това е последното събитие за 2019 г., но Стоичков и издателство „Софтпрес“ кроят планове за повторение на лятното турне и през 2020 г. След успешни представяния на биографията му в Лондон, Чикаго, Торонто и Варшава, се подготвя и мащабно събитие в Барселона през пролетта.„Христо Стоичков. Историята“ се превърна в най-продаваната биография в България през 2018 г., като очакванията на издателството са до края на 2019 г. общият тираж да премине 70 000 екземпляра. „Софтпрес“ е сред най-големите издателства в България, а портфолиото му включва над 1500 заглавия, подбрани така, че да отговарят на мотото „Книги за цялото семейство“. ", "date": "2019.12.23", "title": "Каматa връчи Златната топка на Татяна Лолова"}
{"url": "http://www.cross.bg/pochivni-kolednite-zona-1621039.html", "text": "/КРОСС/ На 24, 25 и 26 декември, по случай коледните почивни дни, столичани ще се радват на безплатни паркоместа.\"Синята\" и \"зелената\" зона в София няма да се заплащат през трите дни. Жителите на столицата ще могат да паркират автомобилите си на обозначените места без да изпращат СМС.", "date": "2019.12.23", "title": "Без \"синя\" и \"зелена\" зона в коледните почивни дни"}
{"url": "http://www.cross.bg/otpysk-godinata-kraya-1621041.html", "text": "/КРОСС/ Работниците и служителите, по свое искане и със съгласието на работодателя, могат да отложат част от годишния си платен отпуск и да го ползват през следващата календарна година. Работодателят също може да отложи част от отпуска, но само по важни производствени причини.Във всеки случай обаче той е длъжен да осигури ползването на поне половината дни отпуск в годината, за която се полага, а останалите – най-късно до средата на следващата. След този срок работникът или служителят може с 14-дневно предизвестие да ползва свободно прехвърлените дни, но трябва да има доказателства, че преди това е искал отпуск и той му е бил отказан.Всички дни отпуск могат да се ползват до края на двегодишната им давност, независимо дали са отложени или не. Работодателят дължи и обезщетение при прекратяване на трудовото правоотношение отново за всички дни, които не са погасени по давност.Тя започва да тече от следващата годината, за която се полага отпускът. Например до края на 2019 г. могат да се използват последно дните от 2017 г. Давността спира за периода, в който работникът или служителят използва друг вид отпуск – за бременност и раждане, за гледане на дете и т.н.В общия случай работниците са длъжни да използват платения годишен отпуск до края на календарната година, за която той се полага. Работодателите са длъжни да създадат ред за ползване на отпуските, като информират работниците в началото на годината за полагаемите дни и да ги поканят да заявят ползването на останалите от предходната година.Те нямат и законово основание да забранят ползването на поне половината отпуск в годината, за която той се отнася. ", "date": "2019.12.23", "title": "ГИТ: И неотложен отпуск може да се използва до края на давността му"}
{"url": "http://www.cross.bg/neofit-hristovo-rozhdestvo-1621070.html", "text": "/КРОСС/ Негово светейшество българският патриарх и Софийски митрополит Неофит ще отслужи богослужението на Бъдни вечер. Това ще се случи на 24 декември, от 18.00 часа в патриаршеската катедрала \"Св.Александър Невски\".На 25 декември, на Рождество Христово, патриарх Неофит ще оглави тържествената Света литургия от 9.30 часа в патриаршеската катедрала \"Св.Александър Невски\".Както всяка година достъпът до катедралата ще бъде осъществен при засилени мерки за сигурност.По традиция Патриарх Неофит отправя празничната си благословия към всички хора. Преди началото на литургията той се обръща към вярващите и към цялата страна и отправя пожелания за благодат, мир и здраве.Православният свят отбелязва Рождество Христово във всички храмове в страната с отслужването на Рождественска света литургия.", "date": "2019.12.23", "title": "Патриарх Неофит ще оглави празничните богослужения за Бъдни вечер и Рождество Христово"}
{"url": "http://www.cross.bg/tyrskiyat-karanikolov-sreshta-1621066.html", "text": "/КРОСС/ Да се разкрият нови гишета на ГКПП \"Капитан Андреево\", които да спомогнат за по-добра оперативност на товаропотока при преминаване на товарни автомобили през пропускателния пункт.Това поиска турският зам.-министър на търговията Ръза Туна Турагай от българския министър на икономиката Емил Караниколов по време на среща на Граничния контролно-пропускателен пункт. В разговора участваха представители на Агенция Митници, Българската агенция по безопасност на храните, Гранична полиция и Държавна агенция Безопасност на движението по пътищата.Караниколов и турският заместник-министър са категорични, че ще бъде направено всичко възможно от двете страни за облекчаване на трафика. В края на януари ще се проведе нова среща, на която ще се обсъди напредъкът по реализирането на разискваните предложения.Министър Караниколов и турският заместник-министър на търговията обсъдиха също и предстоящото провеждане в началото на 2020 г. в Република Турция на първата сесия на Смесената българо-турска междуправителствена комисия за икономическо сътрудничество. По време на тази среща ще се проведе и българо-турски бизнес форум.", "date": "2019.12.23", "title": "Турция иска нови гишета на ГКПП \"Капитан Андреево\""}
{"url": "http://www.cross.bg/kristofersen-slalom-gigantskiya-1621020.html", "text": "/КРОСС/ Алберт Попов не завърши първия манш на гигантския слалом за Световната купа по ски в Алта Бадия. Българинът стартира последен с 63-и номер, допусна грешка в средата на трасето и отпадна. Той беше един от 13-е алпийци, които не успяха да стигнат до финала. Сред тях е и олимпийският шампион от Сочи 2014 и трикратен световен първенец в дисциплината Тед Лигети (САЩ).Най-бърз в италианския курорт е Хенрик Кристоферсен (Нор) с общо време 1:57:33 мин. (58,95 сек. в първия манш и 58,38 във втория). Втори се класира Сиприен Саразен (Фр) с 1:57:64 мин., пред Жан Кранец (Слвн) с 1:57:72 мин. и др.Световният шампион Кристоферсен беше шести след първия манш, но със солидно второ спускане достигна до 20-а победа в кариерата си. Жан Кранец пък продължи силната си серия в гигантския слалом с четвърто поредно класиране в топ 4 в дисциплината, като в три от тях е в тройката.Кристоферсен оглави генералното класиране с 343 т., пред Винсент Крихмайер (Ав) 312, Алекси Пентюро (Фр) с 296 и др., а Попов е 69-и с 22 т. За малката Световна купа в гигантския слалом Кристоферсен води със 193 т., пред Кранец 170, Томи Форд (САЩ) 161 и др.", "date": "2019.12.23", "title": "Алберт Попов отпадна в Алта Бадия, Кристоферсен е най-бърз"}
{"url": "http://www.cross.bg/miliona-invectitzii-bulgapiya-1621062.html", "text": "/КРОСС/ Teндeнциятa нa pъcт нa пpeĸитe чyждecтpaнни инвecтиции /ΠЧИ/ в Бългapия пpoдължaвa и пpeз 2019 г. Πo дaнни нa БHБ зa пepиoдa янyapи-oĸтoмвpи тe възлизaт нa близo 953.3 милиoнa eвpo и пpeвишaвaт c 554 милиoнa тeзи oт cъщия пepиoд нa минaлaтa гoдинa.Haй-гoлям oбeм нeтни пpeĸи инвecтиции e peгиcтpиpaн oт Xoлaндия (422 милиoнa eвpo), Гepмaния (233.7 милиoнa eвpo) и Beлиĸoбpитaния (168.3 милиoнa eвpo).Ha пpъв пoглeд pъcтът в пocлeднитe гoдини нe e тoлĸoвa внyшитeлeн. Tpябвa дa ce oтбeлeжи oбaчe, чe чyждитe ĸaпитaли ceгa ce нacoчвaт пpeдимнo ĸъм индycтpиaлни пpoизвoдcтвa и ceĸтopи c виcoĸa дoбaвeнa cтoйнocт, ĸoитo cъздaвaт гoлямa зaeтocт и иĸoнoмичecĸи pacтeж, зa paзлиĸa oт пpeдĸpизиcнитe гoдини, ĸoгaтo бe peгиcтpиpaн бyм нa чyждитe инвecтиции, нo тe бяxa пpeдимнo в oблacттa нa нeдвижимитe имoти, ĸoмeнтиpa БHP.Bъпpeĸи пoлoжитeлнaтa тeндeнция в движeниeтo нa чyждитe инвecтиции ĸъм cтpaнaтa, пpeд влacтитe cтoи тpyднaтa зaдaчa дa пpeoдoлeят дълбoĸитe peгиoнaлни диcбaлaнcи в paзпpeдeлeниeтo нa чyждecтpaнния ĸaпитaл. Южнa Бългapия и oфopмилитe ce тaм няĸoлĸo гoлeми иĸoнoмичecĸи зoни oĸoлo Coфия, Πлoвдив, Xacĸoвo и Димитpoвгpaд пpoдължaвa дa бъдe мaгнит зa oгpoмнa чacт oт чyждитe инвecтиции.C изĸлючeниe нa няĸoи мaщaбни инвecтиции в oблacттa нa aвтoмoбилнaтa индycтpия във Bpaцa (Teĸлac и MД Eлeĸтpoниĸ), Лoвeч (BOCC Ayтoмoтив) и Πлeвeн (Лeoни), в ocтaнaлитe paйoни нa Ceвepнa Бългapия инвecтициитe ca вce oщe нeдocтaтъчни.Cъщeвpeмeннo влoшeнaтa дeмoгpaфcĸa cтpyĸтypa нa нaceлeниeтo в няĸoи peгиoни и peзĸият cпaд нa нaceлeниeтo в гoлeми oблacтни цeнтpoвe пpaви зaдaчaтa пo пpивличaнe нa чyжд ĸaпитaл изĸлючитeлнo cлoжнa, зapaди нeдocтигa нa дocтaтъчнo ĸвaлифициpaнa paбoтнa pъĸa, пopoдeн oт мигpaциoннитe пpoцecи.Πoдaдeнитe зaявлeния зa cepтифициpaнe нa нoви инвecтициoнни пpoeĸти ca зa нaд 850 милиoнa eвpo, oбяви пo-paнo пpeз гoдинaтa Бългapcĸaтa aгeнция зa инвecтиции.Hacĸopo в Coфия бeшe нaпpaвeнa пъpвa cтъпĸa ĸъм eднa oт нaй-мaщaбнитe чyжди инвecтиции в пocлeднo вpeмe.БAИ пoдпиca c ĸopeйcĸo-ĸитaйcĸaтa ĸoмпaния \"Coнгo мoтopc\" и итaлиaнcĸaтa - \"Xaдид xoлдинг\", мeмopaндyм зa нaмepeния зa изгpaждaнe нa зaвoд зa eлeĸтpичecĸи пpeвoзни cpeдcтвa. Двeтe фиpми имaт жeлaниe дa инвecтиpaт в Бългapия 200 млн. дoлapa.Oчaĸвa ce бъдeщaтa инвecтиция дa cъздaдe oĸoлo 2000 paбoтни мecтa.Гoдинaтa щe ce зaпoмни и c oжecтoчeнoтo cъpeвнoвaниe зa пpивличaнeтo нa знaĸoв инвecтитop в oблacттa нa aвтoмoбилocтpoeнeтo.Бългapия зaгyби нa финaлнaтa пpaвa cъcтeзaниeтo c Typция зa нoв aвтoмoбилeн зaвoд нa Фoлĸcвaгeн. Bпocлeдcтвиe oбaчe нeмcĸият aвтoмoбилeн гигaнт cпpя вpeмeннo пpoeĸтa зapaди вoeннaтa oпepaция нa Typция в Cиpия, ĸoeтo oтвapя нoвa възмoжнocт пpeд Бългapия дa ce нaмecи в битĸaтa зa тoзи cтpaтeгичecĸи инвecтитop и дa пpeдлoжи oщe пo-дoбpи ycлoвия oт пъpвoнaчaлнитe.B cъщoтo вpeмe зa пopeднa гoдинa бългapcĸитe eмигpaнти в чyжбинa вepoятнo щe ce oĸaжaт нaй-гoлeмия инвecтитop в cтpaнaтa.Mинaлaтa гoдинa чacтнитe бaнĸoви пpeвoди ĸъм Бългapия възлязoxa нa peĸopднитe 1.17 милиapдa eвpo. 80% oт тaзи cyмa идвa oт cтpaни oт Eвpocъюзa - 833 милиoнa eвpo, a ocтaнaлитe 340 милиoнa ca oт тpeти дъpжaви c гoлeми бългapcĸи oбщнocти ĸaтo CAЩ, Kaнaдa и Typция. Cпopeд Eвpocтaт caмo 4 cтpaни oт EC пoлyчaвaт пoвeчe пapи oт eмигpaнти - Πopтyгaлия, Pyмъния, Πoлшa и Xъpвaтия. ", "date": "2019.12.23", "title": "Преките чуждестранни инвестиции в България през 2019-а"}
{"url": "http://www.cross.bg/avarii-elektrorazpredelenie-otstranyavane-1621022.html", "text": "/КРОСС/ Общо 75 дежурни екипа на Eлектроразпределение Юг (част от EVN) са в готовност да реагират при необходимост от отстраняване на евентуални аварии по време на предстоящите коледни и новогодишни празнични дни. Дружеството има възможност за включване на допълнителен брой сътрудници и техника при извънредни ситуации, както и да активира специален кризисен щаб.Като част от текущата подготовка за работа през зимата дружеството е доставило по места техника, инструменти и материали с оглед осигуряване на авариен резерв.В това число влиза и доставка на специализирана механизация – високопроходими автомобили, автовишки, моторни шейни, както и АTV и UTV за труднодостъпните райони. Дежурните екипи поддържат връзка с денонощно функциониращите два специализирани диспечерски центъра на Eлектроразпределение Юг за управление на електроразпределителната мрежа.В случай на прекъсване на снабдяването клиентите могат да сигнализират на специализираната денонощна линия за повреди 0700 1 0007.При избиране на тел. 0700 1 0007 клиентите могат да получат информация за вече известни аварии. По този начин не е необходимо клиентът допълнително да се свързва със сътрудник от телефонния център, за да предостави информация за липса на захранване в изброените населени места, тъй като аварията е регистрирана и се работи по нейното отстраняване.", "date": "2019.12.23", "title": "Eлектроразпределение Юг с готовност за реакция в случаи на аварии по време на предстоящите празнични дни"}
{"url": "http://www.cross.bg/mladite-semeiistva-gurtziya-1621065.html", "text": "/КРОСС/ Данъчни облекчения и финансови помощи за младите семейства влизат в сила в Гърция от 1 януари догодина. Мярката е част от политиките за справяне с демографската криза в южната ни съседка. В момента поради липса на деца в страната се затварят училища и детски градини, предаде  БНР.„Демографският проблем е много по-тревожен от икономическата криза“, заявиха депутати в парламента при гласуване на мерките в  помощ на млади семейства. Проучване в Гърция отчита, че раждаемостта е спаднала много рязко, а миграцията на младите поради безработица, отчита рекордни нива. Това са само част от причините довели до демографската криза, която заплашва да намали населението на страната с 30%.От януари следващата година влизат в сила първите мерки на правителството в помощ на младите семейства с деца. За всяко новородено дете семействата ще получават 2000 евро помощ, увеличава се и размерът на необлагаемия доход на родителите. Освен това се намалява ДДС-то за детските стоки и  храни от 24 на 13%. Правителството обсъжда и законопроект за данъчни облекчения за фирми, които наемат на работа родители с малки деца. ", "date": "2019.12.23", "title": "Гърция дава по 2000 евро за всяко новородено"}
{"url": "http://www.cross.bg/tyrizma-deiinostta-putyvaneto-1621052.html", "text": "/КРОСС/ Министерството на туризма съветва клиентите на организирани туристически пътувания непосредствено преди екскурзията да се уверят отново в внимателно легитимността на туроператора, който са избрали и с който са подписали договор. Необходимо е да се проверят всички условия на договора и наличен ли е пълният комплект документи за пътуването.При възможност редно е да бъде посетен офиса на туроператора и на място клиентите да запознаят с документите за дейността му според изискванията на Закона за туризма, които са публични.Припомняме, че организирано туристическо пътуване с обща цена може да се формира единствено от туроператор, а да се предлага - от туроператор и/или чрез туристически агент. В офиса на организатора на пътуването на видно място трябва да бъде поставено удостоверението за регистрация за извършване на дейността.Преди сключване на договора задължително трябва да се предостави информация на клиента в писмена форма, която съдържа всички подробности за пътуването. Договорът се сключва писмено и екземпляр от него се предоставя на туриста.Министерството поддържа Национален туристически регистър, който включва и Регистър на туроператорите и туристическите агенти.В него освен името на фирмата и адресът ѝ се посочва още подробна информация - удостоверение за дейността, единен идентификационен код, заповед за регистрация от Министерството на туризма, заповеди за промяна, за дубликат, за прекратяване на дейността, за заличаване, възстановяване, данни за управляващите лица, данни за застраховката „Отговорност на туроператора“ – тя е задължителна за туроператорите и дава възможност да се компенсират клиентите при отклонения или нарушения по договора. Всичко това помага да се направят изводи за коректността на туроператора.За да улесним потребителите в Националния туристически регистър, данните за застраховката са оцветени в червено, ако тя е изтекла, в оранжево - ако изтича до 1 месец, и в зелено, когато е валидна.Необходимо е клиентите да прочетат внимателно договорите за пътуването, особено текстовете със ситен шрифт, и дори при най-малко съмнение да се допитват до експертите на Министерството на туризма и Комисията за защита на потребителите (КЗП). ", "date": "2019.12.23", "title": "Препоръки на Министерството на туризма към организираните туристи в навечерието на празниците"}
{"url": "http://www.cross.bg/malko-vodachut-avtomobila-1621024.html", "text": "/КРОСС/ Младежи с БМВ потрошиха 6 автомобила в Пловдив. Сигнал за случващото се е получен малко след 3 часа тази сутрин.Автопатрул подал светлинен сигнал, за да спре за проверка лек автомобил БМВ със софийска регистрация. Водачът на автомобила подминал патрула, след което се отправил към блок 30 в Тракия.Полицаите последвали БМВ- то, което малко след като тръгнало, се блъснало в 6 паркирани автомобила в близост до посочения блок. Потрошени са опел зефира, ситроен, още 2 бмв и нисан.След сблъсъка, четирима младежи изскочили от колата и хукнали да бягат в различни посоки. На място останал само един 19- годишен пътник, който не успял да излезе, тъй като задната врата блокирала и той останал заключен в купето.Водачът на БМВ-то е заловен малко по-късно. В рамките на разследването става ясно, че младежите са тръгнали много пияни от клуб \"Премиер\" , който се намира на около 500 метра от мястото на произшествието. Очевидци подават сигнал на тел. 112, след като ги виждат да се качват в колата.Полицейски патрул, който бил в непосредствена близост до заведението, се опитал да ги спре. Водачът обаче игнорирал стоп- палката и продължил с висока скорост, влизайки към вътрешността на квартала. Той обаче не успял да вземе завоя и се блъснал в паркираните пред блока автомобили.Щетите по 6-те коли са сериозни. ", "date": "2019.12.23", "title": "Купонджии с БМВ потрошиха 6 коли след гонка с полицията в Пловдив"}
{"url": "http://www.cross.bg/peshtera-podmyana-raboti-1621025.html", "text": "/КРОСС/ Правителството отпусна 1,216 млн. лева на община Пещера за подмяна на ВиК мрежата и възстановяване на пътните настилки на местата, където ще се извършват ремонтните работи. С подмяната на съоръженията се очаква да се реши проблемът с питейната вода, заради честите аварии.Водопроводната мрежа и канализация в Пещера са изградени през 50-те години от азбестови тръби, които са напълно амортизирани. Това води до ежедневни аварии, спиране на водата и влошаване на качеството й. Най-засегнати от безводието са високите части на града.След подмяна на ВиК-мрежата по тези улици ще бъде положен нов асфалт и ще се възстановят тротоарните площи.Община Пещера има и съгласувани два работни проекта за рехабилитация на две от основните пътни артерии в града, които свързват най-големия жилищен квартал „Изгрев“ с централната градска част.Ремонтните работи ще започнат от началото на следващата година. ", "date": "2019.12.23", "title": "Пещера получи над 1,2 млн. лв. за подмяна на ВиК мрежата"}
{"url": "http://www.cross.bg/medala-hristo-sreburni-1621037.html", "text": "/КРОСС/ Ден преди Бъдни вечер 18- годишният варненец постигна шест сполучливи опита в категория до 109 кг.В изхвърлянето Христо постигна 184 кг., а в изтласкването – 216 кг., което му отреди общо 400 кг. в двубоя.Така той завоюва три сребърни медала при мъжете.Турнирът е и олимпийска квалификация за игрите в Токио през 2020 г. ", "date": "2019.12.23", "title": "Спортният талант на \"Еврофутбол\" - Христо Христов грабна 3 сребърни медала"}
{"url": "http://www.cross.bg/ezik-delchev-gotze-1621023.html", "text": "/КРОСС/ Колкото македонците с български паспорти са българи, толкова и Гоце Делчев е българин, заяви лидерът на македонската партия \"Достойнство\" Стоянче Ангелов на конвенция на партията вчера в Скопие, съобщава информационният сайт Фактор. Сред коментираните теми на конвенцията бяха и най-новите спорове с България за македонския език и за произхода на Гоце Делчев.", "date": "2019.12.23", "title": " Политически лидер сравни Гоце Делчев с македонец с български паспорт"}
{"url": "http://www.cross.bg/izrael-yanyari-priroden-1621029.html", "text": "/КРОСС/ Гърция, Израел и Кипър ще подпишат споразумение за газопровод на 2 януари 2020 г., обявиха от пресцентъра на гръцкия премиер Кириакос Мицотакис, цитирани от \"Ройтерс\".Трите държави ще пристъпят към реализирането на тръбопровод за пренос на природен газ от Източното Средиземноморие към Европа.Мицотакис, израелският премиер Бенямин Нетаняху и Никос Анастасиадис, президент на Кипър, ще се подпишат под споразумението за така наречената тръба EastMed в Атина на 2 януари 2020 г.Италия също ще се присъедини към договореностите.Европейски правителства и Израел постигнаха споразумение през април за осъществяване на проект за пренос на природен газ от Израел за Европа. Проектът трябва да бъде завършен до 2025 г.Европейският съюз иска да диверсифицира енергийните източници. Гърция пък желае да се промотира като център за транзит на газ от Източното Средиземноморие към континента.", "date": "2019.12.23", "title": "Гърция, Израел и Кипър подписват споразумение на 2 януари за газопровод"}
{"url": "http://www.cross.bg/dzhydzhe-zvezdata-zemyata-1621011.html", "text": "/КРОСС/ Нашият район в Космоса се оказва доста населен от към планети. Астрономите са открили нова екзопланета само малко по-голяма от Земята, в орбита около звезда червено джудже, само на 66,5 светлинни години от нас.Учените смятат, че тя е отличен кандидат да ни помогне да запълним огромната си пропаст в знанията за популацията на планетите в нашата галактика Млечен път. До момента в нея е потвърдено съществуването на над 4100 екзопланети и сега имаме много по-дълбоко разбиране на планетарните системи и как те се формират и се развиват.Мисиите за лов на екзопланети Kepler, а сега и TESS, увеличават броя на откритите по-малки екзопланети: тези с маса колкото на Земята и на Венера и следователно вероятно ще бъдат скалисти, а не газообразни – това е една от предпоставките за живота, какъвто го познаваме.Но според международен екип, ръководен от астрофизика Ави Шпорер от Института за астрофизика и космически изследвания на MIT, тези скалисти планети са трудни за измерване и трудно се характеризират. Това е така, защото рядко ги намираме около звезди, които са достатъчно ярки, за да позволят подробни изследвания.Ето защо откриването на тази нова екзопланета е толкова приветствано в научната общност. пишат изследователите. „, пишат астрономите в проучването си.GJ 1252 b е около 1,2 пъти по-голяма от Земята и около два пъти земната маса. Тя е в орбита на червена джудже звезда, наречена GJ 1252, която е около 40% от размера и масата на Слънцето.Екзопланетата обикаля около звездата си веднъж на 12,4 часа – твърде близо за да бъде обитаема, а едната страна е винаги обърната към звездата – но тази стегната орбита я прави привлекателна по друга причина.Само на 66,5 светлинни години системата е на достатъчно близко разстояние, а звездата е достатъчно ярка за тези последващи наблюдения. Освен това червеното джудже е необичайно спокойно за звезда от този тип и фактът, че планетата я обикаля толкова често, означава, че има много възможности да я хванем да се движи пред своя домакин.Това се нарича транзит и ако планетата има атмосфера, тя ще бъде осветена от светлината на звездата по време на транзит, което потенциално ще позволи на астрономите да видят какво има на нея, използвайки спектроскопични наблюдения.", "date": "2019.12.23", "title": "Откриха планета с размер на Земята в непосредствена близост до нас"}
{"url": "http://www.cross.bg/kritichno-chasa-mugla-1621012.html", "text": "/КРОСС/ Верижна катастрофа с повече от 60 автомобила в американския щат Вирджиния в неделя сутринта. Десетки са пострадали, някои са в критично състояние, обяви щатската полиция, цитирана от Би Би Си и АП.Инцидентът е станал преди 08,00 часа в неделя сутринта на междущатски път 64 в близост до Уилямсбърг. Полицията беше принудена да спре трафика и в двете посоки. Като фактори за инцидента се посочват мъгла и ледена настилка.Причина за катастрофата е заледяване на пътната настилка в комбинация с намалена видимост, която е в следствие на гъста мъгла.Няма загинали, но според разпространяваната информация повече от 50 души са ранени, двама са в критично състояние.На екипите им е отнело няколко часа да изчистят пътя от смачканите автомобили. \n\t\t\t\t\t ", "date": "2019.12.23", "title": "Повече от 50 ранени при верижна катастрофа с над 60 автомобила в САЩ (Видео)"}
{"url": "http://www.cross.bg/brekzit-yanyari-oktomvri-1621014.html", "text": "/КРОСС/ Британското правителство разпореди да бъде пусната нова монета от 50 пенса (близо 0.58 евро) по случай излизането на Обединеното кралство от Европейския съюз, предвидено за 31 януари, предаде \"Франс прес\".През октомври британското финансово министерство бе принудено да спре тази монета заради промяна в датата на Брекзит, който се очакваше да стане на 31 октомври, но бе отложен за трети път за края на януари. Един милион монети бяха претопени.Решението да се възстанови производството им този път с новата дата бе взето след съкрушителната победа на консерваторите, оглавявани от твърдия привърженик на Брекзит, премиера Борис Джонсън, на предсрочните избори на 12 декември.Монетата от злато, сребро или медно-никелова сплав ще носи посланието \"Мир, благоденствие и приятелство с всички народи\". ", "date": "2019.12.23", "title": "Великобритания ще пусне нова монета от 50 пенса по случай Брекзит"}
{"url": "http://www.cross.bg/gandi-pohod-solniya-1621016.html", "text": "/КРОСС/ ЕИзложбата \"Посвещение\" - участие на Емил Попов в Националния мемориал на Солния поход в Данди, Индия, в памет на Махатма Ганди, представят клуб \"Приятели на Индия\" и посолството на Р Индия в София. Откриването е днес, 23 декември, от 18 ч. в галерия-книжарница \"София прес\", ул. \"Славянска\" 29, и ще подължи до 17 януари 2020 г.Експозицията представя оригинални творби на именития скулптор проф. Емил Попов, текстове от Махатма Ганди и за него, и документални фото- и видеоматериали за Ганди и Националния мемориал на Солния поход в Данди. Организира се по повод 150-годишнината от рождението на Махатма Ганди, с почит към българския принос в създаването на най-мащабния скулптурен комплекс, посветен на една от световнозначимите личности на ХХ в., научи ДУМА от Олимпия Даниел. Националният мемориал на Солния поход в Данди, щата Гуджарат, пресъздава проведения през 1930 г. от Махтма Ганди и негови сподвижници поход за сол - знаково събитие в борбата за независимост на Индия от британска колониална власт и емблематична за делото и идеите на Ганди кампания.Осемдесет последователи на движението сатяграха - за гражданско неподчинение, водени от Махатма Ганди, поемат на Солния поход на 12 март 1930 г. и за 25 дни изминават пеш 385 км от вътрешността на страната до крайбрежното селище Данди на западния индийски бряг.Към 80-имата, които са известни поименно, по пътя се присъединяват хиляди. На 6 април 1930 г. на брега на Арабско море край Данди, Ганди и хората му добиват сол от морска вода, като по този начин демонстративно нарушават гарантиращ монопол на британците над солта в Индия закон, в знак на неприемането му. Сред 40-имата автори, поканени след изрична селекция на организаторите да изобразят в портретни фигури в цял ръст 80-те следовници на Махатма Ганди в знаменития Солен поход, е проф. Емил Попов. В рамките на уъркшоп, проведен през 2013 г. в Мумбай, той извайва от глина конкретни участници в Солния поход - две фигури, на които впоследствие се прави силиконово-бронзова отливка. Проф. Попов е единственият българин сред подбраните професионални скулптори, повечето от които от Индия, но също така и от Австрия, Бирма, Великобритания, САЩ, Шри Ланка, Япония и от Тибет. Националният мемориал на Солния поход представлява разгърнат многокомпонентен комплекс, разположен на площ от 61 000 кв. м. Проектът е приет през 2005 г., следват години на поетапно изграждане и през 2019-а е открит официално.  Емил Попов е професор в Националната художествена академия и неин възпитаник - през 1975 г. се дипломира със специалност скулптура. Роден е в Кюстендил през 1951 г. Има над двадесет самостоятелни изложби у нас и в чужбина, първата през 1994 г. в Хамбург, Германия. Участвал е в множество биеналета, изложения и симпозиуми, три от които в Индия. Автор е на скулптурни изображения в бронз и гранит на Ванга, Илия Бешков, Златю Бояджиев, Атанас Буров, Йордан Радичков, Григор Вачков. Негови творби са притежание на Националната галерия в София, музея \"Пушкин\" в Москва, Националния музей във Варшава, музея \"Данте\" в Равена, музея \"Мост\" в Норвегия, Пражкия музей в Чехия, представляват част от скулптурни паркове по света и от частни колекции в България, Япония, Франция, Австрия, Швейцария, Испания, сред които на Юго Вутен (Белгия) и на Петер Лудвиг (Германия) и др. Член е на Съюза на българските художници от 1979 г.      За работата си в екипа на Националния мемориал на Солния поход в Данди видният скулптор отбелязва: \"Първото предизвикателство за мен бе как ще се съвместят различни индивидуалности в композицията от 80 фигури. Осъзнах, че в идеята стои принципът за съвместно съществуване на различията, който за Ганди е жизнена и политическа практика.Единственото изискване бе фигурите да са реалистични, да внушават похода. Това бе възможност за всеки от нас да излезе от самотата на ателието, за да се влее в един колаж, който все по-добре разбирах като израз на единението - непознато за света, вдъхновяващо и актуално, носещо надежда за ново развитие във взаимоотношенията между общностите и държавите в планетарен мащаб.\" И допълва: \"За мен да участвам в проекта Национален мемориал на Солния поход в Данди бе паметно събитие. В днешно време материалните приоритети изместват драстично духовните в нашия живот. Остава надеждата хората и лидерите - национални и световни - да си спомнят и най-вече да прилагат опита на Ганди в обществения живот за решаване на най-болезнените проблеми. ... Постигането на политически резултат от огромна трудност със средства, заложени в духовната практика на Индия, вдъхва надежда. Сатяграха и ахимса, синоними на придържането към истината и ненасилието, са въведени от Ганди като единствени средства за постигане на целите - политическа независимост, социална справедливост, отстояване на правата. И всичко това - във време на най-унищожителни войни, време на колониално господство, време на расови сблъсъци - наследство на насилието.\"", "date": "2019.12.23", "title": "Изложбата \"Посвещение\" откриват в \"София прес\""}
{"url": "http://www.cross.bg/guptziya-ato-ppez-1621015.html", "text": "/КРОСС/ Caмo пpeди няĸoлĸo гoдини Гъpция изпъĸвaшe oт ocтaнaлaтa чacт oт paзвития cвят c yнищoжeнaтa cи иĸoнoмиĸa. Бeзpaбoтицaтa бe 25%, a виcoĸитe нивa нa дълг дoнecoxa дeфoлт и ĸpизa, пишe Тhе Wаll Ѕtrееt Јоurnаl.Днec южнaтa ни cъceдĸa изпъĸвa пopaди дpyгa, пo-дoбpa пpичинa. B мoмeнт, в ĸoйтo зaвoдитe пo cвeтa cвивaт дeйнocт, Гъpция мoжe дa ce пoxвaли c нaй-cилния пpoизвoдcтвeн ceĸтop, aĸo cлeдим индeĸcитe зa пpoизвoдcтвeнa aĸтивнocт.Cтpaнaтa дaвa ypoĸ ĸaĸ иĸoнoмичecĸитe peфopми мoгaт дa ca бpeмe в eдин мoмeнт, нo и блaгocлoвия в дpyг.\"Heгaтивнaтa cтpaнa e, чe нe cмe тoлĸoвa oтвopeни, ĸoлĸoтo дpyги иĸoнoмиĸи\", ĸaзвa пpoфecopът пo иĸoнoмиĸa в Унивepcитeтa в Aтинa Πaнoc Цaĸлoгy. \"Πoлoжитeлнaтa e, чe ĸoгaтo имa зaбaвянe нa cвeтoвнaтa иĸoнoмиĸa, тoвa нe ce yceщa тoлĸoвa в Гъpция\".Πpoизвoдcтвeният ceĸтop нa Гъpция e cpaвнитeлнo мaлъĸ и e cъcpeдoтoчeн в индycтpии ĸaтo xpaнитeлнo-вĸycoвaтa, ĸoитo зaceгa нe ca ocoбeнo зaceгнaти oт зaбaвянeтo нa пpoизвoдcтвoтo. Зa cpaвнeниe, пpeди двe гoдини Гepмaния имaшe нaй-cилния пpoизвoдcтвeн ceĸтop, a ceгa тoй e cpeд нaй-cлaбитe.Πpeз нoeмвpи индeĸcът РМІ oтчeтe 54,1 пyнĸтa и 30-ти пopeдeн мeceц нaд гpaницaтa oт 50 пyнĸтa, ĸoятo paздeля eĸcпaнзиятa oт peцecиятa. Oтнoвo зa cpaвнeниe, cъщият индeĸc oтчитa пoĸaзaниe пoд 50 зa eвpoзoнaтa зa 10-ти пopeдeн мeceц пpeз нoeмвpи зapaди cлaбoтo пpeдcтaвянe нa Гepмaния, Итaлия и Иcпaния.Oт 30 cтpaни, ĸoитo ІНЅ Маrkіt cлeди, 19 зaпиcвaт cвивaнe нa ceĸтopa пpeз нoeмвpи.Πpoизвoдcтвoтo в Гъpция e cъcpeдoтoчeнo въpxy мecтния пaзap, ĸoeтo oзнaчaвa, чe cтoĸи ĸaтo oбopyдвaнe и мeтaли пo-чecтo ce пpoдaвaт y дoмa, oтĸoлĸoтo в ocтaнaлитe дъpжaви. Cтpaнaтa e пo-мaлĸo интeгpиpaнa в cвeтoвнaтa вepигa зa дocтaвĸи - ĸoeтo ce oĸaзвa пpeимyщecтвo, ĸoeтo тъpгoвcĸoтo нaпpeжeниe нaтиcĸa нaдoлy pacтeжa в гoлeмитe cтpaни изнocитeлĸи. Πpeз тoзи мeceц нaпpeжeниeтo зaпoчнa дa oтcлaбвa, нo нaтиcĸът cpeщy глoбaлизaциятa щe пpoдължи.Aвтoмoбилнaтa индycтpия ни пpeдocтaвя възмoжнocт дa видим яcнo oтpицaтeлнитe cтpaни нa cъщaтa тaзи глoбaлизaция. Гepмaнcĸи ЅUV aвтoмoбил, нaпpимep, чecтo вĸлючвa cглoбявaнe в CAЩ и пpoдaжбa в cтpaни ĸaтo Kитaй. Toвa oзнaчaвa, чe Гepмaния cтpaдa мнoгo пoвeчe, ĸoгaтo тъpceнeтo нa aвтoмoбили пo cвeтa нaмaлявa.B Гepмaния 19% oт пpoизвoдcтвeнaтa aĸтивнocт e мoтopни пpeвoзни cpeдcтвa ĸъм 2017 г. B Гъpция тexният дял e eдвa чeтвъpт пpoцeнт.\"B Гъpция имaмe пo-cтaбилeн път... нa цeнaтa нa нeвпeчaтлявaщo пpeдcтaвянe\", ĸaзвa Hиĸoc Maгинac, глaвeн иĸoнoмиcт в Nаtіоnаl Ваnk оf Grеесе.Meждyнapoднитe opгaнизaции oчaĸвaт иĸoнoмиĸaтa нa Гъpция дa нapacнe c 1,8% пpeз 2019 г. и c нa д2% пpeз 2020 г. - cpaвнитeлнo coлиднo пpeдcтaвянe зa Eвpoпa, нo дaлeч oт тeмпoтo, нyжнo зa възcтaнoвявaнe нa зaгyбитe пo вpeмe нa дългoвaтa ĸpизa.Πpoизвoдcтвoтo oтгoвapя зa eдвa 10% oт иĸoнoмиĸaтa нa Гъpция, пoдoбнo нa CAЩ и Фpaнция. Teзи иĸoнoмиĸи, opиeнтиpaни пoвeчe ĸъм ycлyгитe, ce cпpaвя пo-дoбpe cъc зaбaвянeтo нa cвeтoвнaтa тъpгoвия, oтĸoлĸoтo cтpaнитe, зaвиcими oт изнoca. И в CAЩ, и във Фpaнция РМІ e нaд 50.Πoглeднaтo oт eднa cтpaнa, Гъpция e cпeциaлeн cлyчaй. Cлeд ĸaтo cтpaнa пoтънa в eднa oт нaй-дълбoĸитe дeпpecии в cъвpeмeнния cвят, пpoизвoдcтвeният ѝ индeĸc нaмaлявaшe пoчти вceĸи мeceц в пpoдължeниe нa гoдини. Дънoтo бe пpeз 2015 г. - eдвa 30,2 пyнĸтa. Toгaвa пpaвитeлcтвoтo зaтвopи бaнĸи и въвeдe ĸaпитaлoв ĸoнтpoл. Pиcĸът cтpaнaтa дa нaпycнe eвpoзoнaтa pacтeшe.Toгaвa зaвoдитe в ocтaнaлитe иĸoнoмиĸи paбoтexa дoбpe. Фaĸтът, чe зaтpyднeниятa нa Гъpция нe ce пpeнecoxa в cъceднитe cтpaни, пoдчepтa липcaтa нa вpъзĸи мeждy тяx.Πpoизвoдcтвeнaтa aĸтивнocт в Гъpция зaпoчнa дa pacтe чaĸ пpeз 2017 г.Изнocът нa южнaтa ни cъceдĸa cъщo pacтe, тъй ĸaтo e cъcтaвeн oт пpoдyĸти ĸaтo лeĸapcтвa, xpaнa и дpyги, ĸoитo ca пo-мaлĸo чyвcтвитeлни ĸъм cвeтoвния pacтeж, ĸaзвa Maгинac. Πpeз тpeтoтo тpимeceчиe изнocът нa cтoĸи дocтигнa 19% oт бpyтния вътpeшeн пpoдyĸт, мaĸap вaжни пaзapи ĸaтo Typция и Итaлия дa oтcлaбвaт. Изнocът нa ycлyги - ĸaтeгopия, ĸoятo вĸлючвa тypизмa - ce пoĸaчвa c 14,5% cпpямo гoдинa пo-paнo.Иĸoнoмиcтитe ĸaзвaт, чe Гъpция ycпявa дa пocтигнe пpoгpec пo дългocpoчнитe пpeдизвиĸaтeлcтвa пpeд пpoизвoдcтвoтo, ĸaтo нaпpимep peгyлaтopнитe бapиepи и дaнъчнoтo oблaгaнe. Oчaĸвa ce ĸopпopaтивният дaнъĸ дa нaмaлee дo 24% пpeз 2020 г. oт 28% ceгa. Имa знaци и чe пpeĸитe чyждecтpaнни инвecтиции pacтaт.Ho Гъpция имa дълъг път пpeд ceбe cи пpeди дa ce възcтaнoви нaпълнo oт ĸpизaтa. \"Имaмe твъpдe мнoгo бюpoĸpaция, oт ĸoятo тpябвa дa ce oтъpвeм\", ĸaзвa Цaĸлoгy. ", "date": "2019.12.23", "title": "Bъпpeĸи cвeтoвнoтo зaбaвянe: Зaвoдитe в Гъpция paбoтят c пълнa cилa"}
{"url": "http://www.cross.bg/most-subitiya-krimskiya-1621018.html", "text": "/КРОСС/\"Бих казал, че главното тепърва предстои. Много важно – това е и Кримският мост, това, че започва да функционира железопътният транспорт през Кримския мост. Мисля, че във всеки случай главни трябва да са темите, свързани с развитието на страната, и с едни или други процеси в страната. Но и международните събития, вероятно, също винаги ще останат в сферата на вниманието\", каза Песков пред журналисти в отговор на въпроса кои събития Кремъл би отнесъл към главните за изминалата година.Мостът от Крим до Краснодарския край е най-дългият в Русия – 19 км. Откриването му за автомобили беше планирано за декември 2018 г., но строежът изпревари графиците.Руският президент откри автомобилната част още на 15 май, автомобилният транспорт беше пуснат на 16 май. А откриването на движението на влаковете по ЖП-участъка е планирано за декември 2019 г., отбелязва РИА \"Новости\". *Източник: ", "date": "2019.12.23", "title": "Песков: Откриването на Кримския мост е едно от най-важните събития за годината"}
{"url": "http://www.cross.bg/vylkana-zelandiya-nova-1621017.html", "text": "/КРОСС/ 19 души достигна броят на жертвите на изригването на вулкана на остров Уайт в Нова Зеландия. 47 души, повечето австралийски туристи, се намираха на острова при изригването на вулкана на 9 декември. 25-има са все още в болници в Нова Зеландия и Австралия, като повечето са в критично състояние. Междувременно властите разследват защо туристическите агенции са били оторизирани да откарат туристи на острова, след като няколко дни преди това нивото на заплаха от изригване на вулкана е било повишено. ", "date": "2019.12.23", "title": "Расте броят на жертвите на вулкана в Нова Зеландия"}
{"url": "http://www.cross.bg/prokyror-glavniya-tazi-1621019.html", "text": "/КРОСС/ - Темата за главния прокурор не е спирала да бъде актуална и се изостри особено с края на мандата на Сотир Цацаров и процедурата по избор на нов. Страхувам се обаче, че разговорът се води доста хаотично. Има два важни въпроса, на които трябва да се даде отговор. Първият е за контрола върху актовете на главния прокурор, а вторият - за търсене на евентуална отговорност от главния прокурор. На първия въпрос ние, от БСП, дадохме отговор и внесохме законопроект, който разширява съдебния контрол върху всички онези актове, които в момента не подлежат на такъв. Вторият въпрос е обект и на международен интерес и предизвика хаотични предложения от страна на правителството. Очевидно то не е способно да приведе правилен отговор и затова на последното си заседание Националният съвет на БСП възложи на парламентарната група да работи и в тази посока. Скоро ще представим конкретни предложения как да бъде решен въпросът.- Този спор се зароди отново след предложенията, направени от правителството. Кабинетът иска да въведе неопределената фигура независим прокурор, каквото и да означава това. Разбира се, веднага се постави въпросът доколко може да има такъв, след като Конституцията казва, че всички прокурори са под надзора на главния прокурор. Но в Конституцията има и друг текст, който малко хора споменават, а именно, че прокурорите, както и останалите членове на съдебната власт, зависят само от закона. В този ред на мисли ние следим внимателно всичко, което се говори по темата. НС на БСП ни даде мандат да се включим при евентуална покана в разговорите, които текат при президента, за да видим какви са предложенията, които се обсъждат там. Засега обаче като че ли няма конкретни идеи за изменения и аз не бих могъл да ги коментирам.- Правният съвет към Националния съвет, под председателството на Янаки Стоилов, вече работи по въпроса. Темата е достатъчно сложна, за да правим като правителството и да излизаме неподготвени. Знаем какво трябва да се направи. Между другото и това, което вече сме внесли като предложения в Наказателно-процесуалния кодекс, а именно отказите за образуване на досъдебно производство да подлежат на съдебен контрол, е също стъпка в тази посока. Те дават възможност на всеки гражданин, който сезира прокуратурата, да се обърне към съда, ако смята, че прокурорът не е произвел достатъчно качествено разследване. Тази логика може да се приложи към всеки прокурор, включително към главния. По този начин ще има съдебен контрол върху евентуално замитане на разследване.- Да, винаги има и възможност за опорочаване и на най-добрите идеи. Затова сме ангажирали достатъчно на брой експерти и ще участваме в дебатите, които ще се състоят, така че да намерим най-доброто решение.- Разговорът по тази тема всъщност никога не е преставал, но вие сте права да подчертаете, че тя се изостри, когато предстоеше смяна по върховете на тази система. Това е разбираемо, защото освен всичко друго, става дума и за власт. Когато става дума за власт, има и съперничещи сили, които искат да имат отношение към тази власт. Въпросът предизвиква интерес, но не бива да позволяваме законът и Конституцията да стават заложник на подобни спорове. Ролята на БСП в този дебат трябва да продължи, затова ще отстояваме нашата принципна позиция. Не трябва да замитаме проблема под килима. Очевидно е, че има неща, които трябва да бъдат направени с оглед на по-голям контрол и отчетност на главния прокурор и прокуратурата като цяло, но това трябва да става обмислено, а не конюнктурно.- Искрено съжалявам, че гласуването на групата по отношение на новия председател на КПКОНПИ не беше единно. Моята позиция, която изразих от трибуната на Народното събрание, беше да се гласува \"против\" кандидатурата. За подобен ход имаше ред причини, не на последно място, че това беше кандидатура, предложена от управляващото мнозинство, на което ние сме опозиция. Разбирам, че може да има колеги, които имат друга визия, но все пак те трябва да разберат, че ако БСП иска да бъде припозната като реална алтернатива и ако искаме да вдъхнем кураж на хората, които са готови да се опълчат срещу управляващото статукво, то ние трябва да го правим със собствен пример. С това гласуване според мен пропуснахме една възможност да го направим. Надявам се да не допускаме повече такива моменти.- Ние сме внесли проектозакон, чието разглеждане предстои. Разбира се, ще го защитаваме. Използвам случая да подчертая, че разликата между нашия закон и сегашната КПКОНПИ не се състои само в това кой избира председателя. Ние предлагаме цялостна нова философия на този орган. В момента той се занимава с всевъзможни неща и е един огромен мастодонт. БСП предлага той да бъде превърнат в концентриран орган, който да се занимава единствено и само с разследване на корупция и то не на коя да е корупция, а на тази на хората по високите етажи на властта. Проблемът трябва да бъде атакуван в неговия корен, а той се състои в това, че в страната има хора, които се чувстват недосегаеми от закона. Това трябва да се промени.- Тази разлика е съществена, аз не бих я подценявал. Сегашната ситуация, при която проверяваните си избират проверяващия, е абсурдна и това го разбира всеки. Тази разлика обаче не е единствената. Ще се опитаме в дебата, който предстои, да подчертаем и другите разлики по отношение на самия орган, на неговите правомощия и на това какво очакваме от него.- Права сте да подчертаете, че създаването на все повече и повече органи не води до по-голяма ефективност. България тръгна по този път преди няколко години и ако се заема да оценя всеки орган и неговата ефективност, би било твърде дълго. Очевидно имаме проблем с разследването и наказването на висшите държавни служители, които си позволяват да пристъпват закона. След като там има проблем, може би си заслужава именно там да насочим нашето внимание... Затова и тази законодателна инициатива вече е факт, очакваме дебата. *Източник: ", "date": "2019.12.23", "title": "Крум Зарков: Законовите изменения за съдебната власт не бива да са хаотични"}
{"url": "http://www.cross.bg/lenta-trakiya-osushtestvyava-1621021.html", "text": "/КРОСС/ До 17.30 ч. днес движението при км 193 на АМ \"Тракия\" се осъществява  в една лента в района на с. Яздач в посока Бургас поради монтаж на мантинели в средната разделителна ивица.Движението се пренасочва от изпреварващата лента в активната и аварийната лента.", "date": "2019.12.23", "title": "До 17.30 ч. днес движението при км 193 на АМ \"Тракия\" се осъществява в една лента "}
{"url": "http://www.cross.bg/tzenite-yvelichenie-protzenta-1621002.html", "text": "/КРОСС/ На закрито заседание Комисията за енергийно и водно регулиране ще приеме окончателно решение за цените на ВиК услугите от 1 януари 2020 г.Предвижда се увеличение в почти цялата страна от 0,1 до 9,26 процента. Най-малко се предвижда да се повишат цените на ВиК услугите в Пловдив - с 0,1 процента. За София-град се планира увеличение с 6,64 процента.Областите Хасково, Търговище, Кюстендил и Пазарджик са без приети бизнес-планове и за тях няма предстоящо увеличение на цените.", "date": "2019.12.23", "title": "КЕВР излиза с решение за цените на ВиК услугите от 1 януари"}
{"url": "http://www.cross.bg/tyrtziya-erdogan-idlib-1621003.html", "text": "/КРОСС/ Турция няма да може сама да се справи с нова вълна от сирийски бежанци, които бягат от засилените бомбардировки в северозападната провинция Идлиб.За това предупреди Европа турският президент Реджеп Ердоган в неделя, цитиран от АФП.Десетки хиляди сирийци са избягали към турската граница след засилен режим и руски бомбардировки в района на Маарет ал Нуман от 16 декември.Доминираният от джихадистите Идлиб в момента е домакин на около три милиона души, включително много разселени бежанци от други части на Сирия. Режимът в Дамаск многократно се обрича да поеме контрола над провинцията.\"Турция не може да се справи с нова бежанска вълна от Сирия\", каза Ердоган и добави, че над 80 000 души от Идлиб вече са избягали в райони близо до турската граница.Ако потокът обаче се увеличи, Турция няма да носи сама тази миграционна тежест, добави той. Отрицателните ефекти от този натиск върху нас ще бъдат проблем, който усещат всички европейски страни, особено Гърция, предупреди той.Европа отново ще изпита същите сцени преди сключеното през 2016 г. споразумение за миграция между Турция и Европейския съюз, каза Ердоган , като припомни най-тежката бежанска криза на континента след Втората световна война, когато през 2015 г. над милион избягаха в Европа.Преди това Ердоган твърди, че Турция може да бъде принудена да отвори вратите за сирийските бежанци, които бягат в Европа.Турските власти твърдят, че в Турция живеят около пет милиона бежанци, сред които 3,7 милиона са сирийци.Въпреки че са на противоположни страни на сирийската гражданска война, Турция и Русия работиха в тясно сътрудничество за разрешаване на конфликта.Ердоган каза също, че турска делегация ще замине за Москва в понеделник за преговори със своите колеги като част от усилията на Турция за прекратяване на атаките в Идлиб.", "date": "2019.12.23", "title": "Ердоган: Турция не може да се справи с нов поток мигранти от Сирия"}
{"url": "http://www.cross.bg/dymi-godini-godinata-1621004.html", "text": "/КРОСС/ Ако питате Слави Трифонов, слоганът на годината е \"Няма такава държава\", макар да не получи партията му държавната благословия. Като няма такава държава, кой да я узакони?!Според премиера, думите на 2019 г. са \"Безапелационна победа на ГЕРБ\". Победител в европейските и на местните избори безапелационно... при двайсет процента недействителни бюлетини, при купен вот, при гласували около 30-40 процента избиратели. При рязко увеличаващи се много богати и много бедни в страната. При над един милион и двеста хиляди пенсионери, получили коледни добавки от двадесет евро за бог да прости. Безапелационна победа на демокрацията! Ами да, вижте анализа. В София например предимно хора с висше образование са гласували за ГЕРБ - в районите Люлин, Красна поляна, Илинден, Искър, Кремиковци и пр. висшистите от Филиповци, Факултето, Слатина, кв. \"Христо Ботев\" избраха своите кметове и... Йорданка Фандъкова.Държавният глава определил преждевременно думата на 2019 г. Тя била Демокрация. А сега в едночасово интервю по радио \"Дарик\" закова категорично новата дума на изтеклата година: БЕЗВЕТРИЕ... Не се променя вятърът на промяната. Не достига чистият въздух де факто и де юре... И ако редактираме посланията му, излиза, че думите на 2019 г. са \"БЕЗВЕТРЕНА ДЕМОКРАЦИЯ\". Само ще прибавим още няколко сродни думи към семантиката и речника на държавния глава. Освен  Безветрие какво ще кажете за думи като Безводие, Безплодие, Безверие, Безсрамие, Безумие, Безволие, Беззаконие, Бездарие, Безправие, Безсърдечност, Безскрупулност, Безпросветност, Безкултурие, Безпаричие... допишете вие останалите думи на годината, която е поредната от Прехода. А в него тридесет години вече пеем с Богдана едно и също: \"Докога, докога все така ще я караме?\" И понеже, нали знаете, \"45 години стигат\", та тридесет години, аджеба какво са? Ако не ви харесва думата аджеба, потърсете преводната в новия прочит на \"Под игото\"...И още нещо към диалога и дуела на \"Дондуков\" едно и две. Не се ли питате и не откривате ли разликите между СИК, ЦИК и МиГ? Между подземния свят и полета в небето! Също думи на отиващата си 2019 година. ", "date": "2019.12.23", "title": "Думите на годината"}
{"url": "http://www.cross.bg/vyatur-silen-predmeti-1621030.html", "text": "/КРОСС/ Министерството на вътрешните работи представи правила за безопасно поведение при силен вятър, съобщават от пресцентъра на ведомството.Обстановката на територията на страната, свързана със силния вятър, остава динамична. През последното денонощие пожарната служба е реагирала на над 70 сигнала за паднали дървета и клони, укрепване и отстраняване на опасни предмети, както и обезопасяване на прекъснати кабели. Според прогнозата на Националния институт за метеорология и хидрология днес и утре в различни части на страната също е обявен жълт код за силен вятър.Експертите от ГД \"Пожарна безопасност и защита на населението\" напомнят, че силните ветрове могат да бъдат опасни и да нанесат сериозни материални щети.Ако сте у дома при възникването на необичайно силен вятър, е добре да изключите тока и газта. Вратите и прозорците трябва да бъдат добре затворени, а от первазите да бъдат премахнати всички неукрепени предмети /саксии, украса и др./;Не бива да оставате на открито за дълго време заради опасност от падащи предмети от заобикалящите ви сгради;Силните ветрове засягат най-често покривните конструкции и горните етажи - преценете и, ако е необходимо, използвайте за убежище приземните етажи и мазето на сградата;Ако сте далеч от дома, подслон може да намерите в обществени сграда и в подлези;Когато сте на път, добре е да спрете автомобила си на открито място, далеч от електропроводи, дървета и от надвиснали скални маси;Ако сте извън превозно средство, потърсете ниските места в района, където да изчакате преминаването на опасността.", "date": "2019.12.23", "title": "МВР с правила за безопасно поведение при силен вятър"}
{"url": "http://www.cross.bg/viena-protzenta-myasto-1621006.html", "text": "/КРОСС/ Проучване, направено по поръчка на Стопанската камара на Виена, показва, че 90 процента от виенчани, тоест 1,5 млн. души, са планирали да купят от осем до девет подаръка, което означава, че под коледните дръвчета ще има над 12 млн. красиво опаковани пакета. Очакванията са, че виенчани ще отделят средно по 350 евро от бюджета си, за да зарадват близките. За 50 процента от анкетираните купуването на коледни подаръци има голямо значение.На първо място сред предпочитаните подаръци отново са книгите. 48 на сто от анкетираните ще сложат четиво под коледното дърво.Ваучерите продължават да са на второ място в класацията за 38 процента от запитаните. Дрехите като подарък и тази година запазват трето място преди играчките.Сред предпочитаните коледни подаръци са козметика, бижута и билети за концерт или опера и театър. Оказва се, че парите в брой не излизат от мода като коледен подарък и 20 процента ще подарят именно пари.Стопанската камара на Виена провежда информационна кампания под мотото \"Който обича Виена, пазарува във Виена!\". Целта е да се подкрепят местните производители и търговци, тоест тези, които плащат данъци във Виена.", "date": "2019.12.23", "title": "Виенчани подаряват книги на Коледа"}
{"url": "http://www.cross.bg/atletik-beshe-tochki-1621005.html", "text": "/КРОСС/ Реал Мадрид изостана на две точки от големия си съперник Барселона, който е лидер в класирането в шампионата на Испания. В среща от 18-ия кръг от Примера дивисион столичани завършиха наравно 0:0 у дома с Атлетик Билбао.Преди почивката удар на Тони Кроос срещна гредата на вратата на баските, а нов опит за гол на френския нападател Карим Бензема беше изчистен от голлинията. Родриго също не успя да се разпише във вратата на тима от Билбао.Един път и Тибо Куртоа се намеси решително след шут на Уилямс. Попадение на Атлетик беше отменено заради засада.През втората част натискът на домакините отново беше силен, но още два пъти гредите спасиха \"червено-белите\" от попадение след удари на Начо Фернандес и Лука Йович.Гостите също пропуснаха изгодни положения за гол след бързи контри и по този начин двата отбора направиха равенство на стадион \"Сантяго Бернабеу\".Реал Мадрид има 37 точки на второ място в класирането, докато Атлетик е на седмата позиция с 28 точки.", "date": "2019.12.23", "title": "Реал (Мадрид) не успя да победи Атлетик (Билбао), остана втори"}
{"url": "http://www.cross.bg/protzenta-grabar-kitarovich-milanovich-1620998.html", "text": "/КРОСС/ Кандидатът на опозиционната Социалдемократическа партия и бивш премиер Зоран Миланович получи най-много гласове на президентските избори в Хърватия вчера.Той ще се изправи на балотаж срещу досегашния президент Колинда Грабар-Китарович от управляващата Хърватска демократична общност на втори тур на 5 януари догодина.Според официалните резултати оповестени от Централната избирателна комисия след преброяване на 98 процента от бюлетините, Миланович печели 29,56 процента от гласовете, следван от Грабар-Китарович с 26,75 процента.На трето място се нарежда независимият кандидат Мирослав Шкоро с 24,40 процента от гласовете. ", "date": "2019.12.23", "title": "В Хърватия Колинда Грабар-Китарович и Зоран Миланович отиват на балотаж"}
{"url": "http://www.cross.bg/naii-dobur-kopileta-stzenariii-1621007.html", "text": "/КРОСС/ Един от най-любопитните режисьори в света – Куентин Тарантино, се чувства ограбен от Холивуд. Това стана ясно, след като в интервю той сподели, че се чувства ограбен, тъй като не е получил „Оскар“ за филма си „Гадни копилета“, съобщи Контактмюзик.Легендарният режисьор спечели две награди „Оскар“ за най-добър оригинален сценарий за „Криминале“ и „Джанго без окови“, но смята, че филмът му от 2009 г. също е трябвало да бъде отличен. „Гадни копилета“ загуби надпреварата с „Войната е опиат“ в категориите за най-добър филм и най-добър оригинален сценарий.„Гадни копилета“ имаше номинация за отличието за най-добър филм, но всички знаеха, че Катрин Бигълоу ще спечели с филма си „Войната е опиат“ – каза Тарантино. – Колкото до наградата за най-добър оригинален сценарий, бях съкрушен, че загубих битката с Марк Боул. Често разговарям с него за писането на сценарии. Просто смятам, че моят сценарий е по-добър. В случая мисля, че бях ограбен.“56-годишният Тарантино и Боул се съревноваваха помежду си и на наградите „Оскар“ през 2013 г., когато сред номинираните филми бяха „Джанго без окови“ и „Враг номер едно“.", "date": "2019.12.23", "title": "Тарантино: Бях ограбен! Трябваше да спечеля „Оскар“ за „Гадни копилета“"}
{"url": "http://www.cross.bg/mastni-kiselini-maznini-1621008.html", "text": "/КРОСС/ Когато коментираме храненето, мнозина пациенти заявяват - „Не употребявам масло и яйца заради холестерола\" или „Лекарят ме посъветва да използвам маргарин, за да избегна заболяване на сърцето, типично за моето семейство\". Или „Опитвам се да отслабна, като внимавам с мазнините и купувам нискомаслени продукти\".До неотдавна медицинската общност и медиите (предимно в САЩ, но също и в Европа) полагаха огромни усилия, за да убедят обществеността, че мазнините са вредни.Обвиняваха ги за всички болести - от запушване на артериите до рак. Те определено са най-популярната изкупителна жертва на манията за отслабване. В един филм за фермери в щата Айова репортер задава въпрос: Вие отглеждате крави и произвеждате мляко. От вашето мляко ли консумирате или купувате от магазина? Отговорът е: Нашето е пълномаслено. Естествено, че купуваме обезмаслено от магазина.А по-здрави ли са тези, които екстремистки ограничават мазнините? Оказва се - не. Те често страдат от депресия, умора, главоболие, притеснение, промени в настроението, постоянен и ненаситен глад, имат проблеми с жлъчния мехур, хормонални дисбаланси и дори липса на менструация при млади жени.Въпреки че повечето хора, подложени на такова хранене, не се чувстват здрави, те продължават да вярват, че ограничаването на мазнините е полезно.Всичко опира до количеството. Ако не се внасят излишни калории, от които тялото да трупа запаси, мазнините изпълняват регулиращата си функция.Когато организмът не получава храна, съдържаща достатъчно мазнини, той няма да се почувства напълно заситен и това води до преяждане. Склонността към преяждане и съответно към напълняване е типична за хора с нискомаслен режим на хранене. Включването на полезни мазнини в хранителната диета помага за контролиране и регулиране на апетита, така че не е необходимо човек да се храни прекомерно, за да се почувства сит.Бедната на мазнини въглехидратна храна задейства освобождаването на инсулин, което от една страна причинява понижаване на кръвната захар, глад и сънливост, а от друга е сигнал за тялото да трупа мазнини. Когато кръвната захар спадне, тялото преминава в режим на трупане на запаси и метаболизмът се забавя.Приемът на полезни мазнини при хранене помага за поддържането на стабилна кръвна захар. Те активират метаболизма, осигурявайки на тялото необходимата енергия, за да функционира нормално през деня.В човешкия мозък мазнините са над 65 %. Хормоните са изградени предимно от мазнини, както и мембраните на клетките в тялото ни.Мазнините поддържат кожата здрава, правят имунната система по-силна, стабилизират кръвната захар и предотвратяват заболяването от диабет. Полезните мазнини са благоприятни за сърцето, нормализират мазнините и холестерола в кръвта и дори предпазват от рак.Мазнините са изградени от мастни киселини. Това са група химически съединения, състоящи се от различен брой въглеродни атоми и карбоксилна група. Мастните киселини се делят на наситени (съдържат 12-24 въглеродни атома, не притежават двойни връзки) и ненаситени (съдържат една или повече двойни връзки). Последните на свой ред се разделят на полиненаситени и мононенаситени.Наситените мастни киселини се съдържат основно в храните с животински произход, в млечните продукти, но също и в палмовото, кокосовото, какаовото и фъстъченото масло. Ненаситените мастни киселини се съдържат в растителните масла - слънчогледово, маслиново, царевично, сусамово и други, както и в рибеното масло, на което ще отделим специално внимание по-нататък.Именно те чистят черния дроб, понижават нивото на лошия холестерол и т.н.Полиненаситените мастни киселини се класифицират според един много важен критерий - преобладаващо съдържание на омега-3 и омега-6 мастни киселини.От изключително значение в здравословното хранене, при което мазнините могат да изпълняват полезната си функция, е балансът между омега-3 и омега-6 мастните киселини. Според обобщени научни данни съдържанието на омега-6 киселините не трябва да надхвърля 4-5 пъти това на омега-3.В съвременното хранене обаче този баланс е драстично нарушен. Обичайното съотношение вече е 1 към 15, а в някои случаи се стига до 1 към 40 в полза на омега-6 мастните киселини.Отговорът е много прост: от масовото въвеждане на промишленото животновъдство.Оттогава кокошките не се разхождат на открито и кравите не пасат трева (в която присъстватпоравно омега-3 и омега-6 мастни киселини).Омега-6 мастните киселини са полезни, някои от тях и изключително полезни, като например маслото от семената на нощната иглика и др. Вредно е нарушаването на съотношението. Така че, за да се възстанови балансът, е необходимо с храненето да се поемат повече омега-3 мастни киселини.Мононенаситените мастни киселини (омега-9 мастни киселини или олеинова киселина) по принцип могат да се синтезират от тялото, но само при наличието на омега-3 и омега-6 мастни киселини. Ако последните две не се набавят с храната, трябва да се консумира допълнително зехтин (основен източник на олеинова киселина) и ленено семе.Мазнините винаги са с комплексен състав. Дадените примери за източници на една или друга мастна киселина означават, че в тях тя преобладава над другите. Птичето месо например също е източник на мононенаситени мастни киселини.Специално внимание - главно заради вредата от тях отделям на една нова, несъществуваща в естествен вид група мазнини: трансмазнините. Те се появяват в съвременното хранене със съвместните усилия на производители и търговци.Получават се чрез хидриране на растителни масла и превръщането им в твърди храни. Основен техен представител е маргаринът. Но върху опаковките на огромен брой храни - сладкиши, соленки, готови пици, полуфабрикати - може да се прочете, че съдържат хидрогенизирани или частично хидрогенизирани мазнини. Основното им качество е, че са евтини, трайни, не гранясват и подобряват търговския вид на храната.Те преливат от омега-6 мастни киселини, тялото реагира на тях като на животински мазнини и в този им неестествен вид ги усвоява по-трудно и от животинските. У нас трансмазнините няма скоро да бъдат забранени, както опитват да го направят в някои страни.Докато малко краве масло никому няма да навреди, трансмазнините и в малки количества са вредни.", "date": "2019.12.23", "title": "За ползата от мазнините"}
{"url": "http://www.cross.bg/merkel-germaniya-kantzler-1621009.html", "text": "/КРОСС/ Днес Ангела Меркел стана вторият най-дълго управлявал канцлер в съвременната история на Германия, изпреварвайки една от най-големите фигури в европейската история след Втората световна война, пише \"Дейли телеграф\".Меркел е на власт 5144 дни. Тя изпреварва Конрад Аденауер. Той е основател на Християндемократическата партия (ХДС) и човекът, който изгради международната репутация на Западна Германия след войната по време на управлението си от 1949 до 1963 г.Сега Меркел, която положи клетва на 22 ноември 2005 г., е само зад друг гигант от ХДС, а именно Хелмут Кол. Но шансовете й да изпревари човека, който я подготви за властта, са малки. Ангела Меркел трябва да остане на власт още 726 дни, за да задмине управлението на Кол от 5869 дни.65-годишната потвърди миналата година, че ще се оттегли от политиката на следващите избори, като обяви, че \"този четиригодишен мандат е последният ми като канцлер на Германия\". Тя отбеляза, че през 2021 г. няма да се кандидатира за депутат и канцлер.Единственият сценарий, при който Меркел може да изпревари Кол, е, ако тя остане начело на временно правителство до договаряне на коалиционно управление.\"Стабилност\" е ключовата дума в германската политика - Меркел е едва осмият канцлер след Втората световна война. Малцина са прогнозирали преди 15 г., че дъщеря на източногермански пастор ще се превърне в един от най-силните лидери на Германия.Тя се възползва от тежката работа на предшественика й Герхард Шрьодер за модернизиране на социалната система и таланта да договаря коалиции с платформи за прокарване на леви социални реформи и консервативни икономически политики.Когато напусне властта, управлението на Меркел вероятно ще бъде запомнено като време на безпрецедентна икономическа стабилност в страната, както и ерата, в която крайнодясна партия - \"Алтернатива за Германия\" - за първи път от войната се превърна в сериозна сила в германската политика.", "date": "2019.12.23", "title": "Меркел е вторият най-дълго управлявал канцлер на Германия"}
{"url": "http://www.cross.bg/pernik-voda-polozhenie-1621010.html", "text": "/КРОСС/ Язовир „Студена”, чието пресъхване доведе до режима на водата в Перник, продължава да губи от обема си, но това става с по-бавни темпове. Това съобщи кметът на града Станислав Владимиров.Обемът на язовира в момента е около 4 милиона кубични метра. Продължават усилията за прихващането на допълнителни води, които да повишат нивото – днес служители на местна служба за защитна на населението ще търсят начини за изпомпване на вода от околни пещери.Перник е на още по-строг режим на водата от петък. От края на миналата седмица перничани и живеещите в околността ще имат вода по 8 часа, вместо по 10 часа в денонощието. В града беше обявено и бедствено положение в събота. То е въведено като извънредна мярка, за да могат да се случат по-бързо спешни аварийни и строително-монтажни работи, които да увеличат притока към яз. „Студена”.Бедственото положение е в сила 7 дни – до 29 декември, но при необходимост ще бъда удължен срокът.", "date": "2019.12.23", "title": "Изпомпват вода от пещерите край Перник, за да попълнят обема на язовир „Студена“"}
{"url": "http://www.cross.bg/informatziya-tzentura-katastrofa-1620991.html", "text": "/КРОСС/ 20-годишна пътничка е загинала при тежка катастрофа, след като шофьор на БМВ е загубил управление на столичния бул. \"България\", съобщи bTV, като се позова на информация от СДВР. В инцидента, който е станал в лентата по посока центъра, не е участвал друг автомобил. Водачът на БМВ-то се завъртял и ударил силно задницата, а младата жена пътувала на задната седалка.Сигналът за пътното произшествие е постъпил в полицията малко след 21:30 часа снощи. Пострадал е и един мъж, който е откаран в \"Пирогов\". Няма информация за състоянието му, нито дали е употребил алкохол или наркотици.Започнало е досъдебно производство, което да изясни причините за катастрофата.Заради нея движението от Пътен възел \"Бояна\" към центъра беше временно спряно.  ", "date": "2019.12.23", "title": "20-годишна жена загина, а мъж е ранен в катастрофа на бул. \"България\" в София"}
{"url": "http://www.cross.bg/pernik-voda-sistema-1620992.html", "text": "/КРОСС/ Хидрофорът се оказва най-търсеният подарък за коледните празници в Перник. Съоръжението представлява система с резервоар, чрез която почти не се усеща водният режим. От петък той беше затегнат още повече и жителите на града имат вода по 8 часа на ден.Веселин Иванов живее в пернишкия кв. Църква. Обяснява, че си е закупил хидрофор, тъй като има бебе и чрез тази система улеснява битовите нужди от вода за семейството си.Съоръжението струва около 1300 лева, но водата от него не е питейна.Според изчисленията на Веселин, наличната вода ще стигне за около две седмици, а част от училищата и детските градини в Перник също са се снабдили с хидрофор.", "date": "2019.12.23", "title": "Перник и водата - сагата продължава. Кой е най-масовият подарък в града?"}
{"url": "http://www.cross.bg/ysloviya-ohrana-bedstvasht-1620993.html", "text": "/КРОСС/ Рискована операция на италианската брегова охрана спаси 12 моряци от бедстващ кораб, съобщи .Търговският съд се удари в брега на Сардиния заради тежките метеорологични условия.Бреговата охрана използва хеликоптер и две специално екипирани лодки, за да достигне 108-метровия плавателен съд в условия на ураганен вятър.Спасителите успяха да извадят целия екипаж с въжета от хеликоптера. Специални екипи следят дали от кораба ще изтече гориво или други вредни вещества.Плавателният съд пътувал за Испания.", "date": "2019.12.23", "title": "Спасиха 12 моряци от бедстващ кораб в Италия"}
{"url": "http://www.cross.bg/chasa-monitor-telegraf-1620994.html", "text": "/КРОСС/  - Военни и чиновници най-много „боледуват\" по празници; - Правиш цех за бои, а излизат бензин и дизел; - Майката бяга в Италия, бащата се самоубива, а социалните помагат на три деца да останат заедно; - Полиция в спешното по 3 пъти на месец за пациенти хулигани; - Чуждестранните инвестиции скочили до близо 1 млрд. евро; - Вятър с 97 км/час спря тока във Враца и София; - Кръчмите с тройни цени за Нова година; - Десет дни преди Нова година 615 убити на пътя с 4 повече от 2018 г.; - Газовата борса тръгва официално на 2 януари; - Кметът на София Йорданка Фандъкова: Увеличаваме заплатите на училищните медсестри; - Пестим 700 млн. лв. от данъци; - Доц. д-р Маргарита Бакрачева психолог: Не правете празниците си ад, като броите грешки и треперите от бъдещето; - Здравко Димитров кмет на Пловдив: Не получих и 10 минути толеранс, удрят ме с наследени проблеми, но съм устойчив като спортист; - Асен Александров, председател на сдружението на директорите в средното образование и директор на 51-во СУ „Елисавета Багряна\": Децата получават равен старт, когато тръгнат на градина на четири години; - Психиатърът д-р Веселин Герев: Кръшкаме по Коледа, януари се развеждаме; - Вицепрезидентът Илияна Йотова пред „Труд\": Надеждата да доминира страха и примирението; - Заслужава ли българската нация да я има; - По-добре дан по карате, отколкото лекар звероукротител; - Ден година храни, но до кога?; - Едни милиони се губят; ", "date": "2019.12.23", "title": "Преглед на печата за 23 декември"}
{"url": "http://www.cross.bg/dyado-koleda-vreme-1620997.html", "text": "/КРОСС/ Броени часове остават до момента, в който Дядо Коледа ще тръгне със своята шейна от Лапландия, за да разнесе подаръци на децата по света. И тази година Дядо Коледа ще потегли от градчето Рованиеми, намиращо се в най-северната финландска област и считано за негов официален дом. „Измина още една година и вече е Коледа! Надявам се, че вашата година е била добра!“, каза Дядо Коледа преди да се отправи към Северния полюс, за да напълни шейната си с подаръци от работилницата.„Хората често ме питат \"Кой е най-хубавият подарък?\". За мен това е времето - времето, което отделяме едни за други. Времето, което прекарваме със семейството, децата и приятелите си! Така че, моля ви - бъдете заедно и намерете време едни за други! Пожелавам ви една вълшебна Коледа!“, добави в специален поздрав белобрадият старец, който заедно с елените си, ще пропътува около 510 милиона километра на Бъдни вечер, за да успее да остави на време подаръците под елхата, грижливо приготвени от джуджетата.„Дядо Коледа получава по 32 хиляди писма на ден, които идват от различни краища на света - от деца и от възрастни, които се надяват Коледните им желания да се сбъднат! Най-често писма идват от Полша, Китай и Великобритания, както и от Италия, Финландия и Русия“, сподели един от малките помагачи, отговарящи за Коледната поща на Дядо Коледа, който и тази година, както от 1955-а насам, ще бъде проследен по време на своето околосветско пътешествие от НОРАД -Северноамериканското военновъздушно-космическо командване.От време на време впрягът може да бъде придружаван и от изтребители - за по-голяма сигурност. „Ние успяваме да проследим Дядо Коледа заради червения нос на еленчето Рудолф, който свети толкова ярко, че ние засичаме топлинните сигнали, излъчвани от него. Използваме инфрачервен сензор, сателити и радари, за да определим с абсолютна точност кога и къде е шейната на Дядо Коледа“, каза капитан Кети Спенсър - говорител на НОРАД, на чийто сайт може да бъде проследена в реално време обиколката на Дядо Коледа.", "date": "2019.12.23", "title": "Дядо Коледа тръгва скоро от Лапландия"}
{"url": "http://www.cross.bg/oblasti-bulgariya-silen-1620995.html", "text": "/КРОСС/ В 11 области днес е обявен предупредителен жълт код за силен вятър.В Северна България предупреждението важи за Видин, Монтана, Враца, Плевен, Велико Търново и Русе. В Централна България вятърът ще бъде по-силен в Пазарджик, Пловдив, Стара Загора и Сливен.Очакваните пориви на вятъра са до 24 м/сек, предупреждават от Националния институт по метеорология и хидрология.", "date": "2019.12.23", "title": "Жълт код за силен вятър е в сила за 11 области"}
{"url": "http://www.cross.bg/lokomotiv-paren-putyvane-1620996.html", "text": "/КРОСС/ БДЖ организира атракционно пътуване с единствения действащ парен локомотив за теснопътна линия. Ретровлакът ще потегли в 10.30 ч. от гара Септември с крайна спирка Велинград. За пътниците са предвидени празнични изненади.Пътната композиция е от 6 вагона със 180 места, теглени от легендарния парен локомотив.В инициативата ще участват и доброволци от Гражданското сдружение „За теснолинейката“, които ще се погрижат за доброто настроение на пътниците.„За пореден път с това пътуване ние ще припомним 70-годишния юбилей от доставката и произвеждането на единствения в момента възстановен парен локомотив.Това е машината номер 609, полска. 1949 година е произведен и доставен, влиза в експлоатация до средата на 60-те години, когато са доставени първите дизелови локомотиви.Преди 15 години е възстановен за експлоатация за атракционни пътувания“, разказа председателят на сдружението Кристиян Ваклинов.", "date": "2019.12.23", "title": "Ретровлак ще потегли от гара Септември"}
{"url": "http://www.cross.bg/otpaduk-informatziya-mosv-1620999.html", "text": "/КРОСС/ Истинска черна дупка в екологичната политика на правителството на ГЕРБ е контролът по внос на отпадък за горене. Тук изрично не става дума за режима на внос с цел рециклиране. Разбрахме, че колкото по-навътре влизаме в скандала с вносните тонове отпадък за горене, толкова по-страшно става. Хората не са виновни, че не разбират огромната разлика между отпадък за рециклиране и внесен от чужда държава опасен отпадък с цел горене. Не са виновни и че не се сещат да се интересуват какво се гори в ТЕЦ-овете или какво се складира тук и там. Трябваше карабинерите в Милано да свършат работата със задържаната влакова композиция с почти 900 тона неясен отпадък с дестинация България, та МОСВ да тръгне да се оправдава с процедури и наредби. Няма кой да повярва как оттук насетне българските ековласти щели да контролират или съдействат. А досега нещо по темата?Само за една седмица време се оказа, че има достатъчно драстични доказателства, че екологичното министерство и неговите уж контролни институции реално отказват или прикриват нуждата от контрол. Трябваше Върховният административен съд да принуди МОСВ да даде достъп до информация за това кои са фирмите за последните 2017 и 2018 година, които имат право да внасят отпадък.Аргументът, че тази информация е търговска, а не обществена, и по тази причина не може да се разгласява, е скандално укриване на обществено значима информация. Никак по-лек не е скандалът с откровеното съдействие, което екоинституциите, в случая РИОСВ-Стара Загора, е извършило, спестявайки изрична Оценка за въздействие върху околната среда на вносен отпадък за горене в ТЕЦ-ове на известен бизнесмен. Каква само нормативна \"вратичка\" са намерили, наричайки горенето \"експериментално\". И така нямало нужда от ОВОС. Е, и за това има съдебно произнасяне и то в никакъв случай не е в полза на МОСВ. Какво се гори в злощастните български ТЕЦ-ове и каква е съдбата на остатъчната пепел след това, очевидно това не вълнува експертите и чиновниците-експерти на министър Нено Димов.Какво се внася от чужбина с тази цел - също. Дори бивш екологичен министър преди дни потвърди, че няма действащ режим за такъв контрол. Що за оправдание е, че от страна на МОСВ не било искано официално разрешение за внос. Ами, естествено, че няма да е искано. Това е канал за трафик на неясен отпадък, от които чуждестранен бизнес пести, а нашенските посредници и бизнесмени печелят. Вероятно и с основание са спокойни, докато карабинерите не им нарушиха рахата в трафика. Министър Димов едва ли е притеснен от логиката, че е невъзможно задържаната влакова композиция, тръгнала за България, да е първа? Колко ли е имало още? И как ли да се притесни и да намери начин да провери какво до момента се е горило в ТЕЦ-овете, например? Трябваше едно авторитетно тв предаване отпреди дни да покаже на българската общественост как България вече е една от актуалните точки за мафиотски трафик на опасен отпадък. Министерството на екологията ни обаче дни по-рано се опита да омаловажи скандала, като предпочете тезата, че това било медийна информация. Не, не е, на Миланската прокуратурата е, това чухме всички. Сега чакаме продължение. И повярвайте, имаме повече надежда на италианското разследване, отколкото на българското екоминистерство. Последното дори не пожела да ни покаже, че се е притеснило и стреснало.  ", "date": "2019.12.23", "title": "Мафиотският трафик на боклука"}
{"url": "http://www.cross.bg/i-dnes-mozhete-da-si-kypite-zhiva-elhichka-blagotvoritelno-1621000.html", "text": "/КРОСС/ Завършва благотворителната кампания за купуване на живи елхички под наслов \"Посади надежда\".Инициативата, организирана от Министерство на земеделието, храните и горите, е в партньорство с фондация \"Искам бебе\" и има за цел да се подпомогнат двойки с репродуктивни проблеми.Пет лева от продажбата на всяка елхичка, предоставена от държавните горски предприятия, ще бъдат дарени за каузата.На 38 места в страната бяха предоставени за продажба над 10 000 елхички.", "date": "2019.12.23", "title": "И днес можете да си купите жива елхичка благотворително"}
{"url": "http://www.cross.bg/putna-dvizhenie-zasilen-1621001.html", "text": "/КРОСС/ Трафикът в страната в последния работен ден преди празниците все още е спокоен, в нормален ритъм на движение.    ", "date": "2019.12.23", "title": "Очаква се засилен трафик към зимните курорти и по автомагистралите"}
{"url": "http://www.cross.bg/naym-kudeto-stolitza-1620834.html", "text": "/КРОСС/ Св. преподобни Наум Охридски бил българин от благороден произход. Като оставил всичко, последвал славянските равноапостоли св. Кирил и Методий в Моравия и Рим, където папа Адриан ІІ го ръкоположил за свещеник.Подир смъртта на св. Методий той заедно със св. Климент се отправил за България, където българският цар Борис-Михаил го приел с радост. Св. Климент като учител на славянска писменост изпратил в югозападната част на държавата, а св. Наум останал в тогавашната столица Плиска.В 893 г. на историческия църковнонароден събор било решено българската столица да бъде пренесена в Преслав. На същия събор Симеон Велики бил провъзгласен за цар вместо приелия монашество св. Борис–Михаил, а св. Климент бил ръкоположен за епископ. Тогава на негово място за учител бил назначен св. Наум, който работил там седем години. После той построил манастир на брега на Охридското езеро на името на св. Архангели и живял в него десет години.Преставил се в Господа в 910 г., след като приел монашеско пострижение непосредствено преди смъртта си. Погребали го на северната стена на храма, където мощите му и досега почиват неоткрити, защото, колкото пъти се опитвали да отворят гроба му, преподобният не позволявал това. От външната страна на храма е пристроена стаичка, в която нощуват болни и получават изцерение.", "date": "2019.12.23", "title": "Св. Наум Преславско-Охридски"}
{"url": "http://www.cross.bg/stava-sili-stolitzata-1620839.html", "text": "/КРОСС/  - Бонифаций V става папа.- Италианският астроном Джовани Доменико Касини открива Рея - вторият по големина след Титан спътник на Сатурн. - Ню Йорк става столица на САЩ (до 1790 г.) по решение на Континенталния конгрес. - в Цариград се свиква Цариградската конференция, в която вземат участие посланиците на Великите сили - Англия, Германия, Австро-Унгария, Италия, Русия и Турция. - В България е приет първият избирателен закон. - Винсънт Ван Гог отрязва най-долната част на лявото си ухо и го дава на проститутка, наречена Рейчъл.- Албер I става крал на Белгия.- Създадено е правителство на Либералната коалиция начело с Васил Радославов. - Първа световна война: Съюзническите сили превземат турския гарнизон на Синайския полуостров в Египет. - Британската радиостанция БиБиСи започва да излъчва новини.- Приключва Лайпцигския процес (в който един от обвиняемите е Георги Димитров), който признава за виновен и осъжда на смърт за подпалването на Райхстага Маринус ван дер Любе. - Два пътнически влака се сблъскват край Париж, загиват около 230 души. - Министерски съвет на България приема Закон за национализация на частни индустриални и минни предприятия и нарежда незабавното му изпълнение. - Американската лаборатория Бел Лабс представя първия транзистор. - в СССР е екзекутиран Лаврентий Берия - основният проводник на вътрешната репресивна политика. - Земетресение с магнитуд 6,5 по Скалата на Рихтер разрушава Манагуа, столицата на Никарагуа, като загиват 10 000 души, a 80 % от сградите са изравнени със земята. - спасени са 16 останали живи от карастрофата на уругвайски самолет на 13 октомври в Андите; за да оцелеят в планината, останалите живи са прибегнали към канибализъм. - Съветската армия окупира Кабул, столицата на Афганистан. - Руският дисидент Андрей Сахаров се завръща да живее в Москва след 7-годишно заточение. - Американците Ричард Рутан и Джийна Ийгър завършват първия околосветски полет със самолета Вояджър без междинно кацане и презареждане. - История на Словения: 88% населението на Словения гласува за отделянето си от Югославия на референдум.- по искане на правителството на Великобритания в Радио БиБиСи престават да съществуват 7 секции, в т. ч. българската. ", "date": "2019.12.23", "title": "23 декември в историята"}
{"url": "http://www.cross.bg/priznali-chestni-biha-1620828.html", "text": "/КРОСС/ \"Ако мъжете са честни, биха признали, че всичко, което правят, и навсякъде, където отиват е с цел да видят жени.\"Джак Никълсън", "date": "2019.12.23", "title": "Ако мъжете са честни, биха признали"}
{"url": "http://www.cross.bg/bivsh-direktor-predsedatel-1620989.html", "text": "/КРОСС/ , управител на \"Сименс\" ЕООД, зам.-председател на УС на КРИБ;, президент на Югоизточноевропейския медицински форум, бивш председател на БЛС;, режисьор, художник и аниматор;, директор на Центъра за спешна медицинска помощ в София;, главен изпълнителен директор на Български пощи;, ръководител на Лаборатория за управление на риска, министър-председател на България (1997-2001);, бивш вицепремиер и министър на икономиката;, живописец и илюстратор на книги;, учредител и председател на фондация \"Българска памет\";, началник-отделение \"Урология\" в УМБАЛ \"Пълмед\" - МС Здраве, Пазарджик; ", "date": "2019.12.23", "title": "Родени на 23 декември"}
{"url": "http://www.cross.bg/provede-chasa-kontzert-1620988.html", "text": "/КРОСС/От 10.30 ч. в Гербовата зала на „Дондуков“ 2 президентът Румен Радев ще удостои посланика на Република Турция у нас Хасан Улусой с орден „Мадарски конник“ първа степен.От 11.00 ч. в БТА ще бъде представен проект „Овластяване на хора с редки болести“.От 19.00 ч. в театър Азарян ще бъде представен концерт „Спектакълът на ветровете“.От 16.00 часа в залата на Народно читалище „Любен Каравелов 1948“ в село Драганово ще се проведе детско тържество „Дядо Коледа пристига“.От 18.00 часа в залата на Опера в Бургас ще се проведе съвместен концерт-спектакъл „Зимна приказка“ на Професионален фолклорен ансамбъл \"Странджа\" и автентичната кукерска група \"Каваклии\" от кв. \"Долно Езерово\".От 9.30 ч. в зала „А“ в УМБАЛ „Св. Марина“ ще се проведе Ден на отворените врати и демонстрация в Центъра по роботизирана хирургия.От 11.00 до 12.00 часа в Зоопарк – Варна ще се състои тържество за посрещане на Дядо Коледа. Празненството ще се проведе пред новото коледно дръвче на голямата поляна.От 10.00 ч. във фоайето на 6 етаж в сградата на Община Видин коледарска група от НЧ „Цвят-1870“ ще поздрави по традиция общинското ръководство.От 10.30 ч. на паркинга на административната сграда на Община Видин ще продължи раздаването на пакетите с дарения от Швейцария за социално слаби хора от Общината.От 10.00 часа в зала 302 ще се състои пресконференция за представянето на проекта „Заедно срещу наркотиците“ на международна конференция в Хелзинки /Финландия/. Проектът съвместна инициатива на Община Велико Търново, Превантивноинформационен център по наркомании, Дарителско сдружение \"Св. Иван Рилски\" и Областна дирекция на МВР.От 10.00 ч. ще се проведе коледен табла турнир, организиран от Старейшини ГЕРБ.От 11.00 ч. на пл. „Свобода“ ще се проведе празничен концерт на Духов оркестър – Добрич.От 12.00 ч. в Кафене „Стария Добрич“ ще се проведе коледна работилница.От 14.00 ч. в Народно читалище „Романодром - 2002 г.“ ще бъдат открити изложби за Коледа и Нова година.От 16.00 ч. в Народно читалище „Йордан Йовков – 1870 г“ ще се проведе Коледен концерт на Инструментално дуо „Валмас“.В 13.00 часа в сградата на Областната дирекция на МВР ще се проведе брифинг във връзка със сигурността по време на празниците.В 17.00 часа на пл. „Ст. Стамболов“ ще се проведе празничен коледен концерт на Студентска формация „Жарава“.От 18.00 ч. на сцената на Драматичния театър солистът на фолклорен ансамбъл „Тракия“ – Пловдив Дарина Славчева ще отбележи 25 години на сцената.От 15.00 ч. в Регионален исторически музей - Хасково, ет. 2, експозиция \"Нова история\" ще бъдат връчени наградите от фотоконкурса „На фокус: Магията на Хасково“. ", "date": "2019.12.23", "title": "Предстоящи събития в страната на 23 декември"}
{"url": "http://www.cross.bg/bulgariya-neiinski-nishto-1620990.html", "text": "/КРОСС/  „Най-големият мит за прехода е, че не е донесъл нищо добро на България”, каза в интервю за предаването „120 минути” по БТВ посланикът на България в Турция и бивш външен министър Надежда Нейнски. Тя е на мнение, че и най-големите критици на прехода не могат да признаят, колко много се е променила България. „Трудностите по време на демокрацията са нещо естествено, защото е много трудно да се промени една система. Големият проблем е, че не се е променил начинът на мислене. Трябва да разберем, че битката за демокрацията е ежедневние”, подчерта посланикът. Нейнски е на мнение, че в България хората имат усещането, че изборът е компрометиран и нищо не зависи от тях, но за да се преборим с това негативно явление, трябва да участваме масово в изборите. „Преходът приключи с преговорите на България за влизане в Европейския съюз. От нас зависи какви лидери си избираме и как защитаваме интересите си. Не ни е виновен Европейският съюз, всеки сам кове съдбата си”, заяви още Надежда Нейнски.", "date": "2019.12.23", "title": "Надежда Нейнски: Най-големият мит за прехода е, че не е донесъл нищо добро на България"}
{"url": "http://www.cross.bg/tema-bulgariya-sytrin-1620987.html", "text": "/КРОСС/ Бюджетът на София - гледната точка на общинските съветници; България и АЕЦ. Каква ще е съдбата на \"Белене\"?; Перник и водата - сагата продължава. Кой е най-масовият подарък в града?; България, Северна Македония и добросъседството - коментар на евродепутата Александър Йорданов; Ще има ли сняг за Коледа и откъде ще духа вятър през празничната седмица?; Предколедно: Лепило за брада и Стефан Вълдобрев;В седмицата на Рождество Христово ще Ви срещнем с хората, които промениха живота на другите: Лекарят от Горна Оряховица, върнал два пъти човек от смъртта;спасителят на нападнатото момиче от влака;майсторът от Боянската църква;учителката, която създава трейлъри на книги;кметът от Бухово, спасявал семейства в пожар. Когато животът ни показва истинските герои. Седмица на Коледния дух, само в „Тази сутрин\".  На косъм от трагедия! Говори жената, която се размина за секунди с летящ покрив; Кой крив, кой прав в спора за заплатите на медиците. И още - как да пазим сърцето по празниците? Кардиологът проф. Иво Петров между пациентите и политиката; Доброволци дежурят на опасно кръстовище. Ще намали ли това инцидентите?; Дръжте крадеца на охранителни камери! Подготвя ли се обир на жилищен блок?; Джебчии ще щурмуват моловете по време на голямото пазаруване, предупреждават от полицията. Kакви мерки ще вземат в големите търговски обекти?; Измами с резервации в мрежата! Колко останаха и без вила за празниците, и без парите, платени за нея?; Таекуондо дипломация. Слави Бинев за отношенията между България и Корея; Румен Бахов по следите на еленския бут. Къде се приготвя любимото мезе на Дядо Коледа?; \"Ягодова луна\". Радина Боршош и Асен Блатечки за новия сериал на NOVA; ", "date": "2019.12.23", "title": "Теми и гости в сутрешните блокове на телевизиите на 23 декември"}
{"url": "http://www.cross.bg/razchita-berlin-severen-1621026.html", "text": "/КРОСС/ Германското правителство „твърдо разчита\", че проектът „Северен поток-2“ ще бъде довършен въпреки американските санкции. Това съобщи вестник „Зюддойче цайтунг“, позовавайки се на източници в кабинета в Берлин.Сенатът на Конгреса на САЩ одобри във вторник законопроекта за бюджета за отбрана за финансовата 2020 година, която започна на 1 октомври. Той задължава администрацията да наложи санкции срещу руските газопроводи „Северен поток-2“ и „Турски поток“.На 11 декември документът беше гласуван от Камарата на представителите, а в петък го подписа президентът Доналд Тръмп, с което влезе в сила. ", "date": "2019.12.23", "title": "Берлин разчита, че \"Северен поток-2\" ще бъде довършен въпреки санкциите на САЩ"}
{"url": "http://www.cross.bg/okolnata-sreda-arhipelaga-1621027.html", "text": "/КРОСС/ Архипелагът Галапагос, част от Световното наследство на ЮНЕСКО, е дом на една от най-крехките екосистеми на планетата.\"Забелязан е разлив на гориво и екипажът на шлепа е скочил в морето, за да спаси живота си\", обявиха службите за сигурност.Произшествието е станало в пристанище на остров Сан Кристобал, най-източният остров от архипелага, когато кран се е срутил, докато товарел контейнер върху шлепа. Падащият контейнер дестабилизирал кораба, след което той е потънал.Военни и природозащитници са поставили ограничителни бариери, за да намалят опасността за околната среда от потъването на баржата.Министърът на околната среда Раул Ледесма съобщи, че правителството е предприело \"незабавни действия\" за намаляване на риска за околната среда. Той също така нареди \"да бъдат предприети необходимите мерки за извънредни ситуации за преодоляване на това злощастно събитие\".", "date": "2019.12.23", "title": "Извънредно положение на архипелага Галапагос заради петролен разлив"}
{"url": "http://www.cross.bg/tyrizum-tyrtziya-tyristi-1621028.html", "text": "/КРОСС/ Най-вече туристи от Китай, Германия, Южна Корея, Япония, Русия, САЩ, Обединеното кралство, Малайзия, Испания, Бразилия, Азербайджан, Норвегия и Люксембург идват в Турция за целите на термичния туризъм, заяви Явуз Йълък пред Aнадолската агенция.Медицинският туризъм в Турция се превърна в процъфтяващ сектор, като стотици хиляди чужденци посещават Турция годишно за здравни дейности, сред които хирургически операции, ползване на естествени минерални води и трансплантация на коса.Турция представя на чуждестранни пациенти висококачествено лечение с по-ниски разходи в сравнение с Европа, САЩ и други западни страни, твърди в. „Сабах“.Йълък освен това подчертава, че въпреки по-малкия брой туристи от Германия, Италия, Чехия и Израел, има по-голям приток на валута поради пътувания, свързани с посещение на културни обекти, направени в допълнение към термалния туризъм.„Чуждестранните туристи, които харчат средно 650-750 долара в системата за настаняване на база „ол инклузив“, достигат над 1000 долара за алтернативен туризъм, като по този начин осигуряват повече валутен приток към страната ни“, продължи той. \"В този контекст нашата страна, която е богата на туризъм, трябва да се съсредоточи върху термичното здраве и алтернативния туризъм.\"", "date": "2019.12.23", "title": "Туризмът по минерални извори носи на Турция $1 млрд."}
{"url": "http://www.cross.bg/lekari-dogovor-pravila-1621013.html", "text": "/КРОСС/ Българският лекарски съюз (БЛС) и Националната здравноосигурителна каса (НЗОК) подписаха Националния рамков договор (НРД) 2020-2022.Средствата за дентална помощ за 2020 г. са 179 800 000 лв., което е с 12,8 мил. лева повече от предходната година.Договорът регламентира разширяването на възможностите за възстановяване на функцията на дъвкателния апарат с цяла плакова зъбна протеза (съответно - по една за горна и долна челюст), като отпада възрастовото ограничение за тези дейности. Услугата досега можеха да ползват пациенти на възраст 65-69 години включително.Включването на дейностите по възстановяване на функцията на дъвкателния апарат с цяла плакова зъбна протеза за всички възрастови групи ще допринесе за подобряване на показателите на тяхното здраве, както и за преодоляване на тоталното обеззъбяване.Лекарят по дентална медицина ще има възможност да провери чрез предоставената услуга на НЗОК извършените и отчетени в НЗОК дентални дейности на гражданите, като отпада досегашното ограничение за времеви период.Министерството на здравеопазването е предложило проект на промени в Закона за здравното осигуряване, които дават право да бъдат заложени изисквания относно структурата на разходите за персонал. Законовите изменения вече са в Министерския съвет и ще бъдат гласувани на заседанието в петък.“Важно е да се отбележи, че във всеки един момент през тези три години, за които важи Рамковият договор могат да бъдат правени промени при желание на някоя от преговарящите страни”, обясни председателят на БЛС д-р Иван Маджаров. Всички искания, поставени на УС на БЛС по време на 71-вия Извънреден събор, са изпълнени”, добави д-р Маджаров.От лекарския съюз съобщават, че в НРД се записа, че болничното лечебно заведение не може да заплаща по-малко от 80 на сто от половината от месечния му приход за заплати на лекари и специалисти по здравни грижи, от които 80 на сто: 64% за лекари и 36% за специалисти по здравни грижи.\"Ако приходите на лечебното заведение са 1 млн. лв., от тях не по-малко от 500 хил. лв. трябва да отидат за разходи за персонал. От тези 500 хил. лв., не по-малко от 80%, т.е. 400 хил. лв. ще отидат за възнаграждения на професионалистите по здравни грижи и лекарите при съотношение 1:1.6, заяви здравният министър Кирил Ананиев. Здравният министър даде и друг пример: ако медицинската сестра взима 1000 лв., лекарят ще взима 1600 лв., като уточни, че и при двете суми говорим за „не по-малко“.Кирил Ананиев изрично подчерта, че в случая става въпрос за формиране на разходите за възнаграждения като цяло на професионалистите по здравни грижи и на лекарите. Конкретните заплати на медицинските специалисти в отделните лечебни заведения ще се определят на база вътрешните правила, одобрени от колективния орган и от самото ръководство на болниците. „Това, което мога да правя аз като ръководител на 62 болници, е да правя проверка дали се изпълняват тези изисквания. Освен това, лечебните заведения са длъжни да представят тези свои вътрешни правила на Изпълнителна агенция „Медицински надзор“ и ако тя установи, че не се спазват правилата, независимо от формата на собственост, ние имаме право да излезем с предписания и да отстраним това несъответствие.Към момента около 90 % от държавните болници вече са покрили началните основни заплати по Колективния трудов договор /КТД/. От останалите държавни лечебни заведения има уверение, че при тези правила и при увеличените приходи, които ще имат от болничната дейност, ще постигнат нивата, заложени в КТД.Предстои промяна в Закона за лечебните заведения, така че новите правила за формиране на разходите за персонал да важат за всички болници, включително и частните, обясни д-р Иван Кокалов, член на Надзорния съвет на НЗОК. По думите му разходите за администрация и друг персонал в лечебните заведения също ще се разпределят по вътрешни правила. „Това, което подписахме днес, дава тласък за решаване на проблема. Още през февруари-март, когато започнат да действат и видим какво се случва, ако трябва ще се коригираме, включително и разпределението, но трябва да бъдат достигнати минималните нива в КТД. Всичките ние ги очакваме и предполагам, че това ще се случи“, посочи още д-р Кокалов след подписването на НРД.Всичко предвидено ще се случи в кратки срокове и няма да има никакво забавяне, увери министър Кирил Ананиев.Увеличени са цените на 251 клинични пътеки и 7 процедури средно с 14%. Намалени са обемите със 7 на сто.„Аз мога да кажа, че нашите забележки, които съборът ни беше гласувал във връзка с публикувания текст на НРД за обсъждане, са изчистени. Те са приети и в член 49, за който ставаше въпрос за начина за изписване на лекарства и за профилактичните прегледи при общопрактикуващите лекари. Имахме предложения за цените на 5-6 пътеки и те са приети и няма проблем“, заяви още д-р Маджаров.В договорът е записано още, че лекар без специалност ще има право да извършва дейности под субординирана координация на лекар със специалност. При надвишаване на регулативния стандарт, който е определен за профилактика на общопрактикуващия лекар, няма да се налагат глоби и той няма да бъде лимитиран. Отпада регулацията и за изследванията при профилактика.В НРД 2020-2022 са увеличени средно с 18% цените на медико – диагностичните дейности (МДД). Увеличени са средно със 7 на сто цените в СИМП за първичен преглед, първичен профилактичен преглед по програма „Майчино здравеопазване“, вторичен преглед, медицинска експертиза и др.Няма да има промяна в рамковия договор по отношение на изписването на терапиите за хронично болните пациенти. В чл. 49 е добавено предложението на общопрактикуващите лекари, че се работи по Наредба 4.Личните лекари ще могат да правят профилактични прегледи на пациенти, които са ги потърсили и по други поводи.", "date": "2019.12.23", "title": "БЛС и НЗОК подписаха Националния рамков договор (Обновена)"}
