{"url": "http://www.cross.bg/razvitie-nikolova-politika-1572245.html", "text": "/КРОСС/ Участие в дискусията взеха кметове на общини, областни управители, представители на бизнеса, научната общност и др. от областите Бургас, Сливен, Ямбол и Стара Загора.", "date": "2018.04.10", "title": "Зам.-министър Деница Николова: Новото статистическо райониране на страната цели балансирано развитие на регионите и по-висок икономически растеж"}
{"url": "http://www.cross.bg/rysev-myzika-toncho-1572246.html", "text": "/КРОСС/ След кратко боледуване, дни преди рождения си ден, днес ни напусна композиторът Тончо Русев. Това написа семейството му в официалната страница на композитора във „Фейсбук\".„Написал над хиляда песни, спечелил десетки престижни награди на български и международни музикални конкурси, Тончо Русев оставя диря в българската естрадна музика. Голям музикант, но преди всичко той беше и голям човек. Почивай в мир!\", написаха още сем. Русеви.Русев е автор и на детски песни, музика към театрални спектакли, телевизионни, детски мюзикли и филмова музика („Юлия Вревская\", „Петимата от РМС\", „Тайфуни с нежни имена\").Песните са му издавани в САЩ, Англия, Франция, Испания, Италия, Гърция, Турция, Русия и всички бивши социалистически страни. ", "date": "2018.04.10", "title": "Почина композиторът Тончо Русев"}
{"url": "http://www.cross.bg/lager-byhenvald-kaloyan-1572229.html", "text": "/КРОСС/ Лидерът на БСП - София Калоян Паргов и членовете на Изпълнителното бюро на Градския съвет на столичните социалисти ще присъстват на церемонията за отбелязване на Йом Ашоа - Ден в памет жертвите на Холокоста и падналите герои и на 73-ата годишнина от освобождаването на концентрациония лагер Бухенвалд, организирани от ОЕБ \"Шалом\". На събитието ще присъстват народни представители от \"БСП за България\", както и общински съветници от групата на социалистите в СОС.\n\n\n Церемонията ще се състои на 11-и април, сряда, от 18,00 часа в зала \"Йерусалим\" на Еврейския културен дом (бул. \"Александър Стамболийски\" №50).", "date": "2018.04.10", "title": "Калоян Паргов ще присъства на церемонията за отбелязване на Йом Ашоа и на 73-ата годишнина от освобождаването на концентрационния лагер Бухенвалд"}
{"url": "http://www.cross.bg/vuzdyha-kachestvoto-sreda-1572244.html", "text": "/КРОСС/ Мерки за подобряване качеството на атмосферния въздух бяха основният акцент в първия ден от Неформалното заседание на министрите на ЕС по околна среда, което се провежда като част от календара на Българското председателство на Съвета в София на 10 и 11 април. Министрите на 28-те държави членки, представители на Европейската комисия и на държавите от Западните Балкани и на Европейската асоциация за свободна търговия обмениха мнения за по-доброто регулиране. Утре предстои обсъждане на темата за международните преговори по изменение на климата.„Категорично настъпи моментът за преосмисляне на наличните подходи за решаване на проблемите, свързани с качеството на въздуха, за преминаване от визии и амбиции към реални действия и конкретни резултати. Ефективните действия за намаляване на въздействието на замърсяването на въздуха изискват дълбоки промени, както в политиките, така и в начина на живот и мислене\", категоричен беше министърът на околната среда и водите Нено Димов.„Над две трети от държавите в ЕС имат проблем с чистотата на атмосферния въздух. За първи път, откакто България е член на ЕС, тази тема се повдига на толкова високо ниво\", отбеляза министър Димов на пресконференция по време на съвета. Министърът отчете, че в различните държави причините, водещи до проблемните нива за замърсяване на въздуха са различни и затова за всяка държава има различни решения и мерките не могат да бъдат унифицирани. „За всички нас е ясно, че замърсяването на въздуха е сериозен не само екологичен, но и социален и икономически проблем, поставящ множество предизвикателства по отношение на управлението и смекчаването на въздействието от вредните замърсители. Проблем, пред който са изправени не само отделните държави членки, но и ЕС като цяло.Качеството на въздуха е от жизнено значение не само за гражданите на Съюза. Качеството на живот в Западните Балкани, включващо като необходимо условие и качество на въздуха, не би трябвало да се различава от това на ЕС. Затова България постави във фокуса на председателството подобряването на качеството на атмосферния въздух\", каза Нено Димов.Делегатите на срещата се обединиха около убеждението, че замърсяването на въздуха е водещ екологичен риск за човешкото здраве. След проведения през февруари тази година в София 21-ви Форум за екоиновации за качество на въздуха, настоящата среща на високо ниво е възможност за постигане на напредък по тази жизненоважна тема. Делегатите са единодушни, че макар КАВ в ЕС да се подобрява, са необходими още и спешни действия в тази насока.Изтъкната беше необходимостта от по-добра координация между различните управленски нива и икономически сектори, имащи отношение към проблема. Ролята на социално-икономическите условия в борбата за по-чист въздух бяха акцент в дискусията. Разисквано беше и финансирането, което е от ключово значение за подобряването на качеството на въздуха. Обсъдени бяха възможностите в рамките на дебата за Многогодишна финансова рамка на ЕС за 2021-2030 г. да бъде преразгледан начинът, по който европейските фондове подпомагат усилията за по-чист въздух.Отбелязана беше водещата роля на екоиновациите като път напред към по-чисти технологии, нови бизнес модели и работни места. Екоиновативните решения са налице, предизвикателството е във внедряването и разпространяването им, а тук идва мястото на европейските регулации и финансови механизми. Несъмнено, пътят към по-чист въздух минава и през дълбока промяна в нагласите и начина на живот, по-активно гражданско участие и повече информираност.„Европейската комисия прави много по отношение на качеството на въздуха\", каза европейският комисар по околна среда, морско дело и рибарство Кармену Вела на пресконференцията по време на неформалния съвет. „Ние подкрепяме държавите членки в постигането на стандартите и набелязването на мерки не само като дискусия и диалог, но и с техническа помощ.Нещо повече, оказваме финансова подкрепа\", каза еврокомисарят. Той уточни, че ЕС отделя за подобряване качеството на въздуха 1,9 млрд. евро. „Ясно е, че това е огромен проблем не само за екологията, но и голям социален проблем. Има около 400 хил. случая на преждевременна смърт в Европа, които се дължат на лошо качество на въздуха\", посочи еврокомисар Вела. И подчерта, че мерките, които се взимат по отношение на подобряване на качеството на въздуха са в интерес не само на опазване на околната среда, но и на гражданите на ЕС. Комисар Вела благодари на Българското председателство за отличната среща. Той определи разговора от днешната среща като много градивен. „Бяха обсъдени практически стъпки за постигане на напредък, за да отговорим на потребностите на нашите граждани\", каза еврокомисарят.По-ясното и лесно приложимо законодателство, без прекомерна регулация и административна тежест, с работещи механизми за докладване, мониторинг и оценка - това е визията за по-добро регулиране, около която се обединиха участниците във втората сесия днес. Дискусията се фокусира върху необходимостта от подобряване координацията между различните нива на управление, тъй като голяма част от европейското екологично законодателство се прилага от регионалните и местните власти. По-голямата съгласуваност между взаимосвързаните политики (околна среда, енергетика, селско стопанство, транспорт) и повишаването осведомеността на националните администрации, отговорни за тези сектори, също бяха посочени като ефективни решения.Обсъдени бяха съществуващите възможности за обмен на информация, експертиза и добри практики с Европейската комисия и между държавите членки в областта на околната среда.Министърът на околната среда Нено Димов посочи, че по-добрата регулация е основен инструмент за подобряване на средата в ЕС, така че от една страна да не бъде спъвано икономическото развитие от излишни административни и бюрократични препятствия, а от друга - да се изпълняват основните цели за защита на околната среда. Министърът припомни, че намаляването на административната тежест е един от приоритетите на българското правителство.Утрешните дискусии ще продължат под знака на международните преговори по изменение на климата и т.нар. диалог от Таланоа. Вниманието ще бъде насочено към предизвикателствата, пред които е изправен ЕС, с оглед предстоящата в края на 2018 г.Конференция на страните по Рамковата конвенция на ООН по изменение на климата. На срещата се очаква да бъде постигнато споразумение за Работната програма на Парижкото споразумение и да се даде тласък на глобалния дневен ред за борба с климатичните промени. Диалогът от Таланоа цели да направи преглед на колективните усилия на страните за постигане на дългосрочните цели, заложени в Парижкото споразумение и да насърчи действията в тази насока.", "date": "2018.04.10", "title": "Мерки за подобряване на качеството на въздуха обсъждат в София екоминистрите на Европейския съюз"}
{"url": "http://www.cross.bg/kylata-oburkalo-kyla-1572183.html", "text": "/КРОСС/ Събарянето на кула в датския град Вордингборг се превърна в истинска катастрофа, въпреки месеците на планиране и прецизна организация.Районът около 53-метровия силоз бил отцепен, а експерти по разрушенията изготвили подробен план за действие. Тълпи от хора се събрали да гледат зрелището, но в последния момент нещо се объркало. Вместо да падне там, където било планирано - в разчистения и обезопасен район, кулата се стоварила върху библиотека и културен център, в който се помещава музикална школа.Като по чудо при инцидента няма пострадали, но причинените щети са огромни.От общината обявиха, че всички офиси на изток от сградата са унищожени.Тече разследване, което трябва да установи какво се е объркало при взривяването на кулата.\n\t\t\t\t\t ", "date": "2018.04.10", "title": "Умишлено взривена кула се стовари върху сгради в Дания (видео)"}
{"url": "http://www.cross.bg/fevryari-danni-mesetz-1572227.html", "text": "/КРОСС/ По предварителни данни през февруари 2018 г. индексът на продукцията в сектор „Строителство\", изчислен въз основа на сезонно изгладени данни , е с 13.9% под равнището от предходния месец.Календарно изгладените данни  показват увеличение от 4.1% на строителната продукция през февруари 2018 г. в сравнение със същия месец на 2017 година.                                                                            ", "date": "2018.04.10", "title": "НСИ: Увеличение от 4.1% на строителната продукция през февруари 2018 г. в сравнение със същия месец на 2017 година "}
{"url": "http://www.cross.bg/phenyan-lavrov-severnokoreiiskiya-1572239.html", "text": "/КРОСС/ На пресконференция след преговори между двамата в Москва Лавров каза, че с И са обсъдили подробно състоянието на двустранните отношения, както и културните и хуманитарните връзки и сътрудничеството в международните организации. Москва приветства плановете за среща между севернокорейския лидер Ким Чен-ун и президента на САЩ Доналд Тръмп, добави руският външен министър, като отбеляза, че това е стъпка към намаляване на напрежението около ядрените програми на Пхенян.В отговор на въпрос Лавров заяви, че засега не се предвижда среща между руския президент Владимир Путин и Ким Чен-ун.Миналия месец Ким посети Пекин, където се срещна с китайския президент Си Цзинпин. Това бе първото публично пътуване на севернокорейския лидер в чужбина, откакто пое властта в Пхенян през 2011 г., и първата му среща с чуждестранен държавен глава, припомня ТАСС.", "date": "2018.04.10", "title": "Лавров отива на посещение в Пхенян"}
{"url": "http://www.cross.bg/hari-komiks-geroi-1572238.html", "text": "/КРОСС/ Рисунките разкриват подробности за кралския живот на Хари, възпитанието на избраницата му и смъртта на майка му – принцеса Даяна.Пресъздаден е и моментът, в който принцът се запознава с Меган.Комиксът е отпечатан в различни варианти –  с твърда и мека корица, както и луксозно сватбено издание.Дългоочакваната , на която са поканени 600 гости, ще се състои .", "date": "2018.04.10", "title": "Принц Хари и Мегън Маркъл станаха герои на комикс"}
{"url": "http://www.cross.bg/materiya-tumnata-galaktikite-1572240.html", "text": "/КРОСС/ Учените научиха нови факти относно тъмната материя.Международен екип от астрономи под ръководството на Ричард Маси от университета в Дърам, Англия, опроверга \"осветяването\" на тъмната материя, т.е. съществуването на негравитационно взаимодействие между \"буци\" невидимо вещество, съобщи Лента.През април 2015 г. астрономи оповестиха, че открили признаци за негравитационно взаимодействие в тъмна материя в галактичния куп Абел 3827, който се намира на разстояние 1,3 милиарда светлинни години от Земята.Учените изследвали разпределението на масата в четирите сблъскващи се галактики, използвайки ефекта гравитационна леща, когато обект изкривява траекторията на светлинните лъчи.Предполага се, че в центровете на галактиките има хало от тъмна материя. Именно с него се обяснява кръговото движение на звезди около ядрото на галактиката. Три \"буци\" тъмна материя съответствали на разположението на три галактики, но при движението си четвъртата \"буца\" изоставала на 5000 светлинни години от разположената край нея галактика.По мнението на учените, това показвало, че в тъмната материя има не само гравитационни сили, а и някакви други взаимодействия.В настоящото изследване астрономи използвали мрежата от радиотелескопи АЛМА (ALMA - Atacama Large Millimeter/submillimeter Array) и телескопа VLT (Very Large Telescope) в Чили. Това им позволило да направят по-детайлна спектроскопия на галактиките.Оказало се, че местоположението на халото в галактиките съответства на модел, според който тъмната материя взаимодейства единствено посредством гравитацията.По преценки на космолози, тъмната материя съставлява 22 процента от цялата маса на Вселената, други 74 процента се падат на тъмната енергия, а останалият дял - на видимото вещество.Тъмната материя не взаимодейства с обичайните вещества чрез електромагнитни и други полета, а посредством гравитацията. Заключенията за съществуването й са въз основа на следене на астрономически обекти, чието поведение сякаш е подвластно на влиянието на скрита от директните наблюдения маса. Досега не са открити частици, от които да е съставена тъмната материя.Резултатите от изследването са публикувани в Monthly Notices of the Royal Astronomical Society. ", "date": "2018.04.10", "title": "Тъмната материя стана още по-тъмна"}
{"url": "http://www.cross.bg/rysiya-ataka-himicheska-1572233.html", "text": "/КРОСС/ „Вижда се неконструктивната позиция, която заемат някои страни, включително САЩ. Те априори отказват да погледнат реалността в очите“, каза говорителят Дмитрий Песков пред журналисти. „Никой от тях не говори за необходимост от безпристрастно разследване“, добави той.Говорителят на Кремъл посочи, че това ограничава дипломатическите опции на Русия, но въпреки това тя ще продължи „активна работа на дипломатическия фронт“.Коментарите на Песков идват, след като президентът на САЩ Доналд Тръмп заяви в понеделник, че на очевидната химическа атака ще бъда отговорено „твърдо“ и намекна, че решението за прилагане на военни средства е въпрос на часове.Посланикът на Русия в ООН предупреди в понеделник, че употребата на военна сила срещу Сирия ще има „тежки последствия“.Руското военно министерство пък нарече „още едно менте“ видеокадрите с жертви на атаката, следвайки линията на Москва да се предполага, че бунтовници организират атаки, за да дискредитират режима на президента Башар Асад, на който Русия оказва военна помощ, посочва АФП.Министерството на отбраната в Москва заяви, че негови специалисти са посетили болниците в Дума - най-големият град в региона на Източна Гута край Дамаск, но не са открили доказателства от химическа атака.Зам.-министърът на външните работи Михаил Богданов заяви днес, че „изфабрикувани и фалшиви истории се използват, за да се намери претекст за употреба на военна сила“. „Смятаме това за абсолютно неприемливо и изключително опасно“, добави Богданов.Шефът на комисията по отбрана в долната камара на руския парламент заяви, че „политиката на двойни стандарти стигна до гушата“. „Партия „Единна Русия“ отговорно заявява, че ще бъдат приети всички политическо-дипломатически и при необходимост военни мерки“ в случай на удар на САЩ по Русия, добави Владимир Шаманов. „Без отговор няма да остане нито едно незаконно действие“, подчерта той.„Нека не разчитат на своите корабни групировки и ментета. Ние сме суверенна страна, имаме съюзници и сме гаранти за събитията, които стават в Сирия. Няма да позволим на американците да правят помен с чужда пита“, каза още Шаманов. ", "date": "2018.04.10", "title": "Кремъл вини САЩ, че отказват да признаят реалността за химическата атака"}
{"url": "http://www.cross.bg/hrani-reklami-detza-1572242.html", "text": "/КРОСС/ В Държавната агенция за закрила на детето (ДАЗД) не са постъпвали сигнали за участие на деца в реклами или други форми на търговска комуникация на генетично модифицирани храни, за каквито днес има публикации в медиите. Такива не са постъпвали и от страна на Съвета за електронни медии, относно храни и напитки, съдържащи хранителни съставки и вещества с хранителен или физиологичен ефект, по-специално съдържащи мазнини, трансмастни киселини, сол/натрий и захар, чийто прекомерен прием в хранителния режим не е препоръчителен.ДАЗД сезира Съвета за електронни медии за становище от гледна точка на извършения медиен мониторинг и за предоставяне на информация за реклами на деца на хранителни продукти, по-специално на посочените в публикациите на в. „Сега\". Изискано е и становището на Българската агенция по безопасност на храните за хранителни продукти, върху които изрично е указано, че съдържат ГМО, за предприемане на последващи действия от компетентността на ДАЗД.Сезиран е още Националният съвет за саморегулация като независим орган за саморегулация в рекламата и търговската комуникация в България относно тяхното становище във връзка с посочените реклами за спазване на Националните етични правила за реклама и търговска комуникация в страната. В Закона за радиото и телевизията е уредено, че доставчиците на медийни услуги се задължават да спазват тези правила, разработени от Националния съвет.В критериите на СЕМ и ДАЗД за оценка на съдържание, което е неблагоприятно или създава опасност от увреждане на физическото, психическото, нравственото и/или социалното развитие на децата също са разписани текстове, които уреждат по отношение на доставчиците на медийни услуги, да не допускат участие на дете в реклами или други форми на търговски съобщения за генетично модифицирани храни, а така също да не допускат участието на дете в търговски съобщения, придружаващи или включени в детски предавания за храни и напитки, съдържащи хранителни съставки и вещества с хранителен или физиологичен ефект, по-специално съдържащи мазнини, трансмастни киселини, сол/натрий и захар, чийто прекомерен прием в хранителния режим не е препоръчителен. Доставчиците на медийни услуги са длъжни да спазват правата на децата, уредени в Закона за закрила на детето и другите нормативни актове.В Закона за закрила на детето има изрична разпоредба, която родителите, настойниците, попечителите или другите лица, които полагат грижи за дете, са длъжни да не допускат участието му в реклами или други форми на търговски съобщения за генетично модифицирани храни, нарушението на което задължение е скрепено със санкция по отношение на виновните лица.Безспорно е, че родителите и другите лица, на които са поверени грижи за детето носят първостепенна отговорност за неговото насочване към използването на различните медии, но и цялото общество като цяло има тази отговорност, включително в публичното пространство, например в обществени заведения, в училища и детски градини, на различни мероприятия и др.Разпоредба, която охранява интересите на децата, се съдържа и в Закона за храните в чл. 9а, където ясно е регламентирана забрана за рекламирането на генетично модифицирани храни чрез реклами или други форми на търговски съобщения, в които като изпълнители участват деца или които представят деца, употребяващи тези храни, и/или са предназначени за детска аудитория.", "date": "2018.04.10", "title": "Няма сигнали за участия на деца в реклами на ГМО храни"}
{"url": "http://www.cross.bg/iiotova-iliyana-komisiyata-1572224.html", "text": "/КРОСС/ За втори път от началото на мандата вицепрезидентът Илияна Йотова връчи сертификати на бъдещи юристи, преминали 4-месечен стаж в Комисията по помилването към президента на Република България. „Успехът е гарантиран само когато работите в екип“, обърна се Илияна Йотова към младите хора. Те, от своя страна, изразиха благодарност за предоставения шанс отблизо да се запознаят с дейността на Комисията по помилването и да работят съвместно с нейните експерти.", "date": "2018.04.10", "title": "Илияна Йотова връчи сертификати на бъдещи юристи"}
{"url": "http://www.cross.bg/vidove-ptitzi-vuzmozhnost-1572205.html", "text": "/КРОСС/ Мобилно приложение разпознава видове птици. SmartBirds е основно обновено и с добавени функционалности.Благодарение на това, че ние даваме една много лесна, бърза и достъпна информация за това кои видове са ловни и кои от тях често биват бъркани със защитени видове птици, даваме възможност на ловеца да ги определи много бързо, докато все още е сред природата по време на лов. Това поясни в интервю за предаването \"Хоризонт до обед\" Мариана Вълчева от Българското дружество за защитата на птиците (БДЗП):\"С едни много добри рисунки са отбелязани основните отличителни белези и едновременно с това ловецът има възможност да получи информация за това какви са нормите за отстрел, какви са сроковете, които са разрешени за ловуване в този период.Ние смятаме, че по този начин ще бъдем полезни и всъщност ще обогатим познанията на ловците, така че онези от защитените видове птици, които много често стават неволна жертва на лов, да са по-малко.При обновяването на мобилното приложение ние дадохме възможност всеки, който го ползва, дори и в момента да няма мобилна връзка, веднага да му бъде посочена информация за най-близките зони на \"Натура 2000\". Така всеки може да провери какво е разрешено и какво съответно е ограничено в тези зони\". ", "date": "2018.04.10", "title": "Смарт приложение за мобилен телефон разпознава видове птици"}
{"url": "http://www.cross.bg/proizvodstvoto-promishlenost-izdeliya-1572225.html", "text": "/КРОСС/ По предварителни данни през февруари 2018 г. индексът на промишленото производство, изчислен от сезонно изгладените данни, намалява с 1.5% в сравнение с януари 2018 година. Това съобщиха от пресцентъра на НСИ.През февруари 2018 г. при календарно изгладения индекс на промишленото производство е регистриран спад от 1.0% спрямо съответния месец на 2017 година.През февруари 2018 г. увеличение спрямо предходния месец е регистрирано в производството и разпределението на електрическа и топлоенергия и газ - с 1.4%, а намаление е отчетено в добивната промишленост - с 4.3%, и в преработващата промишленост - с 3.2%.                     По значителен спад в преработващата промишленост е регистриран при: производството на изделия от други неметални минерални суровини - с 9.2%, производството на дървен материал и изделия от него, без мебели  - с 9.1%, печатната дейност и възпроизвеждането на записани носители - с 8.2%, производството на хранителни продукти - със 7.0%. Ръст се наблюдава при: производството на тютюневи изделия - с 14.1%, обработката на кожи; производството на обувки и други изделия от обработени кожи без косъм - с 8.5%, производството на превозни средства, без автомобили - с 4.0%.                     На годишна база ръст на промишленото производство, изчислен от календарно изгладените данни, е отчетен в преработващата промишленост - с 1.0%, а спад е регистриран в добивната промишленост - с 14.2%, и в производството и разпределението на електрическа и топлоенергия и газ - с 2.3%.                     По-значително увеличение в преработващата промишленост спрямо предходната година се наблюдава при: производството на превозни средства, без автомобили - с 62.2%, производството на автомобили, ремаркета и полуремаркета - с 15.8%, ремонта и инсталирането на машини и оборудване - с 11.5%, производството на мебели - с 10.3%. Намаление е отчетено при: производството на дървен материал и изделия от него, без мебели - с 18.7%, производството на текстил и изделия от текстил, без облекло - с 10.4%, производството на химични продукти - със 7.9%, печатната дейност и възпроизвеждането на записани носители - със 7.8%. ", "date": "2018.04.10", "title": "НСИ: През февруари 2018 г. индексът на промишленото производство намалява с 1.5% в сравнение с предходния месец "}
{"url": "http://www.cross.bg/drebno-turgoviyata-stoki-1572226.html", "text": "/КРОСС/ По предварителни сезонно изгладени3 данни през февруари 2018 г. оборотът в раздел „Търговия на дребно, без търговията с автомобили и мотоциклети\" по съпоставими цени запазва равнището на предходния месец.През февруари 2018 г. оборотът в търговията на дребно, изчислен въз основа на календарно изгладени4 данни, бележи ръст от 3.1% в сравнение със същия месец на предходната година, съобщават от НСИ.                                                                     ", "date": "2018.04.10", "title": "НСИ: През февруари 2018 г. оборотът в търговията на дребно бележи ръст от 3.1% в сравнение със същия месец на предходната година"}
{"url": "http://www.cross.bg/sistema-sudimost-yvedomyavane-1572243.html", "text": "/КРОСС/Министерството на правосъдието ще проведе пресконференция по проект „Реализиране на Централизирана автоматизирана информационна система „Съдебен статус\", финансиран от Оперативна Програма „Добро управление\", чрез Европейския социален фонд утре.Реализирането на проекта ще даде възможност на всеки гражданин да получава свидетелство за съдимост в момента на подаване на заявлението си в което и да било бюро съдимост към 113-те районни съдилища в страната, без оглед на това къде е роден.С проекта ще се реализират общо 5 нови услуги: създаване на Електронен бюлетин съдимост,  който ще се актуализира автоматично с подаване на информация от всеки съд, чрез автоматизираната система, за влезналите в сила присъди; електронно уведомяване на бюрата по съдимост при наличие на реабилитация; уведомяване на гражданите по електронен път за промяна на съдебния им статус, при заявено тяхно желание; електронно уведомяване на органа по реабилитация за изтърпените наказания от граждани и за платени от тях глоби. осъществяване на електронен обмен с Единната Информационна система противодействие на престъпността.Пресконференцията ще се състои на 11 април 2018 г. (сряда) от 11,00 ч. в зала 2 в Националния дом на науката и техниката, ул. „Г. С. Раковски\" №108, ет. 2.     ", "date": "2018.04.10", "title": "Министерство на правосъдието с пресконференция по проект „Реализиране на Централизирана автоматизирана информационна система „Съдебен статус“"}
{"url": "http://www.cross.bg/zayavi-nyama-merkel-1572241.html", "text": "/КРОССНаличните доказателства за употребата на химически оръжия в дамаското предградие Дума са убедителни, заяви германският канцлер Ангела Меркел.Тя обяви това на съвместна конференция с гостуващия в Берлин украински президент Петро Порошенко, предаде ТАСС.По думите й доказателствата са \"много, много ясни\". Тя допусна, че те може да бъдат проверени още веднъж, но изрази убеденост, че \"това няма да промени\" становището на Германия.\"Ужасяваща е ситуацията, когато след толкова много международни дискусии отново и отново се използва химическо оръжие\", категорична бе Меркел и подчерта, че по този въпрос трябва да се говори \"с много ясен език\".Съобщението, че на 7 април срещу град Дума в Източна Гута е било употребено химическо оръжие дойде от няколко неправителствени организация, включително т. нар. Бели каски. Те заявиха, че при бомбардировка на правителствените сили, подкрепяни от Русия, в града са паднали бомби с хлорен газ, от който са загинали десетки хора, а много пострадали местни жители са постъпили в болници.Руското министерство на външните работи окачестви тези твърдения като дезинформация, а лично министър Сергей Лавров заяви, че руски специалисти, изпратени на място, не са открили никакви следи от химически оръжия. Министерството на отбраната в Москва пък заяви, че Белите каски не са надежден източник, защото разпространяват изфабрикувана информация.В същото време президентът на САЩ Доналд Тръмп заяви, че администрацията му ще съобщи „след свършен факт\" как е решила да реагира на възможното химическо нападение, предаде Voice of America, цитирано от \"Фокус\".„Ще посрещнем това и то със сила\", заяви той преди среща с високопоставени военни от САЩ и подчерта, че е по силата им да спрат зверствата край Дамаск.„Имаме много избор, говорейки военно\", допълни президентът, без да уточнява какво има предвид.Миналата година Тръмп нареди ракетни удари по сирийското летище „Хан Шейхун\" като реакция срещу друга химическа атака. Същевременно той уточни, че „ще получим много добра яснота\" по отношение на отговорността.Междувременно Меркел съобщи, че през май в град Аахен може да се има среща на върха между Германия, Украйна и Франция. Тя поясни, че това няма да е заседание на \"Нормандската четворка\", защото на срещата няма да бъде поканен руският президент Владимир Путин.На 10 май в Аахен ще се състои церемония по връчването на годишната Международна награда \"Карл Велики\". С нея е удостоен френският президент Еманюел Макрон за неговия принос в обновяването на европейския проект и европейската независимост. ", "date": "2018.04.10", "title": "Меркел: Има доказателства за химически оръжия в Сирия"}
{"url": "http://www.cross.bg/meiiyedur-kortezha-floiid-1572198.html", "text": "/КРОСС/ Стрелба по кортежа на американския боксьор Флойд Мейуедър в Атланта. Нападението е извършено, докато трите автомобила се придвижвали от нощен клуб към хотел в града.Неизвестен стрелец открил огън по една от колите. Самият Флойд Мейуедър е невредим, но един от охранителите му е ранен в крака.Засега не са ясни мотивите за нападението срещу кортежа на един от най-богатите спортисти в света.Боксьорът, известен още като Милионера, няма загубен мач в професионалната си кариера. Мейуедър изигра последния си мач миналата година, но напоследък се говори за завръщането му на ринга. ", "date": "2018.04.10", "title": "Стреляха по кортежа на боксьора Флойд Мейуедър"}
{"url": "http://www.cross.bg/leva-singul-live-1572221.html", "text": "/КРОСС/ЦСКА и Левски ще играят първата си среща в полуфиналите за Купата на България в сряда. „Еврофутбол\" очаква „армейците\" да превъзхождат вечния си съперник, като коефициентите за победа на двата отбора са съответно 1.60 срещу 3.90. Специално за почитателите на най-завладяващото футболно дерби в българското първенство букмейкърската къща предлага атрактивни ставки и за Точен резултат; Първо полувреме / Краен изход и други. Вижте всички възможности за срещата Другият полуфинал - между Ботев Пловдив и Славия София, ще се играе днес на стадиона в пловдивския квартал „Коматево\". Според „Еврофутбол\" домакините ще имат превес с коефициент за успех 1.62 срещу 3.88 за гостите им от София. Всички прогнози за двубоя ще намерите .Ето още предложения на „Еврофутбол\" за интересни срещи в идните дни:Рома - Барселона                                                  Сингъл, Live, ТОП „1\"- 4.48 „Х\"- 3.98 „2\"- 1.57Манчестър Сити - Ливърпул                                  Сингъл, Live, ТОП „1\"- 1.43 „Х\"- 4.45 „2\"- 5.35Астън Вила - Кардиф                                             Сингъл, Live, ТОП „1\"- 2.13 „Х\"- 3.00 „2\"- 2.95Шефилд Юнайтед - Мидълзбро                              Сингъл, Live, ТОП „1\"- 2.12 „Х\"- 2.94 „2\"- 3.04Байерн Мюнхен - Севиля                                       Сингъл, Live, ТОП „1\"- 1.14 „Х\"- 5.80 „2\"- 10.00Реал Мадрид - Ювентус                                        Сингъл, Live, ТОП „1\"- 1.50 „Х\"- 3.82 „2\"- 4.48Спортинг Лисабон - Атлетико Мадрид                    Сингъл, Live, ТОП „1\"- 4.26 „Х\"- 3.04 „2\"- 1.70Марсилия - РБ Лайпциг                                         Сингъл, Live, ТОП „1\"- 2.09 „Х\"- 3.22 „2\"- 2.76Залцбург - Лацио                                                  Сингъл, Live, ТОП „1\"- 2.05 „Х\"- 3.32 „2\"- 2.77ЦСКА Москва - Арсенал                                         Сингъл, Live, ТОП „1\"- 3.30 „Х\"- 3.34 „2\"- 1.83Дните около Великден и съпътствалите ги мачове от европейските клубни турнири, съчетани с безпрецедентните празнични коефициенти на „Еврофутбол\", донесоха петцифрени печалби за познавачи на футбола в цялата страна. Към банковата сметка на играч от Разград се насочиха  от два идентични талона с по 4 мача в права колонка.В Сандански друг уверен участник пусна 4 талона с еднаква прогноза за 7 мача в права колонка и изкара от това  . В Пловдив  инвестиция и 7 мача в права колонка (всички от английската Висша лига) майстор на предвижданията грабна Сериозни печалби със символична инвестиция постигна и проницателен играч от Хасково, който взе   и система 2, 3 и 5 от 6. В Стара Загора сходна възвращаемост реализира футболен експерт, избрал 6 мача в права колонка. Той взе . Негов колега от Пловдив изкара  от система 2, 3 от 5. Участник от София си тръгна   от система 3 от 12, а специалист на прогнозите от Панагюрище игра система 1 от 2 плюс два твърди знака и срещу скромната сума  .30-те срещи от МАКСГОЛ можете да намерите . Суперджакпот 15 към 14.30 часа на 10.04.2018 г. е на стойност  лева, а срещите от него можете да намерите . Натрупаната сума в Джакпота с 13 срещи е  лева, а мачовете, с които можете да играете за него, ще откриете .      ", "date": "2018.04.10", "title": "„ЕВРОФУТБОЛ“: ЦСКА ще победи Левски в полуфинала за Купата на България "}
{"url": "http://www.cross.bg/palata-sudebnata-slyzhebniya-1572228.html", "text": "/КРОСС/ Пратка до главния прокурор на България Сотир Цацаров е била получена на служебния вход на Съдебната палата в София откъм улица \"Алабин\" от неизвестен по-рано днес. В момента службите за сигурност проверяват съдържанието й.По информация на БНР при преминаването си през скенер пратката е реагирала, като е дала сигнал за наличие на рискови вещества. Според БНТ при проверката на скенер е установено, че вътре в пакета е намерена кукла, омотана с кабели, контакти и щепсели.Екипи на ДОТИ и МВР са на място. Съдебната палата не е евакуирана към този момент, но секторът, в който се получават пратки, е отцепен.Плюшена кравичка с батерии е имало в съмнителния пакет, който е оставен на служебния вход на съдебната палата, казаха от пресцентъра на МВР.Пратката не е била адресирана до главния прокурор. Получател е служител в администрацията, който е поръчал онлайн играчката.Сапьорите на МВР провериха колета по сигнал. Вместо бомба обаче вътре имало малка сладка крава. ", "date": "2018.04.10", "title": "Службите за сигурност проверяват пратка с кукла, омотана с кабели до Цацаров (обновена)"}
{"url": "http://www.cross.bg/sreda-okolnata-politiki-1572223.html", "text": "/КРОСС/ Първото Програмно споразумение за финансиране на програма „Околна среда и изменение на климата“ за новия програмен период по Финансовия механизъм на Европейското икономическо пространство (ФМ на ЕИП) 2014-2021 между България и страните донори – Исландия, Княжество Лихтенщайн и Кралство Норвегия беше подписано днес по време на неформалния Съвет по околна среда в София.Подписите си положиха Иван Иванов, директор на дирекция „Централно координационно звено“ към Министерския съвет и държавният секретар към Министерство на околната среда и климата на Кралство Норвегия Атле Хамар.Министър Димов  благодари на страните-донори за приноса към България при реализацията на ключови екологични политики. „Подписването на  Програмното споразумение за програмата е израз на изграденото доверие между страните-донори и МОСВ, на доброто сътрудничество, на високата добавена стойност от постигнатите резултати през предходните програмни периоди. То е гарант за желанието да продължим да работим заедно в постигането на високи екологични стандарти и в грижата за околната среда“, каза министър Димов.Новата програма „Околна среда и изменение на климата“ си поставя за цел чрез предоставеният финансов ресурс от 30,5 млн. лв. да изпълни мерки по прилагане на важни политики в областта на управлението на отпадъците и адаптация и смекчаване към климатичните изменения.Наред с това ще бъде постигнато естествено надграждане на постигнатите резултати от предишния програмен период в областите на екосистемите и управлението на морските води. „Финансовият механизъм на Европейското икономическо пространство затвърди позицията си на основен финансов инструмент, подпомагащ националната политика в областта на морските води“, посочи министърът на околната среда и водите.", "date": "2018.04.10", "title": "Министър Димов участва в подписването на първото споразумение за новия програмен период по Финансовия механизъм на ЕИП 2014-2021 г."}
{"url": "http://www.cross.bg/tzacheva-zatvorite-imat-1572230.html", "text": "/КРОСС/ \"Служителите в затворите са недоволни, че от последните промени в закона за изпълнение на наказанията затворниците като че ли имат повече права, отколкото задължения. Такова усещане се е създало у тях\". Това каза правосъдната министърка Цецка Цачева след работна среща с представители на всички затвори в страната.Поводът бе бягството от централния затвор в София на убийците Владимир Пелов и Радослав Колев, както и нападението на охранител миналата седмица.За да се справи с напрежението правосъдното министерство създава две работни групи. Едната ще обсъжда и ще направи анализ на въздействието сред служителите в затворите на измененията в закона за изпълнение на наказанията. В нея ще се набележат спешни мерки и ще се направи реорганизация на съществуващите вече щатове в нея, така че в по-натоварените затвори да бъдат пренасочени надзиратели.Неин ръководител е ресорният зам.-министър проф. Николай Проданов. Групата трябва да е готова до края на април.Втората работна група ще обсъжда техническото оборудване и ще се търси възможност за внедряването му в затворите. Става дума за термокамери, заглушители, микроклетки, даде пример Цачева.Тя обясни, че в затвора в Белене имат добър опит със заглушаването на сигнала на джиесемите, но той бил неприложим за Софийския затров, тъй като би блокирал и намиращите се в близост жилищни сгради.Резултатите от двете работни групи ще бъдат докладвани в Министерски съвет, а Цачева ще иска необходимите средства чрез бюджета за догодина. ", "date": "2018.04.10", "title": "Цачева: Надзирателите са недоволни, че затворниците имат повече права, отколкото задължения"}
{"url": "http://www.cross.bg/razvitie-banka-investitzii-1572220.html", "text": "/КРОСС/ Стратегическите инвестиции в инфраструктурата на България и Балканите като водещ фактор за икономическия растеж. Това ще бъде основната тема на форума „Инфраструктура за растеж“, който Българската банка за развитие (ББР) организира на 17 април в София.", "date": "2018.04.10", "title": "ББР събира водещи европейски финансисти и икономисти, министри и банкери на Форум за инфраструктурната и икономическа свързаност на Балканите"}
{"url": "http://www.cross.bg/klipove-despacito-youtube-1572222.html", "text": "/КРОСС/ Музикалният видеоклип на популярния хит Despacito в YouTube, който има над пет милиарда гледания, стана жертва на хакери, съобщава РИА Новости.Десетки други изпълнители, сред които Шакира, Селена Гомез, Дрейк и Тейлър Суифт също са засегнати. Оригиналните клипове бяха публикувани от Vevo.Видеоклипът на Despacito беше премахнат, след като заглавната му снимка във сайта за видео споделяне беше заменена с изображение на въоръжена група мъже, носещи маски.               Хакерите, наричащи себе си Prosox и Kuroi'sh, са написали и призив за \"Свободна Палестина\" под видеото.Някои от атакуваните клипове засега не са свалени от авторите им. В тях действителното видеосъдържание изглежда непроменено. Много заглавия обаче са променени, за да включват имената на хакерите, но само някои клипове имат заместено изображение на корицата.\n\t\t\t\t\t  ", "date": "2018.04.10", "title": "Хакнаха видеото на “Деспасито” в YouTube (видео)"}
{"url": "http://www.cross.bg/byaganiya-wings-world-1572237.html", "text": "/КРОСС/ Oрганизирани бягания на избрани локации ще има в София, Бургас, Велико Търново, Варна и Пловдив Малко повече от месец преди глобалното събитие Wings for Life World Run пет български града се присъединяват към световното движение с организирани бягания. София, Бургас, Велико Търново, Варна и Пловдив ще очакват всички, които искат да окажат подкрепата си към засегнатите от травми на гръбначния стълб.Всички бягания започват в един и същи час в целия свят, 14:00 българско време, а за участие в бягането и включване на резултата в световната ранглиста е необходимо единствено сваляне на приложението Wings for Life World Run App. В София желаещите да подкрепят каузата се събират в Борисовата градина с помощта на Run.bg. Жителите и гостите на столицата ще се надбягват с виртуалния финал по 5-километрово трасе, а старта ще бъде разположен близо до езерото \"Ариана\" от страната на паркинга на Националния стадион.В Бургас, организираното от Васил Динев бягане ще се проведе в Морската градина със старт при \"Пантеона\", а във Велико Търново Wings for Life World Run ще се случи в парк \"Дружба\", където ще бягаме заедно с TurnovoRuns. Пловдив и организаторите от PowerFit ще предизвикат желаещите да се включат с бягане по Младежкия хълм, започващо от стълбите зад бензиностанцията на Коматевсия възел.Във Варна ще се състезават с виртуалния финал по 5-километрово трасе в Морската градина, подготвено от Fit2Run. Уникалният формат на събитието и специално създаденото приложение ни позволяват да бягаме в подкрепа на каузата без значение къде в България или по света се намираме.Всеки може да бяга за тези, които не могат, дори в деня на събитието да не се намира в градовете с организирани бягания. Точно в 14 часа в приложението ще стартира виртуалният финал, който ще \"преследва\" бягащите, постепенно увеличавайки скоростта си на приближаване. Целта е всеки участник да избяга възможно най-дълго разстояние преди финалът да го настигне. ", "date": "2018.04.10", "title": "Пет български града се присъединяват към Wings for Life World Run"}
{"url": "http://www.cross.bg/selo-bezhanovo-otkriti-1572231.html", "text": "/КРОСС/ 150 хиляди къса цигари без бандерол бяха иззети при операция на полицията в луковитското село Бежаново. Цигарите са открити в заведение и частен дом.Част от цигарите са открити в питейно заведение в луковитското село Бежаново, откъдето са иззели 455 кутии от различни вносни марки и без български акцизен бандерол.В хода на разследването от къща в селото, обитавана от 39-годишен мъж, който стопанисва и заведението, са открити и иззети още 7 158 кутии незаконни цигари.Задържани за срок от 24 часа са двама мъже на възраст 39 и 38 години, а по случая е образувано досъдебно производство. ", "date": "2018.04.10", "title": "Иззеха 150 хиляди къса цигари без бандерол при операция в село Бежаново"}
{"url": "http://www.cross.bg/pochina-aktyorut-nikolaii-kalchev-1572235.html", "text": "/КРОСС/ \"Отиде си още един талант от звездната трупа на Сатиричния театър. Красив човек с префинено чувство за хумор, той бе от артистите, които са толкова духовити, че само може да се гордееш, ако си сред избраната му компания. Николай Калчев бе истински джентълмен, който може да си позволи да е саркастичен, защото никога не е бил злобен. Дълбок поклон! Почивай в мир!\", написаха неговите колеги от театъра.Поклонението ще се състои на 11 април от 11:30 часа в храм „Свети Седмочисленици”.", "date": "2018.04.10", "title": "Почина актьорът Николай Калчев"}
{"url": "http://www.cross.bg/ledenik-minavat-anton-1572232.html", "text": "/КРОСС/ Жителите на четири великотърновски села всеки момент може да останат откъснати, след като днес пропадна пътят за село Леденик, съобщава БНР. Общественият транспорт спря, училищният автобус ще се наложи да пътува по главния път София - Варна, което е рисково за децата, предупреди кметът Антон Кръстев. Засегнати са около 200 метра от пътя, заради подпочвени води, натоварения трафик и тежкотоварните машини, които ежедневно минават оттам за депото за строителни отпадъци. Пътят се използва и като обходен за селата Шемшево, Пушево и Керека, което допълнително натоварва района, обясни кметът на Леденик Антон Кръстев: \"Коли почти не могат да минават, автобусът спря да върви и до довечера, може би, този участък от пътя ще бъде откъснат\". През пропадналия път минават над 2000 коли и камиони в денонощието. ", "date": "2018.04.10", "title": "Пропадна пътят за село Леденик, жителите на четири великотърновски села може да останат откъснати"}
{"url": "http://www.cross.bg/siriya-rysiya-tass-1572210.html", "text": "/КРОСС/ Русия е готова да помогне за уреждане на посещение тази седмица на специалисти от Организацията за забрана на химическите оръжия (ОЗХО) на мястото на предполагаемо нападение с отровен газ в Сирия, заяви днес висш руски депутат, цитиран от ТАСС.Евгений Серебренников от комисията по отбрана на Съвета на Федерацията каза пред агенция РИА Новости, че Русия няма търпение ОЗХО \"най-сетне да започне да изпълнява функциите, за които е създадена\".Руското предложение идва в момент, когато американският президент Доналд Тръмп заплашва с предстоящ военен удар срещу Сирия, отбелязва ТАСС.Според сирийски активисти 40 човека са загинали в събота вечерта при химическо нападение в град Дума - последната бунтовническа крепост край Дамаск. Опозицията обвинява сирийските правителствени сили за атаката. Правителството категорично отхвърля обвиненията. ", "date": "2018.04.10", "title": "Русия кани специалисти по химически оръжия да посетят мястото на атаката в Сирия"}
{"url": "http://www.cross.bg/google-parite-firma-1572215.html", "text": "/КРОСС/ Да платим за нещо безплатно. Звучи невероятно, но се оказва, че е възможно.Потърпевши се оплакаха, че били приканени да платят по 129 лева за услуга, която не струва нищо, предаде NOVA.В офиса на Вергиния се обажда човек, който се представя за служител на Google. Напомня, че трябва да бъде подновен абонамент за позициониране на бизнеса им на Google картата. На следващия ден е изпратен договор с наложен платеж за сумата от 129 лева. Жената отказва да плати, защото тя самата е регистрирала фирмата си още преди 4 години.„Аз не станах жертва на измама, защото съм достатъчно технически грамотна, за да разбера какво се случва. Потресе ме безочието на тези хора, второ те искат пари за услуга, която по принцип е безплатна и най-вече никой не им я е възложил\", казва собственикът на фирма за обучения Вергиния Накова.Тя споделя случилото се във Facebook и се оказва, че има още много потърпевши: \"Лъжат компаниите, че са работили преди с тях, представят се от името на друга компания и всичко звучи като заплаха, т.е. „ако вие не платите, ще ви изтрием и край\", а може би за един малък бизнес това звучи много страшно\".Преди 3 месеца Силвия Димитрова също получава телефонно обаждане от въпросната фирма. Въпреки, че нейният фризьорски салон вече съществува на картата, тя приема условията и плаща. Спасява я братовчедка й, която се обажда във фирмата с искане за възстановяване на сумата.„Върнаха ни парите до 2-3 дни обратно с куриер, но ако нямах на кого да разчитам, щях да се опаря, разказва Силвия Димитрова.Фактурите идват от името на рекламна агенция, занимаваща се с дигитален маркетинг. Собственикът й призна, че нямат договор с Google.„Нямаме такъв сертификат, че сме официални представители на Google, но това не го включваме в убежденията\", каза той.Александър твърди, че е жертва на нелоялна конкуренция и отрича служителите му да са поставяли ултиматуми. А парите искали за съвсем друго нещо.„Фирмата, на която сме се обадили не е присъствала на нашия уебсайт. Нашата идея е тя да присъства там и да се рекламира и вече допълнително да поддържаме тяхната локация\", добавя той.От рекламната агенция са категорични, че всеки, който не е доволен от услугата им, може да си поиска парите обратно. ", "date": "2018.04.10", "title": "Нова измама: От българска фирма се представят за служители на Google"}
{"url": "http://www.cross.bg/putishtata-sofiya-tazi-1572213.html", "text": "/КРОСС/ По информация от Пътната полиция тази сутрин в София са се завърнали още 10 000 автомобила. Не е имало сериозни инцидентиРавносметката от празничните дни е: петима загинали и над 70 ранени по пътищата в цялата страна. Регистрирани са и много леки катастрофи, които затрудниха движението.От тази вечер в София започва да работи и новата камера на КАТ, която ще снима през нощта. ", "date": "2018.04.10", "title": "Натоварен трафик и в първия работен ден"}
{"url": "http://www.cross.bg/razryshitel-tartys-kyk-1572211.html", "text": "/КРОСС/  Американският разрушител „Доналд Кук“ с крилати ракети „Томахоук“ и системата за противоракетна отбрана „Иджис“, се е приближил на 100 километра от сирийския пристанищен град Тартус, където е разположена база на Военноморските сили на Руската федерация, предава Интерфакс , като се позовава на телевизионния канал CNN Turk.По данни на американското издание The Wall Street Journal , позовавайки се на източник от Пентагона, разрушител от ВМС на САЩ може да пристигне в Средиземно море до няколко дни. „САЩ имат още един разрушител – „Доналд Кук“, в източната част на Средиземно море, откъдето може да участва във всеки удар срещу Сирия… Вторият може да пристигне до няколко дни“, съобщи вестникът.На свой ред председателят на парламентарната комисия по отбрана Владимир Шаманов заяви, че САЩ не са уведомили Русия за приближаването на американските кораби.„В района на Тартус се появява група кораби на ВМС на САЩ. Според приетата международна практика потенциалните участници в събитията в района се уведомяват по-рано.Ние не сме уведомени, макар на законни основания да сме ратифицирали договор за нашите две бази в Тартус и Хмеймим“, подчерта Шаманов в рамките на заседание на Държавната дума, като същевременно допълни, че президентът на САЩ Доналд Тръмп вече намекна за възможен удар срещу Русия.  ", "date": "2018.04.10", "title": "Американският разрушител „Доналд Кук“ се е приближил на сто километра от Тартус"}
{"url": "http://www.cross.bg/vodi-yambol-iztichat-1572216.html", "text": "/КРОСС/ Депото е изградено в края на 2015 г. по европейски проект за 30 млн. лв. Според еколози в момента депото работи на авариен режим заради отпадните води, които изтичат. Налага се да бъдат отвеждани и пречиствани,за да не се стигне до по-сериозен проблем. Според община Ямбол обаче проблем нямаРегионалното депо край Ямбол е изградено върху старо сметище. Проектът бе съпътстван от протести, според които то е екологична бомба за милиони.В момента отпадните води се извозват и  пречистват, което ще струва на общините още четвърт милион, твърдят експерти.От РИОСВ в Стара Загора казаха за bTV ,че последната проверка е на 16 март. Тя е установила ,че изтичат отпадни води, а от Басейнова дирекция са взели проби. Резултатите не са готови.", "date": "2018.04.10", "title": "Протест заради сметището край Ямбол"}
{"url": "http://www.cross.bg/tyrski-momenta-atina-1572214.html", "text": "/КРОСС/ Инцидентът е станал минути преди полунощ вчера, като към момента не е ясно дали става дума за бойна, транспортна или разузнавателна машина. Според източници на гръцката медия военният министър Панос Каменос и премиерът Алексис Ципрас са държани в течение.Към момента няма официален коментар от турска страна.Според представител на военното ведомство в Атина подобни инциденти са „за вътрешна консумация” в Турция, която следва все по-агресивна външна политика.В неделя два турски изтребителя Ф-16 нарушиха негласното споразумение между Атина и Анкара да не правят военни провокации по празници и прелетяха над острови в североизточната част на Егейско море.", "date": "2018.04.10", "title": "Гръцката армия прогони със стрелба турски вертолет"}
{"url": "http://www.cross.bg/haskovo-vodata-taksa-1572217.html", "text": "/КРОСС/ Готви се поскъпване на водата в цялата страна заради въвеждането на такса \"Солидарност\" от 10 стотинки на литър. Това съобщи в Хасково изпълнителният секретар на Федерацията на потребителите Емил Георгиев. Оттам настояват за смяна на ръководството на ВиК-Хасково заради проблемите с радиокативната вода, която тече в чешмите на града вече цяла година. В протестната подписка се иска пречиствателна станция на язовир \"Тракиец\", който да снабдява Хасково с питейна вода.  В цената на водата за Хасково освен такса \"солидарност\", ще бъде калкулирана и сумата от 1 милион и 200 000 лева, които ВиК - Хасково дължи на \"Басейнова дирекция\" като такса \"водоползване\", е мнението на Емил Георгиев: \"Тази такса \"солидарност\" лично аз съм убеден, че КЕВР ще одобри. Надявам се да не одобри предстоящото увеличение на цената на водата в Хасково\". Представители на Федерацията са имали среща с министъра на регионалното развитие Николай Нанков по проблемите за водата в Хасково, където от една година са открити завишени количества на уран и алфа-активност. По думите на Емил Георгиев, новите кладенци, които сега се изграждат, не са решение на кризата с водата в града. Алтернативата е водоснабдяване от язовир \"Тракиец\", където да се изгради пречиствателна станция: \"Проблемът с язовир \"Тракиец\" трябва да се реши в спешен порядък. Няма друг източник\". ", "date": "2018.04.10", "title": "Такса „Солидарност” и в сметката за вода?"}
{"url": "http://www.cross.bg/zanchev-velik-leva-1572212.html", "text": "/КРОСС/ До края на 2020 г. трябва да приключи модернизацията на 23-километровата жп линия между София и Елин Пелин. Това заяви заместник - министърът на транспорта, информационните технологии и съобщенията Велик Занчев по време на церемония за стартиране на строителните дейности в участъка.Той допълни, че се инвестират над 130 млн. лева, от които приблизително 115 млн. лева са осигурени от Механизма за свързана Европа.Зам.-министър Занчев посочи, че през миналата година по това направление са преминали почти 1,8 млн. пътници. „След приключването на проекта ще гарантираме най-високо ниво на сигурност и безопасност, както и намаляване на времепътуването за хората.Проектът предвижда модернизация на железопътното трасе, изграждане на нови системи за сигнализацията и телекомуникации, както и обновяване на контактната мрежа в целия участък\", обясни Велик Занчев.„В рамките на друг проект, финансиран от ОП „Транспорт и транспортна инфраструктура\", е заложена модернизация на жп гарите Подуяне, Искър и Казичене, които попадат в това направление\", коментира още заместник-министърът. Той уточни, че общият обем от средства за жп проекти до 2020 г. е над 2,5 млрд. лева с националното съфинансиране. „След завършване на всички приоритетни отсечки до 2023 г. ще е готова първата скоростна жп магистрала от сръбска граница до пристанище Бургас, както и до турска и гръцка граници\", допълни Занчев.По отношение на закупуването на нов подвижен състав, Велик Занчев заяви, че след доставката на новите влакове и модернизацията на инфраструктурата, българската железница ще достигне средноевропейско ниво. Той обясни, че се очаква до месец и половина да бъде обявена обществената поръчка, а до края на мандата на правителството - да бъдат доставени и новите влакове.", "date": "2018.04.10", "title": "Зам.-министър Велик Занчев: До 2020 г. модернизираме жп линията София – Елин Пелин за скорост до 160 км/ч"}
{"url": "http://www.cross.bg/registrirano-chili-magnityd-1572219.html", "text": "/КРОСС/  Земетресение с магнитуд 6,2 по скалата на Рихтер е регистрирано на сушата край централното тихоокеанско крайбрежие на Чили, показва справка на интернет страницата на  Геологическата служба на САЩ (USGS).Земетресението е регистрирано на 54 км. югозападно от град Овале в централната провинция Кокимбо на дълбочина 76,1 км. в 13:39 часа българско време.Няма данни за жертви и разрушения. ", "date": "2018.04.10", "title": "Земетресение с магнитуд 6,2 разлюля Чили"}
{"url": "http://www.cross.bg/deiinosti-raboti-proychvatelnite-1572218.html", "text": "/КРОСС/ Общата дължина на съоръжението е 343 м.Заради извършването на проучвателно-проектантски дейности днес до 17 часа, както и в предстоящите работни дни до 16 април - от 9 до 17 часа, движението по път I-1 (Е-79) в района на тунела ще се осъществява в една лента. Необходимо е шофьорите да карат внимателно и със съобразена скорост, спазвайки пътната сигнализация и указанията на сигналистите. В събота и неделя няма да има проучвателни дейности, за да не се затруднява трафикът.Ще се направи геотехническо обследване на съоръжението, технически проект и основен ремонт на тунела.  Ще се изгради нова отводнителна система, хидроизолация, нова светофарна уредба и енергоефективно осветление и други системи, повишаващи безопасността на движение.Изпълнител на проучвателните и на ремонтните работи е ДЗЗД \"Геопът - Тунел Кривия\", в което са: \"Геострой\" АД и \"Пътстрой-92\" АД. Строителният надзор се осъществява от \"Пътконсулт 2000\" ЕООД. Техният договор е на стойност 54 720 лв. с ДДС.*Снимката е илюстративна", "date": "2018.04.10", "title": "Ремонтът на тунел „Кривия” през Кресненското дефиле ще струва над 3,2 млн. лв"}
{"url": "http://www.cross.bg/skripal-rysiya-yuliya-1572203.html", "text": "/КРОСС/ Юлия Скрипал е изписана от болницата, съобщиха телевизия „Скай нюз\" и BBC. След като бе изписана от болницата, тя бе отведена на сигурно място, твърди BBC NEWS, съобщава RT.Преди дни се появиха информации, че и бившият полковник от руското военно разузнаване Сергей Скрипал е в съзнание и може да говори. Новината беше съобщена от телевизия \"Скай нюз\" и цитирана от световните агенции.Случаят \"Скрипал\" започна на 4 март, когато бившият полковник от ГРУ, осъден в Русия за шпионаж в полза на Великобритания, и неговата дъщеря Юлия бяха изложени на въздействието на невропаралитичен газ.От Лондон твърдят, че той е разработен в Русия и на тази основа се заключи, че Москва е отговорна за случилото се. Руската страна категорично отхвърли обвиненията, посочвайки, че програмата за разработването на подобен вид газ не е съществувала нито в СССР, нито в Русия.Великобритания изгони 23-ма руски дипломати и предприе други антируски мерки, след което Москва отговори, изгонвайки същия брой служители на британското посолство.  ", "date": "2018.04.10", "title": "Юлия Скрипал е изписана от болницата и скрита на сигурно място"}
{"url": "http://www.cross.bg/zemedelski-agrion-aktivi-1572200.html", "text": "/КРОСС/ Пазарът на земеделска земя се активизира през последните седмици, отчетоха пазарни наблюдатели. Традиционно през пролетта сделките с поземлени имоти се увеличават многократно в сравнение със зимата, когато продажби почти няма. Навлизането в активния за земеделието период увеличи както търсенето, така и предлагането. Очакванията са в близките седмици сделките да се увеличат многократно.                     нтерес да отделят време и средства за развитие на модерно земеделие.  Обикновено те отдават земите си на местни арендатори срещу символични суми, дават ги за ползване на роднини или ги остават да пустеят. Част от хората нямат представа къде е местоположението и големината на поземлените им активи и не се интересуват.", "date": "2018.04.10", "title": "Собственици на земеделски земи търсят свежи пари чрез бързи продажби"}
{"url": "http://www.cross.bg/dyshi-godina-milion-1572236.html", "text": "/КРОСС/ Понижението е трайно, като от 105 загинали на един милион души население през 2010 г., броят на жертвите за миналата година е 96 души. От 2016 до 2017 г. нашата страна отбелязва спад с четири на сто. България и Румъния са единствените в ЕС, отчели над 80 смъртни случая на един милион жители.В ЕС спадът между 2010 и 2017 г. е 20 на сто, като за 2016-2017 г. е два процента, показват данните. Миналата година  и това е с 300 по-малко, отколкото през 2016 г. и с 6200 по-малко, отколкото през 2010 година.ЕК отбелязва, че постигането на целта за намаляване наполовина на смъртните случаи на пътя между 2010 и 2020 г. ще бъде много трудно. Статистиката сочи, че в пътни произшествия миналата година - основно пешеходци, колоездачи и мотоциклетисти. Отчита се, че пътните злополуки водят до разходи от около 120 милиарда евро годишно.Европейските пътища остават сред най-безопасните в света, като водещи в това отношение са Швеция (25 смъртни случая на един милион жители), Великобритания (27), Холандия (31) и Дания (32). Най-голям спад на смъртните случаи в сравнение с 2016 г. е отчетен в Естония и Словения - съответно с 32 и 20 на сто.", "date": "2018.04.10", "title": "Спад с 12% на загиналите при катастрофи у нас"}
{"url": "http://www.cross.bg/galeriya-reaktziya-pravyat-1572202.html", "text": "/КРОСС/ Извънредни проверки на молове и хипермаркети се правят в цялата страна, като обаче началникът на бургаската пожарна комисар Васил Василев подчерта, че подобни учения са практика и се правят най-малко на три години с цел да се обучи персоналът да съдейства на огнеборците.В Бургас има общо 3 големи обекта, в които има сериозни струпвания на хора и трябва да се отработи реакция в извънредна ситуация. Според комисар Василев предписанията на колегите му като цяло се спазват.Общо 4 екипа пожарникари тръгнаха към мол „Галерия” по различни маршрути, за да се тества и времето им за пристигане.\n\t\t\t\t\t", "date": "2018.04.10", "title": "Учебна евакуация в бургаския мол след огнените трагедии в Русия (видео)"}
{"url": "http://www.cross.bg/stanal-bilo-momchentze-1572206.html", "text": "/КРОСС/ Инцидентът е станал в двора на 121 СОУ. Кучето - ротвайлер, е било без намордник.Свидетел на нападението е станал бащата на 6-годишното момченце, който се е опитал да го спаси.Полицията в София е задържала двама души - собственика на животното и човека, който го е разхождал.", "date": "2018.04.10", "title": "Ротвайлер нападна шестгодишно момченце в София, детето е в болница"}
{"url": "http://www.cross.bg/byrgas-obyavyavat-risyvane-1572201.html", "text": "/КРОСС/ В него може да участват всички желаещи ученици в редовна форма на обучение. Те ще бъдат разделени в две възрастови групи - XI и XII клас.Учениците могат да вземат участие само в едно от двете направления на конкурса, изящно или приложно изкуство.Конкурсът се провежда в два кръга. По време на първия се извършва предварителен подбор, а вторият включва рисуване по натура.За селекционния кръг участниците изпращат минимум три рисунки по конкурсната задача за съответната възрастова група на адрес: Бургас 8000, ул. \"Демокрация\" № 6, Галерия \"Георги Баев\".Всяка рисунка трябва да е надписана ясно на гърба с трите имена на кандидата, ЕГН, училище, адрес и телефон за връзка.Рисунките трябва да се придружават от: акт за раждане на участника /ксерокопие/ и декларация от учителя по рисуване, подписана от него, подпечатана с печата на училището, в което учи ученикът, в уверение, че изпратените рисунки са правени лично от ученика, и че същият е в редовна форма на обучение в настоящата учебна година в съответния клас на посоченото училище.Пощенското клеймо на всяка пратка не трябва да е с по-късна дата от 10 април 2018 г.Селекционната комисия ще заседава на 19 април. Тя ще разгледа творбите и ще определи кои автори да продължат във втория кръг.Резултатите своевременно ще се обявяват на електронните страници на Национална художествена академия и Община Бургас.Вторият кръг - \"Рисуването по натура\" - ще се провежда на 1 и 2 май в учебните зали на НХА - филиал Бургас с адрес: гр. Бургас, Пристанище Бургас, Магазия 1, ет. 2.Резултатите се обявяват веднага след приключване работата на журито и се обявяват на електронните страници на Национална художествена академия и Община Бургас.Класиралите се на първите три места в двете възрастови групи ще получат диплом и плакет.Община Бургас ще осигури едногодишни стипендии по правилата на програма \"Бургаски деца\" на учениците, класирани на първо, второ и трето място в първа възрастова група.Участниците от втора възрастова група, чиято конкурсна работа има оценка не по-малка от 5.50, получават право тя да се зачете за оценка от кандидатстудентския изпит по рисуване в НХА, важащ за същата година, в която се провежда конкурсът.Всички рисунки от конкурса ще останат в галерия \"Георги Баев\". Най-добрите работи ще бъдат подредени в изложба след обявяване на резултатите.", "date": "2018.04.10", "title": "Конкурс за изящно и приложно изкуство дава шанс за прием във филиала на НХА в Бургас "}
{"url": "http://www.cross.bg/tehnomebel-promishlenost-tzentur-1572204.html", "text": "/КРОСС/ Специализираното изложение Техномебел, представящо материали, аксесоари и машини за дървообработващата и мебелна промишленост, ще се проведе в рамките на пет дни, между 24 и 28 април. Тази година в изданието ще вземат участие над 100 компании от България, Германия, Гърция, Италия, Македония, Полша, Румъния, Португалия, Сърбия, Турция и Украйна.В залите на Интер Експо Център те ще представят най-новите декори на плочи и работни плотове, мебелни елементи, функционални и ергономични механизми, дизайнерски обков, както и уреди за вграждане, и още модерни многофункционални системи за бизнеса и дома. Заинтересованите в мебелния бранш ще имат възможността да се запознаят с всичко необходимо за рационализиране на работния процес и с електроника от ново поколение.                             Висок клас машини за мебелно производство и дървообработване, специализирани в рязане, фрезоване, рендосване, , пробиване, обработка на повърхности са един от акцентите на изложението. Към по-широк кръг потребители са насочени  уреди за вграждане със система за управление и многофункционалните уреди. Съчетанието от тези насоки успява за поредна година да събере на едно място производители, доставчици и дистрибутори и да превърне Техномебел в едно от водещите бизнес събития за региона.Техномебел е събитие без аналог у нас. на компании от страната и чужбина успешна платформа за осъществяване на 2 срещи, професионални форуми и демонстрации. За поредна година Интер Експо Център и БКДМП подкрепят развитието на бизнеса и отново организирт , доказала се като успешна практика. Програмата е свързана с покриването на разходи за самолетни билети и настаняване, и е насочена към професионалните посетители от чужбина.                              През миналата година в нея взеха участие бизнес делегации и търговци от Белгия, Великобритания, Германия, Грузия, Армения, Франция, Канада и други.Специализираното изложение ще предложи на участниците и посетителите богата съпътстваща програма с различни акценти. От Браншовата камара на дървообработващата и мебелна промишленост, със съдействието на списание Идеален дом, ще бъде организиран дебат на тема дизайн. Перспективите и предизвикателствата пред дърообработващата и мебелна промишленост и техните особености ще бъдат обект на обсъждане на кръгла маса, озаглавена Индустрия 4.0.\r\nПрез всички изложбени дни Паралелно с изложението Техномебел, от 24 до 28 април в Интер Еспо Център ще се проведе и специализираното изложение Светът на мебелите, представящо изключително широка гама от продукти за обзавеждане за дома и бизнеса. Събитията се разполагат на 14 500 кв. м изложбена площ и посрещат повече от 11 000 посетители. Общият брой на фирмите изложители надвишава 180, а представените марки са над 350. ", "date": "2018.04.10", "title": "Над 100 фирми, предлагащи продукти за дървообработващата и мебелна промишленост, се събират на изложението Техномебел от 24 до 28 април в Интер Експо Център"}
{"url": "http://www.cross.bg/izmami-bulgariya-kompaniyata-1572207.html", "text": "/КРОСС/ EVN България  се включва в проект на МВР в борбата срещу телефонните измами, целящ да информира допълнително гражданите да имат повишено внимание срещу подобен вид измами. В тази връзка считано от април 2018 г. на всяка хартиена фактура и касов бон компанията ще отпечатва послание, което да привлича вниманието на битовите клиенти и да изостри тяхната бдителност, в случай че станат опит за телефонна измама, независимо по какъв повод и начин.Текстът е съгласуван с МВР и гласи следното: „МВР предупреждава: Пилотният проект е предвиден за 6 месеца, като в този период всеки битов клиент, ще може да прочете посланието в своя касов бон или фактура за консумирана електроенергия. Целта е чрез отпечатваните фактури посланието да достигне до максимален брой граждани, включително възрастни хора, жители на по-малки населени места и т.н.В допълнение EVN България напомня, че събиране на дължими суми за консумирана енергия или за технически услуги никога не се извършва в брой и на място от служители на компанията, a на определените за плащане места. Компанията съдейства на МВР като част от цялостното сътрудничество по отношение на добри практики за предотвратяване на всякакъв вид измами.ЕVN България тел. 0700 1 7777 ", "date": "2018.04.10", "title": "EVN България подкрепя МВР в борбата срещу телефонните измами "}
{"url": "http://www.cross.bg/sudeiistvie-tursi-osmo-1572208.html", "text": "/КРОСС/ Столичното Осмо РПУ търси съдействие за установяване самоличността на млад мъж на видима възраст 25-30 години.Той е трудно контактен и не е състояние да даде сведения за себе си, съобщиха от пресцентъра на МВР.Мъжът има нормално телосложение , висок е около 160 см, с къса черна коса и кафяви очи. Облечен е с бял суитчър и сиво долнище, носи плетени обувки.Открит е вчера около 5 часа сутринта на кръговото за аерогарата, при бул. „Христофор Колумб\".Хората, които разпознават младия мъж, могат да сигнализират на телефон 112, в столичното Осмо РПУ на тел. 02/ 9825310, или в най-близкото поделение на МВР. ", "date": "2018.04.10", "title": "МВР търси съдействие: Познавате ли този мъж?"}
{"url": "http://www.cross.bg/balkanite-vsichki-poslednite-1572209.html", "text": "/КРОСС/ \"Вучич полага особено големи усилия и знам колко му е трудно, за да продължи процеса и да запази мира. В общи линии настроението не е много оптимистично. Не бива да бъдем егоисти и да си мислим, че даден конфликт ще подмине някой от нас. Да проявим разум\", обърна се Борисов към всички лидери на Балканите. \"Европейският съвет заедно с колегите от Западните Балкани ще проведе среща на 16-ти-17-ти май. Ще се постараем Тачи да участва в нея, въпреки че не всички са признали Косово. Като казвам, че съм песимист, имам предвид в последните седмици тези престрелки, които се случиха между Сърбия и Косово. Безкрайно съм откровен с вас. Надявам се президентът Тачи да намери начин да разреши тези проблеми. Ние - политическият елит на Балканите трябва да решим проблема. Нищо друго няма значение\", каза още премиерът.", "date": "2018.04.10", "title": "Борисов: В едно нещо съм абсолютно убеден - ЕС иска просперитет и мир на Балканите"}
{"url": "http://www.cross.bg/ministerstvoto-tyrtziya-holandiya-1572199.html", "text": "/КРОСС/  Министерството на външните работи на Холандия предупреди гражданите си, които планират пътуване в Турция, че сигурността на техните електронни устройства може да бъде компрометирана, съобщава гръцкото електронно издание Kathimerini.Министерството съобщи, че пътниците трябва да носят само „празни\" телефони и преносими компютри, без да се съхраняват чувствителни данни на тях.Предупреждението се отнася и за Китай, Русия и Иран, става ясно от медийни доклади. ", "date": "2018.04.10", "title": "Холандия отправи предупреждение за кибернетична сигурност на пътуващите в Турция"}
{"url": "http://www.cross.bg/obyasni-ministerstvo-samo-1572234.html", "text": "/КРОСС/ На срещата са участвали вицепремиерът Томислав Дончев, финансовият министър Владислав Горанов и социалният министър Бисер Петков.Планираните изменения притесниха хиляди хора с увреждания и доведоха до опасения, че реформите ще орежат социалните им придобивки и ще намалят доходите им.Иван Янев е незрящ, но работи като експерт в министерство. Притеснен е, че ако се въведе оценка за работоспособност, държавата може да го остави без 400 лв. инвалидна пенсия. Така бастунът с ултразвук, за който опитва да спести 1200 евро, ще си остане само мечта.„Този ултразвук дава сигнал дали има препятствие в ниското или препятствие във височина”, обясни Иван.Другото притеснение на хората с увреждания е, че с посочването само на едно водещо заболяване в медицинската експертиза, съпътстващите болести ще бъдат пренебрегнати при определянето на процента неработоспособност:„Другите ще бъдат само изброени, но няма да носят процент и общият процент ще спадне много значително, а от този процент зависят социалните придобивки и пенсията”, обясни д-р Боряна Холевич, представител на ТЕЛК.Според синдикатите близо 84 на сто от хората получават инвалидна пенсия под линията на бедност. Част от тях не успяват да покрият разходите за лекарства и да платят сметките за ток. Готвените промени очакват да ги затруднят още.„Там където са останали сами в семейството, а имаме много такива случаи, просто няма да могат да съществуват”, обясни Красимир Коцев от Съюза на инвалидите в България.Хората с увреждания обявиха, че не са против реформи, които да ограничат злоупотребите с инвалидни пенсии, но настояват те да се правят внимателно така, че да не засягат тези, които наистина страдат от тежки заболявания.  ", "date": "2018.04.10", "title": "Здравното министерство изтегля предложенията за промени в медицинската експертиза"}
{"url": "http://www.cross.bg/dolara-stoiinostta-protzenta-1572191.html", "text": "/КРОСС/ Рублата загуби повече от 3 процента от стойността си в първия работен ден след поредните финансови санкции, наложени на Русия от Съединените щати. В късния следобед щатският долар се разменяше за 60 рубли - най-високата му стойност от ноември миналата година. Водещите руски компании също бяха засегнати от наказателните мерки на Вашингтон. Индексът на Московската борса се свлече с повече от 9 процента, а калкулираният в долари РТС - с 11 на сто. Най-много пострада компанията за производство на алуминий „Русал“, притежавана от Олег Дерипаска. Нейните акции загубиха днес над половината от стойността си. Повече от 12 милиарда долара са загубили руските милиардери в понеделник от срива на акциите на компаниите им заради новите американски анкции. Това показват изчистелния на на сп. \"Форбс\", цитирани от ТАСС. Най-много е загубил шефът на алуминиевия гигант \"Русал\" Олег Дерипаска - 1 милиард и 300 милиона долара. Следват го Владимир Потанин и Виктор Векселберг - с по около 1 милиард долара загуби. ", "date": "2018.04.10", "title": "Рублата загуби над от 3 процента от стойността си"}
{"url": "http://www.cross.bg/tazi-grypa-ataki-1572194.html", "text": "/КРОСС/ \"Няма как СС на ООН, като най-отговорния орган на универсалната международна организация да не вземе никаква реакция - това са десетки хиляди хора, които са избити. Днес излезе една много интересна карта - къде, с какъв газ е било извършено нападението, като към ООН до миналата година имаше една работна група за разследване на определяне на химическите атаки. С руско вето тази група обаче вече не съществува. От 2015 до 2016 г. тази група се занимаваше с 3 химически атаки и Русия реши, че тази група е много политизирана и в момента просто тя не съществува\", каза още той.\"Вчерашното заседание на СС на ООН беше тестване на руското настроение дали биха желали да бъде възстановена тази група. Защото, ако тази група има химическа атака, това автоматично по силата на чл. 7 субекта, който го е изстрелял, той трябва да бъде обект и на военен удар\", допълни проф. Чуков.", "date": "2018.04.10", "title": "Проф. Чуков: 35 са химическите атаки в Сирия от 2013 г. до днес"}
{"url": "http://www.cross.bg/kortove-cherveni-grigor-1572188.html", "text": "/КРОСС/ Григор Димитров остава пети в световната ранглиста на АТР преди да се впусне в надпреварите на червени кортове. Българинът има 4635 точки и не записва промяна в класирането.Седмицата не бе натоварена за тенисистите, като повечето от водещите ракети в света играха за Купа \"Дейвис\" или си почиваха, така че очаквано няма промени сред първите 10 в света.Водач продължава да е Рафаел Надал (8770 т.), следван от Роджър Федерер (8670 т.) и Марин Чилич (4985 т.).Пред Григор се нарежда Александър Зверев, който е с 4925 точки. Веднага зад българина, на 6-о място е Хуан Мартин дел Потро (4470 т.).Сезонът на червени кортове започва тази седмица с надпреварите в Хюстън и Маракеш. В тях обаче ще играе само един тенисист от топ 10 - Джон Иснър.Димитров ще участва в първия си турнир на клей за годината от 16 април, когато започва надпреварата в Монте Карло.Целият сезон на червени кортове пък ще бъде пропуснат от Роджър Федерер. Той обяви това свое решение, след като отпадна от турнира в Маями още след първия си мач. ", "date": "2018.04.10", "title": "Григор започва сезона на клей като пети в света"}
{"url": "http://www.cross.bg/kihot-kitri-bazil-1572192.html", "text": "/КРОСС/ На 11 април балетът на Софийската опера ще гостува на сцената на Държавна опера Пловдив. Художественият ръководител на балета на Софийската опера, Сара-Нора Кръстева изтъкна : „Отиваме  в Пловдив, не само, защото  сме поканени от ръководството на Операта, а и защото публиката там е изключително радушна и винаги ни е посрещала и изпращала с много аплодисменти.Пловдив е романтичен град, пълен с история и вярвам, че балетът за  рицаря Дон Кихот, ще бъде посрещнат с радост.\"„Дон Кихот\" е балет по романа „Дон Кихот де ла Манча\" на испанския писател Мигел де Сервантес. Счита се, че е сред най-ярките и велики творения измежду класическите балети. Спектакълът е поставян от много балетни трупи по целия свят в различни варианти. Първата постановка е във Виена през 1740 г.Най-известна е постановката (1900) на руския балетмайстор Александър Горский по музиката (1869) на чешкия композитор Лудвиг Минкус, дълго работил в Русия, но първата хореография по неговата музика е на Мариус Петипа.Първото представление на балета на Л. Минкус се състоява на 14 декември 1869 г. в „Болшой театър\" в Москва. По-късно свои редакции на този балет, значително отличаващи се от първоначалната версия, създават други хореографи като Алексей Ратманский и Борис Ейфман.В романа на Сервантес образът на печалния рицар Дон Кихот, готов на всякакви подвизи и благородни постъпки, се явява основа на сюжета. В балета „Дон Кихот\" обаче той се явява второстепенен персонаж, а сюжетът се съсредоточава на любовната история на Китри и Базил, изпълняващи свои вариации на градския площад.Кръчмарят Лоренцо иска да омъжи дъщеря си Китри за богатия аристократ Гамаш. Но Китри е влюбена в бръснаря Базил. Дон Кихот, начел се на рицарски романи, вижда във въображението си образа на Дулсинея, за която взема Китри.По време на празнично веселие в кръчмата Базил разиграва сцена на самоубийство и Китри умолява баща си да благослови любовта им. Лоренцо се колебае. Възмутеният Дон Кихот заповядва да се изпълни молбата. С неохота Лоренцо ги благославя. Базил бързо се изправя цял и невредим - неговото самоубийство е било само шега. Приятелите избутват Гамаш от кръчмата.Всеобщото веселие и танците продължават. На площада всичко е готово за празника в чест на влюбените. В тържествен марш се събират гости. Среди тях са благородният рицар Дон Кихот и неговият оръженосец Санчо Панса.„Дон Кихот\"- балет от МинкусУчастват:Китри - Марта ПетковаБазил - Никола ХаджитаневЕспада -Цецо ИвановПовелителка на дриадите - Боряна Петровасолисти и ансамбъл на балета на Софийска опера ", "date": "2018.04.10", "title": "Балетът „Дон Кихот“ на Софийската опера гостува в Пловдив"}
{"url": "http://www.cross.bg/monika-godishnata-falyork-1572189.html", "text": "/КРОСС/ 22-годишната гримьорка от Литва Моника Фальорк прави изкуство с помощта на макиажа.Реализмът, който младата литовка успява да постигне с помощта на четките и цветовете изглежда невероятен.Тя буквално преобразява себе си и лицето си благодарение на 3D ефекти и супер фини детайли, които придават нов смисъл на понятието грим.Освен обаче дарбата си да рисува върху кожа, 22-годишната Моника е и много красива млада дама. ", "date": "2018.04.10", "title": "Невероятният реализъм в грима на Моника Фальорк"}
{"url": "http://www.cross.bg/bezrabotitza-podkrepa-obezshtetenieto-1572196.html", "text": "/КРОСС/ Промяна в правилата за отпускане на обезщетения за безработица предизвикаха недоволство. Тя е в сила от тази година и предвижда, когато шефът прекрати трудовия договор срещу обезщетение от поне 4 заплати, работникът да получава само минимума от НОИ за 4 месеца,съобщава bTV.Всички промени относно изплащането на обезщетенията при безработица целяха да се спестят едни пари - около 79 млн. лв. Затова ние от „Подкрепа\" бяхме против, обяви в предаването „Тази сутрин\" Валя Григорова от синдиката „Подкрепа\".Според нея новата разпоредба помага на работодателите да се купят съгласието на работника за съкращение.Новата възможност действително се използва от работодателите да си купят съгласието на работника, защото едностранното прекратяване на договора лесно пада в съда, коментира адвокат Ангел Бузалов. По думите му много често работодателят е слабата страна при трудови спорове.Бившият социален министър Иван Нейков каза, че определено има затягане на механизмите за изплащане на обезщетения за безработица. Той припомни, че през последните години се увеличи изискването за минимум стаж, за да бъде изплащано обезщетението, увеличи се и броят на месеците върху които се изчислява средното възнаграждение, от което зависи пък размера на обезщетението. ", "date": "2018.04.10", "title": "Репресивна мярка ли са новостите при обезщетенията за безработица?"}
{"url": "http://www.cross.bg/nego-pelov-zashtoto-1572197.html", "text": "/КРОСС/ „Това е човек, който е готов на абсолютно всичко. Искрено се надявам в него да останало онова чувство за мъжка чест, което аз помня от 2004 г., когато стъпваше в Кремиковци – за да не бастиса невинен. Това няма да е човекът, който тръгне да го залавя”, подчерта той.По думите му преди престъпникът е имал алтернатива и даже е бил приет да учи за еколог в СУ с оценка 5,86, докато сега е ясно, че ще излезе най-рано на 80 години. „Единственото, което може да направи, е да бяга. Животът за него не е ценност, най-вече – неговият”.Бившият главен секретар на МВР проф. Николай Радулов коментира, че 60-процентов е шансът Пелов още да е на българска територия, защото в чужда страна ще е много по-подозрителен, отколкото у нас, където няма езикова бариера и има познати, за които полицията не подозира.Трудно ще бъде хванат по начина, по който се издирва. Ако не бъде хванат по горещи следи, то ще бъде хванат случайно. Надявам се да не е след престъпление с човешка жертва, коментира Радулов.Според него по света човек като Пелов се охранява в специално крило, докато Централния софийски затвор е мръднал от 1903 г. предимно покрай камерите. Това обаче не е достатъчно: „Откакто има засилено присъствие на видеонаблюдение в столицата и големите градове, виждаме, че се използва само за последваща работа по (…) това какво точно се е случило. Даже за идентифициране на лицата, които извършват престъпления, тия камери, като че ли, не помагат”.По думите му затворниците нямат респект към надзирателите, защото реално местата за лишаване от свобода се управляват от тези, които са настанени в тях. Гайтанджиев беше категоричен, че пистолетът, използван за бягството на Пелов и на Радослав Колев, е внесен от надзирател: „Лишеният от свобода е човек, който си е направил много добре сметката и знае, че най-прекият начин нещо да стигне до него е през човек”.Според него в деня на бягството служителите на Централния софийски затвор са направили всичко по силите си, но истински виновните са подалите оставки заради скандала шефове на обекта и на Главна дирекция „Изпълнение на наказанията”.\r\n Психологът припомни, че на „сметката” на двамата е и друго знаково бягство – на Шатката и на колумбиеца Хосе Мартинез от 2014 г. Според него то е даже по-тежко, защото е било много по-добре планирано и е станало възможно заради политическа поръчка – двамата да бъдат назначени на работа, защото били свидетели на прокуратурата (с неясен ефект от дадените показания).", "date": "2018.04.10", "title": "Експерти: Владимир Пелов е отчаян, животът за него не е ценност"}
{"url": "http://www.cross.bg/planinite-ysloviyata-tyrizum-1572195.html", "text": "/КРОСС/ Добри са условията за туризъм в планините. Това съобщиха от Планинската спасителна служба (ПСС) към БЧК.Времето е слънчево и ветровито по високите части на планините. Температурите варират между 5 и 10 градуса. Снежната покривка се топи, а снегът е мокър и тежък.Все още работят лифтовите съоръжения и ски пистите в курортите Боровец и Банско. Няма регистрирани инциденти с туристи през изминалото денонощие.", "date": "2018.04.10", "title": "Добри са условията за туризъм в планините"}
{"url": "http://www.cross.bg/zhilishte-obshtinsko-toaletna-1572178.html", "text": "/КРОСС/ В потресаваща мизерия живеят в Пазарджик Валентин Робов и двете му деца,съобщава bTV. Къщата, която обитават, няма тоалетна и баня, от инсталацията бие ток, а вратите и прозорците са разбити. Мъжът обаче плаща наем - макар и символичен. Това е общинско жилище.Как къпе децата - топли вода на печката и я сипва в корито. Прави това най-малко един път седмично: „Трябва да са чисти, защото ходят на училище\". Преди месец направил изкоп за външна баня и тоалетна, но сам не може бързо да направи постройката и вече на два пъти децата са падали в дупката.Поправил е, доколкото е възможно, разбитите врата и прозорци, но се налага да спи на едно легло с децата - заради течовете, от инсталацията бие ток.Директорът на „Жилфонд\" Иван Стефанов призна, че условията не са добри, особено за деца, но реши да насочи разговора в изненадваща посока: „Вальо е роден в общинско жилище, израсъл е в общинско жилище и е живял в общинско жилище до момента, в който го изгони - нека Ви каже защо го е изгонил!\".Стефанов освен това заяви, че Валентин е искал да бъде настанен точно в тази къща и че освен това сам е направил някои от щетите за пред журналистите - твърдения, които бащата отрича.Все пак стана ясно, че общината няма къде да премести семейството, но все пак ще помогне поне за изграждането на външна тоалетна. ", "date": "2018.04.10", "title": "Общинско жилище за баща с деца – без тоалетна и с разбити врати и прозорци"}
{"url": "http://www.cross.bg/pravo-momenta-nadziratelite-1572177.html", "text": "/КРОСС/ Още преди дни те обявиха, че на този ден ще покажат подкрепата си към колегите си след случая с двамата избягали затворници на 3 април. Основните им искания са за увеличение на броя на надзирателите в затворите, които в момента са под санитарния минимум.Надзирателите настояват още за обновяване на техниката и промени в законодателството, защото според него в момента те нямат право да напускат постовете си при никакви обстоятелства. А право на оръжие има само надзирател на пост едно.", "date": "2018.04.10", "title": "Надзирателите се събират пред Софийския затвор"}
{"url": "http://www.cross.bg/feiisbyk-voznyak-zayavi-1572181.html", "text": "/КРОСС/ Съоснователят на \"Епъл\" Стив Возняк напусна \"Фейсбук\" заради тревогата във връзка с начина, по който социалната мрежа борави с личните данни на потребителите, предаде USA Today.\"Потребителите предоставят всяка подробност от живота си на \"Фейсбук\", а \"Фейсбук\" прави много пари от реклама с това\", написа Возняк в имейл до вестник \"USA Today\".\"Печалбите изцяло се основават на данните на потребителите, но потребителите не получават нищо от печалбите\", заяви той.Возняк е деактивирал своя профил във \"Фейсбук\" вчера, след като е пуснал съобщение, че социалната мрежа му е донесла \"повече негативи, отколкото позитиви\".\"Епъл\" има по-сигурни начини да споделя неща за вас. Все още мога да се занимавам с имейлите и текстовите съобщения от старата школа\", заяви той.Возняк обаче не е изтрил профила си, тъй като не е искал да се раздели с потребителското си име.Той каза, че би предпочел да си плаща за \"Фейсбук\", отколкото личните му данни да се използват за реклама.\"Епъл\" прави своите пари от добри продукти, не от вас\", заяви Возняк. \"Както се казва, при \"Фейсбук\" вие сте продукта\", заяви той. ", "date": "2018.04.10", "title": "Стив Возняк напуска \"Фейсбук\" заради скандала с данните"}
{"url": "http://www.cross.bg/zhelyaz-milena-sofiya-1572180.html", "text": "/КРОСС/ 29-годишният Желяз Андреев от Добрич е задържан в родния си град по искане на прокуратурата в Маями.Арестът е във връзка с водено разследване във Флорида срещу 11 души, които са обвинени, че са нарушили ембаргото за търговия със Сирия. Петима от тях са българи. Според обвинението сънародниците ни са работили в кол център в София, през който са продавани части за самолетите на сирийските авиолинии. Според САЩ те са свързани с терористична дейност.Приятелката на Желяз Андреев - Милена Здравкова, разказа пред bTV, че той е разбрал за разследването случайно през 2005 г., когато му казали, че името му присъства в списък с обвинени.Милена познава Желяз от 2013 г., когато работили заедно във въпросния кол център в София. Всеки от нас е контактувал с клиенти по списък, даден му от отдел „Продажби\", каза Милена Здравкова.По думите ѝ Желяз е бил служител на ниско ниво в кол центъра и технически е обработил продажбата на резервна част за сирийските авиолинии.Фирмата е била регистрирана в София със седалище в Маями. Нашите договори бяха по българското законодателство и не сме подозирали, че трябва да се съобразяваме с чужди закони, коментира още приятелката на Желяз Андреев.Днес изтича мярката за задържане от 72 часа на младия мъж. Вече е създадена и група във „Фейсбук\" в негова подкрепа. ", "date": "2018.04.10", "title": "29-годишен българин е задържан в Добрич по искане на Маями"}
{"url": "http://www.cross.bg/prof-baiikova-dietologut-1572179.html", "text": "/КРОСС/ Великденският пост приключи с яйца, козунаци и агнешко - как обаче, това ще се отрази на кантара у дома, всеки сам ще види. Но пък как може да се отрази на здравето ни е друг въпрос - гост в студиото на БНТ \"Денят започва\" беше диетологът проф. Донка Байкова.По думите й, ние променяме модела си на хранене, инстинктивно с по-високите температури се отказваме от блажните храни постепенно и минаваме към олекотен по калории и енергийна стойност хранителен режим.В това меню включваме киселото мляко, нашата традиционна лятна супа - таратора, минаваме към по-леките меса, ако изобщо продължаваме да ги консумираме в такава честота, каквато е била през зимата, каза още диетологът. През лятото не на всеки му се яде свинска пържола или пък сармички с кисело зеле, но пък с лозови листа става. Би трябвало да минем на повече риба, омлети или пък български миш-маш.Сега е зеления период на годината - лапад, спанак и коприва, отбеляза още проф. Байкова. Можем да ги консумираме под всякаква форма - ако са екологично чисти, може да са сурови във вид на смутита или на салати, добави тя.", "date": "2018.04.10", "title": " След великденските празници - как да влезем във форма със здравословно хранене?"}
{"url": "http://www.cross.bg/roboti-robotite-siatul-1572182.html", "text": "/КРОСС/ Своеобразен конкурс за красота се състоя в рамките на изследване как хората възприемат роботите, съобщи Лайф. Учени от Вашингтонския университет в Сиатъл определиха какви черти и характерни особености трябва да притежават човекоподобните роботи, за да контактуват безопасно с хора.  Най-приятни за човека се оказаха роботи, използващи емоции или имитацията им във вид на графични изображения за комуникация. При това над 65 на сто от роботите били снабдени с уста, напомняща човешката, а 21 на сто - с подобен на човешкия нос. Като най-дружелюбен и приятен бил посочен роботът Omate Yumi - домашно миниатюрно устройство под управлението на операционната система Андроид. В категорията Най-умен робот победило устройството FURo-D, което комбинира в себе си системи за управление на умен дом и за разпознаване на сърдечни пристъпи и други здравословни проблеми. Учените отбелязват, че бъдещите роботи неизбежно ще са с \"дружелюбен\" дизайн. Предполага се, че роботите на бъдещето ще напомнят до голяма степен персонажи от анимацията \"УОЛ-И\". ", "date": "2018.04.10", "title": "Конкурс за най-привлекателните роботи в Сиатъл"}
{"url": "http://www.cross.bg/dnes-stachka-poleti-1572184.html", "text": "/КРОСС/ Стачка на германската авиокомпания „Луфтханза\" ще отмени над 800 полета днес. Очаква се да бъдат засегнати и полети до летище София.Стачката ще е на летищата във Франкфурт, Мюнхен, Кьолн и Бремен. За засегнатите над 90 хиляди пътници са предвидени алтернативни полети.От българското Министерство на външните работи съветват българските граждани да се информират предварително за избрания маршрут.Продължава и стачката в „Ер Франс\", която днес обаче ще изпълни 75% от полетите си. ", "date": "2018.04.10", "title": "Стачка в „Луфтханза” ще отмени 800 полета днес"}
{"url": "http://www.cross.bg/predlozhenie-izpolzvane-siriya-1572185.html", "text": "/КРОСС/ Русия определи като неприемливо и отхвърли американското предложение в Съвета за сигурност на ООН за разследване на вероятното използване на химическо оръжие в Сирия, предава ТАСС. Руският постоянен представител в ООН Василий Набензя каза пред репортерите, че проектът за резолюция, предложен от САЩ пред Съвета за сигурност на ООН „съдържа неприемливи елементи, които я правят по-лоша“ от предишното американско предложение.", "date": "2018.04.10", "title": "Русия определи като неприемливо и отхвърли американското предложение в ООН за разследване на използване на химическо оръжие в Сирия"}
{"url": "http://www.cross.bg/srok-dvizhenieto-poradi-1572187.html", "text": "", "date": "2018.04.10", "title": "Актуална пътна обстановка в страната тази сутрин"}
{"url": "http://www.cross.bg/sreda-kachestvoto-resheniya-1572186.html", "text": "/КРОСС/ На нея ще бъдат обсъдени качеството на атмосферния въздух, по-доброто регулиране и изменението на климата.През първия ден на срещата дебатите ще бъдат съсредоточени върху защитата на човешкото здраве и околната среда и възможните решения, които биха подобрили качеството на атмосферния въздух.Замърсяването на въздуха е сериозен екологичен и социален проблем, както за отделните държави държави, така и за ЕС като цяло.Следващата сесия ще бъде посветена на намирането на по-добри решения за по-доброто прилагане на законодателството на ЕС в областта на околната среда.", "date": "2018.04.10", "title": "Неформална среща на министрите по околна среда на ЕС в София"}
{"url": "http://www.cross.bg/ypravitelyat-zapovyadal-kazal-1572168.html", "text": "/КРОСС/ След като мина събота, Мария Магдалина, Мария Иаковова и Саломия купиха аромати, за да дойдат и Го помажат.2. И в първия ден на седмицата дойдоха на гроба много рано, след изгрев слънце,3. и говореха помежду си: кой ли ще ни отвали камъка от вратата гробни?4. И като погледнаха, виждат, че камъкът е отвален: а той беше много голям.5. Като влязоха в гроба, видяха един момък, облечен в бяла дреха, да седи отдясно; и много се уплашиха.6. А той им казва: не се плашете. Вие търсите Иисуса Назарееца, разпнатия; Той възкръсна, няма Го тук. Ето мястото, дето бе положен.7. Но идете, обадете на учениците Му и на Петра, че Той ви преваря в Галилея; там ще Го видите, както ви бе казал.8. И като излязоха скоро, побягнаха от гроба; тях ги обхвана трепет и ужас, и никому нищо не казаха, понеже се бояха.9. Възкръснал рано в първия ден на седмицата, Иисус се яви първом на Мария Магдалина, от която бе изгонил седем бяса.10. Тя отиде, та обади на ония, които са били с Него и които плачеха и ридаеха;11. но те, като чуха, че Той е жив, и че тя Го видяла, не повярваха.12. След това се яви в друг образ на двама от тях по пътя, когато отиваха в село.13. И като се върнаха, обадиха на останалите; но и тям не повярваха.14. Най-сетне се яви на самите единайсет, когато вечеряха, и ги смъмри за неверието и жестокосърдието им, че не повярваха на ония, които Го бяха видели възкръснал.15. И рече им: идете по цял свят и проповядвайте Евангелието на всички твари.16. Който повярва и се кръсти, ще бъде спасен, а който не повярва, ще бъде осъден.17. А повярвалите ще ги придружават тия личби: с името Ми ще изгонват бесове, ще говорят на нови езици;18. ще хващат змии, и, ако изпият нещо смъртоносно, няма да им повреди; на болни ще възложат ръце, и те ще бъдат здрави.19. А след разговора с тях. Господ се възнесе на небето и седна отдясно на Бога.20. Те пък отидоха и проповядваха навсякъде; и Господ им помагаше и подкрепяваше словото с личби, от каквито то се придружаваше.Амин.Страданието на светия мъченик Терентий и другите с негоНечестивият римски цар Декий, който искал да обърне всички към своята пагубна идолопоклонническа вяра, разпратил до областите на царството си указ - християните да бъдат принуждавани към идолослужение и да ядат от жертвите, принасяни на идолите, а непослушните да се подлагат на съд и присъда. Когато управителят на Африка Фортунатиан получил този указ, седнал на съдийското място, събрал при себе си целия народ и заявил:- Принесете жертва на боговете, в противен случай ще бъдете жестоко мъчени и ще загинете от страшна смърт.С тези думи управителят показал инструментите за изтезания и мнозина при вида им се уплашили и се отрекли от Христовата вяра. Но някои от верните, на брой четиридесет, твърдо решили да умрат за Христа и дръзновено си казвали един на друг:- Ще бъдем твърди, братя, няма да се отречем от Христа, нашия Бог, за да не се отрече и Той от нас пред Своя Отец небесен и пред светите Свои ангели. Да помним какво е казал Господ: „не бойте се от ония, които убиват тялото, а душата не могат да убият; а бойте се повече от Оногова, Който може и душата и тялото да погуби в геената\".Когато Христовите раби се ободрявали един другиго с такива думи, Фортунатиан им казал:- Учудвам се как така вие, хора в зряла възраст и разум, сте стигнали до такова безумие, че признавате за единствен Бог и цар Този, Когото иудеите са разпънали като злодей.Свети Терентий му отвърнал заради всички:- Ако ти, управителю, изоставиш идолската заблуда и разбереш силата на Христа разпнатия, би Му се поклонил и би Му служил; защото Той е Божий Син, благ, милосърден и милостив; по благоволението на Бога, Своя Отец, Той е слязъл на земята, съединил е Своето Божество с човешкото естество и заради нашето спасение доброволно е претърпял кръст.Управителят казал:- Принесете жертва на боговете, иначе ще изгоря телата ви и ще ви погубя.- Мислиш да ни уплашиш ли? - отвърнал свети Терентий. - Не, ние не сме толкова слаби, че да оставим безсмъртния живот и Подателя му и да се поклоним на идолите. Върши по-скоро това, което си решил, изобретявай мъчения за нас, защото ние сме Христови раби, твърди и постоянни.Тогава управителят гневно заповядал да ги разсъблекат и да ги отведат в идолския храм. А идолите били украсени със злато, сребро и скъпоценни одежди. Управителят влязъл в храма и казал на светиите:- Принесете жертва на могъщия бог Херкулес, защото голяма е неговата сила и е славно величието му.- Лъжеш се - казал свети Терентий, - твоите богове са камък и дърво, мед и желязо, и са украсени със злато, за да прилъгват хората и да ги отклоняват от вечния живот; защото те не виждат, не говорят, не чуват и не ходят, понеже са излети и изваяни от човешки ръце. „Подобни тям ще бъдат ония, които ги правят, и всеки, който се тям надява\". Кажете, могат ли вашите богове да помогнат на самите себе си или да накажат онези, които ги обидят? Щом като не могат да помогнат на себе си, как ще помагат на нас?Управителят като чул тези думи, заповядал да затворят във вътрешната част на тъмницата Терентий, Африкан, Максим и Помпей, да ги пазят строго, и казал:- Утре ще ги изведа за разпит.А пък на блажения Зинон, Александър, Теодор и другите, всички на брой тридесет и шест, като заповядал да ги доведат в съда, близо до идолския храм, им рекъл:- От първия спор с вас нямаше успех и полза, затова сега ме послушайте и принесете жертва на великия бог Херкулес.Светиите отвърнали:- Ние много пъти казахме, че сме християни; още от първите въпроси ти разбра това и никога няма да можеш да ни убедиш да се поклоним на нечистите идоли.Управителят казал:- Щом не искате доброволно да се подчините на моите увещания, ще ви заставя със сила да изпълните заповедта на непобедимите царе - и заповядал безпощадно да ги бият с бодливи пръчки и сухи жили.Светите мъченици вдигнали ръце към небето и в един глас въззовали:- Погледни към нас, Господи, Боже наш, помогни на Своите раби и ни избави от врага.Като чул това, управителят заповядал да ги бият още по-силно, така че слугите много пъти се сменяли, а пръчките и жилите се свършили. Тогава управителят заповядал да ги бият с тояги, макар че вече се били показали вътрешностите на мъчениците, а лицата им били толкова светли и радостни, че всички се чудели на непобедимото търпение и мъжеството на светиите. След бичуването управителят им казал:- Принесете жертва на боговете и ще ви пусна.Светиите мълчали, а той в гнева си заповядал да нагорещят железни прътове и да горят гърбовете им, и да поливат раните им с оцет и сол, като ги разтриват с груби парцали.Тогава светите Христови мъченици погледнали към небето:- Господи Боже наш, Който си спасил от огнената пещ тримата младежи Ананий, Азарий и Мисаил, и си избавил от устата на лъвовете Даниил, и си спасил Мойсей от ръцете на фараона и света Текла си защитил от огъня и зверовете; Ти, Който даваш на Твоите възлюбени пълно тържество над враговете, Ти, Който Си въздигнал от мъртвите Пастира на овците великия наш Господ Иисус Христос, и ни правиш много и най-различни благодеяния, създал си светлината и простираш небето като кожа, изчисляваш броя на звездите; всички тях наричаш с имената им, разпространил Си истинското учение на вярата до крайните предели на земята - чуй нас, които Ти се молим, и ни избави от нашите беди, защото Твоя е славата навеки. Амин.Още не били завършили молитвата си, когато управителят, изпълнен с ярост, отново заповядал да ги провесят и да ги стържат с железни куки и кръвта потекла на потопи от ребрата им; но въпреки страшните мъки, те ни най-малко не отслабвали, защото Бог ги поддържал и им давал твърдост и сила. Управителят им казал:- Вразумиха ли ви мъките, готови ли сте вече да отстъпите от своето безумие? Или все още оставате в нечестието си?Светиите нищо не отвърнали, а управителят рекъл яростно:- На вас говоря, нечестивци!Тогава светиите, като вдигнали взор към небето, казали:- Всесилни Боже, Който някога Си излял огън върху град Содом заради неговото беззаконие, разруши и сега този нечестив храм на скверните богове, заради Твоята истина.С тези думи те направили кръстно знамение на челата си, духнали по посока на капището и изведнъж идолите в него паднали с голям трясък и се разтрошили на прах. Тогава светите мъченици казали на управителя:- Виждаш ли какви са твоите богове - къде са сега здравината и силата им? Можаха ли да се защитят?След малко и храмът паднал и рухнал до основи. Тогава управителят, в страшен гняв от разрушаването на храма и идолите, заповядал да отсекат главите на светите мъченици. Те се зарадвали на тази заповед, прославили Бога и с радост тръгнали към мястото за изпълнение на присъдата, а там, като преклонили колене, охотно протегнали шиите си под меча заради Христа и умрели от меч. Вярващите взели телата им и ги погребали на свято място.След като убил тези свети мъченици, управителят заповядал да доведат при него светите Терентий, Африкан, Максим и Помпей и им казал:- Принесете жертва на боговете, иначе ще загинете от страшна смърт и никой не ще може да ви избави от ръцете ми.Светиите отвърнали:- Ние сме християни и на Христа сме възложили надеждата си; а на бесовете няма да се поклоним и няма да служим на твоите богове, и от мъките ти не се страхуваме. Назначавай ни каквито си щеш мъки; ние вярваме на нашия Бог и ти ще бъдеш победен от нас, тъй както дяволът е победен от Христа, Който ще ни даде сила да победим твоите зли намерения.Управителят заповядал отново да отведат светите мъченици в тъмницата, като сложат на шиите им тежки железни пранги и оковат ръцете и нозете им в железни вериги, и в този вид да ги положат върху железни тризъбци, поставени на пода, и да не пускат никого в тъмницата, да не би някой да им донесе храна. Когато светиите посред тези мъки се молели на Бога, среднощ в тъмницата изгряла светлина, явил се Ангел Господен и им казал:- Терентий, Африкан, Максим и Помпей, раби на вишния Бог, станете и подкрепете телата си.Като казал това, ангелът докоснал оковите им, те веднага паднали и пред тях се появила трапеза, пълна с всякакви ястия. Ангелът рекъл:- Отдъхнете си и изяжте храната, която Христос ви изпрати. Светиите, благославяйки Христа Бога, се подкрепили с храната и питието и въздали благодарност към своя Владика. Стражите забелязали светлина в тъмницата, влезли вътре и като видели светите мъченици радостни и весели, доложили за това на управителя. На сутринта управителят, като довел мъчениците в съда, казал:- Мъките не ви ли вразумиха, готови ли сте да отстъпите от вашето безумие? Елате при боговете и им се поклонете.Свети Терентий отвърнал:- Бог да ни опази от такова безумие - нас и всички, които обичат Бога: „защото онова, що е безумно у Бога, е по-мъдро от човеците\" и човешката мъдрост е безумие пред Бога. Бихме били безумни, ако, оставяйки Бога, се поклоним на бесовете, както правиш ти.Управителят, разгневен от думите им, заповядал да ги окачат на висилките и да ги стържат с железни куки. Претърпявайки изтезанието, светиите се молели на Бога и казвали така:- Иисусе Христе, Сине на Бога, Който живее во веки, светлина на християните, твърда наша надежда, бъди с нас и ни помагай, и не ни посрамвай, защото страдаме за Твоето Свето име.Те се молели така и не чувствали мъките, защото Христос облекчавал болките им.После управителят заповядал да ги хвърлят пак в тъмницата, и като събрал влъхви и магьосници, които могат да омагьосват зверове и змии, им наредил чрез заклинанията си да съберат най-страшни влечуги - аспиди, ехидни и змии и да ги пуснат в тъмницата при мъчениците. Но гадините пълзели в краката на светите мъченици, без да се докосват до тях и да им сторят зло; а светиите възпявали и славели Бога. Така прекарали в тъмницата заедно с гадините три дни и три нощи, а на четвъртото денонощие през нощта управителят изпратил да разберат дали змиите са умъртвили мъчениците. Пратениците, като приближили тъмничните врати, чули как светите затворници пеят и славословят Бога. За да разберат по-добре какво става в тъмницата, те се качили на покрива, отворили го и видели как светиите седят, а Божий Ангел не позволява на змиите да се приближат до мъчениците. Пратениците, като видели това, се ужасили и веднага съобщили на управителя.Рано сутринта управителят заповядал заклинателите да махнат от тъмницата змиите, аспидите и ехидните, а мъчениците да се доведат на съда. Когато заклинателите отишли в тъмницата и започнали да казват своите обичайни заклинания, змиите не ги послушали, но с голяма ярост се устремили през отворените врати срещу своите заклинатели и ухапали до смърт и тях, и всички, които били там. След това довели светиите в съда, а управителят, като ги видял невредими, изпаднал в ярост и ги осъдил на посичане с меч. Тогава страдалците, изпълнени с неописуема радост, с веселие тръгнали към смъртта, като пеели:- Ти ни избави, Господи, от тези, които ни обиждаха, и посрами онези, които ни ненавиждат.Слугите, които ги отвели на мястото на екзекуцията, изпълнили онова, което им било заповядано, и Христовите изповедници получили мъченически венец. Благоговейни мъже прибрали светите им тела и с чест ги погребали недалече от града за слава на нашия Спасител Иисус Христос, Който живее и царува във вечни времена. Амин.", "date": "2018.04.10", "title": "Възкресение Христово - Пасха. Св. мчци Терентий и Помпий"}
{"url": "http://www.cross.bg/zagivat-purviyat-voiina-1572167.html", "text": "/КРОСС/ 879 г. - Луи Трети става крал на западните франки.1710 г. - В Англия влиза в сила приетият през 1709 г. първи в света закон за авторското право.1790 г. - Създадена е системата за патентоване в САЩ.1815 г. - Вулканът Тамбора в Индонезия започва най-бурното изригване в съвременната история, в резултат на което загиват 71 хиляди души.1841 г. - Излиза първият брой на вестник „Ню Йорк Трибюн\".1841 г. - В Канада е основан град Халифакс.1849 г. - Американецът Уолтър Хънт патентова безопасната игла.1866 г. - Основано е българско читалище в Цариград.1868 г. - Английски и индийски войски побеждават в Абисиния армията на етиопския император Теодор, избити са 700 етиопци.1880 г. - Започват преговори за национално обединение на България.1914 г. - Пред дипломатическия корпус в Крагуевац 2200 български наборници от Македония отказват да положат военна клетва в сръбската армия и единот всеки десет е разстрелян.1912 г. - „Титаник\" напуска пристанището в Саутхемптън, Англия за своето първо и единствено плаване.1913 г. - Основан е спортен клуб „Славия\".1916 г. - В САЩ е създадена професионалната асоциация по голф.1922 г. - Започва провеждането на Генуезката конференция.1925 г. - Публикуван е „Великият Гетсби\" от Фр. Скот Фицджералд.1930 г. - Произведена е първата синтетична гума.1940 г. - Исландия се отделя от хегемонията на Дания.1940 г. - Втора световна война: Катинско клане - десетки хиляди хора - цветът на полската нация, са екзекутирани от НКВД1941 г. - Втората световна война: Страните от Оста създават в окупирана Югославия независима хърватска държава.1944 г. - Освобождаване на Одеса на окупацията на Германия по време на Одеските операции1944 г. - Хенри Форд II става изпълнителен вицепрезидент на Ford Motor Company.1945 г. - Немският крайцер „Адмирал Шеер\" е потопен при атака на британската авиация, загиват 32-ма души на борда на кораба.1953 г. - На екран е пуснат първият триизмерен филм - „Восъчната къща\".1957 г. - Суецкият канал е отворен за всички кораби, след като е бил затворен за три месеца.1963 г. - Американската подводница US Thresher потъва в океана, загиват 129 души екипаж.1970 г. - Пол Маккартни обявява разпадането на The Beatles.1972 г. - Подписване на Международната конвенция за забрана на биологичните и токсичните оръжия.1973 г. - Подписано е българо-гръцко споразумение за използване на солунското пристанище от България.1979 г. - В 20.34 ч. московско време е изстрелян космическият кораб „Съюз 33\", в който лети първият български космонавт Георги Иванов.1988 г. - След 10-годишно строителство е открит 11-километровия мост Сето, съединяващ японските острови Хоншу и Шикоку.1989 г. - Премиера на българския игрален комедиен филм „Адио, Рио\".2001 г. - България е извадена от негативния Шенгенски списък и за българите отпада изискването за визи в ЕС.2010 г. - Самолетът на полските военновъздушни сили Ту-154 се разбива в Самолетна катастрофа край Смоленск, Русия, при което загиват всичките 96 пътници, в това число президентът на Полша Лех Качински и други официални лица.  ", "date": "2018.04.10", "title": "10 април в историята"}
{"url": "http://www.cross.bg/za-da-yspeesh-v-zhivota-1572169.html", "text": "/КРОСС/ За да успееш в живота, са ти нужни две неща - непукизъм и упоритост.  Марк Твен", "date": "2018.04.10", "title": "За да успееш в живота..."}
{"url": "http://www.cross.bg/chasa-sofiyaot-provede-1572170.html", "text": "/КРОСС/ СофияОт 13.00 часа в Националния дворец на културата ще започне Неформалният съвет на министрите на ЕС по околна среда. От 15.30 часа, след края на първата сесия, ще се проведе пресконференция, където комисарят по околна среда, морско дело и рибарство Кармену Вела и министър Нено Димов ще представят резултатите от първия ден на неформалния съвет на министрите на ЕС по околна среда.СофияОт 13.00 часа часа в Министерството на правосъдието ще се проведе национално съвещание с участието на всички началници на затвори в страната и с ръководството на Главна дирекция „Изпълнение на наказанията\". На нея ще бъдат обсъдени създалото се напрежение в системата, както и възможни решения на актуални въпроси в спешен порядък.СофияОт 09.45 часа 2-ри състав на Специализирания наказателен съд ще заседава по делото срещу Огнян М., Георги И. и др., на които са повдигнати обвинение за организиране и ръководене на организирана престъпна група.СофияОт 10.00 часа 14-и състав на Специализирания наказателен съд ще заседава по делото срещу Иван Д., Катерина Д. и др., на които са повдигнати обвинение за организиране и ръководене на организирана престъпна група.СофияОт 10.00 часа 12-и състав на Специализирания наказателен съд ще заседава по делото срещу Павел М, на когото е повдигнато обвинение за престъпления по служба.СофияОт 11.00 часа в Националния пресклуб на БТА ще се проведе пресконференция на Национално представителните организации на и за хора с увреждания за готвения на 11 април национален протест с искане за реформа.СофияОт 11.15 часа пред НДК Българска фондация Биоразнообразие и поддръжници се присъединяват към кампанията на международните организации Seas At Risk, WeMove.EU и Our Fish, като заедно ще връчат петиция на Държавния секретар за околна среда на Швеция, Пер Енкуист (Per Ängquist) - от Съвета на Европейския съюз на министрите на околната среда.СофияОт 12.00 часа в Националния пресклуб на БТА ще се проведе пресконференция във връзка с Националната гражданска инициатива „Да върнем ученическите лагери на децата\".СофияОт 13.30 часа 13-и състав на Специализирания наказателен съд ще заседава по делото срещу Алил Л., Величко Д. и др., на които са повдигнати обвинение за организиране и ръководене на организирана престъпна група.СофияОт 14.00 часа 14-и състав на Специализирания наказателен съд ще заседава по делото срещу Валентин К и Красимир Й., на които са повдигнати обвинение за организиране и ръководене на организирана престъпна група.СофияОт 14.00 часа 4-ти състав на Специализирания наказателен съд ще заседава по делото срещу Тодор Ц. за кумулиране на наказанията.СофияОт 14.00 часа 4-ти състав на Специализирания наказателен съд ще заседава по молба за реабилитация на Николай Д.СофияОт 15.00 часа 19-и състав на Специализирания наказателен съд ще заседава по молба за изменение на мярката за неотклонение на Мартин К.СофияОт 16.00 часа в НДК министърът на културата - Боил Банов, министърът на околната среда и водите - Нено Димов, председателя на СД на НДК - Борислав Велков, както и изпълнителният директор на НДК - Ангел Митев ще открият три внушителни арт инсталации, изработени от пластмасови отпадъци, получени на територията на Двореца и разположени в различни пространства на сградата. Събитието е част от кампанията „re НДК - Рециклирай! Културно е.\"СофияОт 16.00 часа в Център за образование и култура „Илиев\" на Американския университет в България ще се проведе първата по рода си кръгла маса, ръководена от президента Петър Стоянов (1997-2002 г.). По време на събитието ще се дискутират въпроси около спасяването на еврейската общност по време на Втората световна война, които винаги са били избягвани.СофияОт 18.00 часа в Студио „Прожектиране\" в Университета по архитектура, строителство и геодезия (УАСГ) ще се проведе отворена дискусия за съвременните градски намеси. Събитието ще постави старт на проектa за ревитализация на публично пространство до инвестиционен проект на BLD на улица Галичица с участието на студенти, инвеститори и местна общност.СофияОт 18.30 часа в Литературния клуб на Столична библиотека свои стихове ще чете един от доайените на съвременната българска поезия - Иван Теофилов.СофияОт 18.30 часа в „Галерия 900\" на Велик Приорат България (ул. „Богатица\" № 10) ще бъде представена тематичната изложба‐базар, озаглавена „Рицарството във времето\". В нейния хронологичен обхват от XVIII в. до XXI в. попадат европейски гравюри, литографии, хромолитографии, пощенски картички и първодневни пликове, свързани с рицарството.СофияОт 19.00 часа в Концертна Зала България ще се състои концертът „Безсмъртна любима\" на Кварто Квартет с Христо Казаков - пиано.СофияОт 19.30 часа в Центъра за култура и дебат „Червената къща\"  ще се състои премиерата на „Съзвездия\" - ударна пиеса, носител на наградата Evening Standard Theatre Award за 2012 за най-добра драматургия.***  Горна Оряховица./с. Стрелец. От 10.00 часа в Клуб на пенсионера „Нов век\" в село Стрелец ще бъде открита Великденска изложба на писани яйца и козунаци.***  Горна Оряховица. От 18.30 часа в НЧ „Напредък - 1869\" Общински Драматичен Театър „Невена Коканова\" град Дупница ще представи постановката „Аферата в хотел Уестмистър\" по Рей Куни. С участието на Ивайло Захариев, Ивайло Калоянчев и други.КазанлъкОт 09.00 часа в Музея на фотографията и съвременните визуални изкуства ще бъде открита паметна изложба на доайена на казанлъшките фотографи Кольо Пейчев - „Кольо Пейчев - Различният\".Кресна./с. Стара КреснаОт 16.00 часа ще се проведе залесяване на територията на Югозападно държавно предприятие, в района на Стара Кресна, където през миналата година опустошителен пожар унищожи хиляди декари иглолистни и широколистни насаждения.КулаОт 10.30 часа в заседателна зала на общинската администрация ще се проведе среща заседателна зала на общинската администрация.РусеОт 18.00 часа в зала „Княз Александър І\" на Регионалния исторически музей ще бъде представено научното изследване на д-р Светлана Тончева „Площадът, Паркът и Кеят в Русе. Визуални маркери на памет\".СливенОт 11. 00 часа в зала 210 на Регионално управление на образованието - Сливен ще се състои  пресконференция, свързана с инициативи, които РУО - Сливен организира с деца, ученици, учители и директори на училища и детски градини от област Сливен.СливенОт 13.00 часа в Регионалния пресклуб на БТА в Сливен ще се проведе пресконференция на фирма „Сухаба-Европа\" на тема „Кибер сигурността на бъдещето - безопасно и модерно виртуално пространство, безопасен интернет за нашите деца - без агресия, насилие и порнография\".  Участниците са специалисти по въпросите на Интернет и киберсигурността.Стара ЗагораОт 12.00 часа заместник-министърът на регионалното развитие и благоустройството Деница Николова ще участва в заседание на Регионалния съвет за развитие на Югоизточен район, което ще се проведе в Областна администрация - Стара Загора.ХасковоОт 11.00 часа в Регионалния пресклуб на БТА ще се проведе пресконференция на Федерацията на потребителите и Инициативен комитет на тема „Питейната вода в Хасково\".ШуменОт 17.00 часа в Регионална библиотека „Стоян Чилингиров\" ще бъде представена книгата „Общото и различното в празничната обредност на етносите\". Автор на книгата е екипът на ДГ „Конче вихрогонче. ", "date": "2018.04.10", "title": "Предстоящи събития в страната за 10 април"}
{"url": "http://www.cross.bg/protestite-za-pirin-produlzhavat-1572174.html", "text": "/КРОСС/ Недоволните искат да се отмени решение на правителството, което според тях дава възможност за мащабни сеч и строителство в Пирин.Протестиращите настояват и за оставката на екоминистъра Нено Димов.     ", "date": "2018.04.10", "title": "Протестите за Пирин продължават"}
{"url": "http://www.cross.bg/tema-zhivo-pozhar-1572171.html", "text": "/КРОСС/ БНТ, „Денят започва\"Тема: С каква военна техника ще може да се модернизира българската армия - министър Красимир КаракачановТема: Напрежението в Сирия - коментарът на проф. Владимир ЧуковТема: Как се разпознава в пълна изправност ли е автомобилът, ако се купува от „втора ръка\"Тема: Как и на кого помогнаха кампаниите по Великден?Тема: След великденските празници - как да влезем във форма със здравословно хранене и спорт?БТВ, \"Тази сутрин\" Тема: Как семейство с две деца получи общинско жилище без тоалетна и вода?Тема: С колко ще се стопи населението на България и възможно ли е демографската криза да бъде спряна? Гостува заместник социалният министър Султанка ПетроваТема: Рекорден брой пострадали в \"Пирогов\" на празниците. На живо: Какви са най-често инцидентите?Тема: Протест срещу сметище в ЯмболТема: Как продължава животът на абитуриента и неговата майка, които останаха без дом след пожар в Елисейна?Тема: Защо издирването на двамата рецидивисти, избягали от Софийския затвор, остава безрезултатно?Тема: С колко пари са ощетени уволнените служители след последните законови промени? Дискусия в студиотоТема: На живо от Бургас: Обучение за реакция и евакуация при пожар в големите търговски обектиТема: 300 представления на моноспектакъла „Контрабасът\" в Народния театър. Гостува актьорът Валентин ГаневНова телевизия, „Здравей, България\"Тема: В \"Здравей, България\" на живо говорят близките на българина, който беше арестуван у нас по искане на САЩ, за да бъде екстрадиран и съденТема: Ще доплащаме ли повече за медицински изделия с новия списък на Здравната каса? Говори шефът на болница \"Св. Екатерина\" - проф. Генчо НачевТема: Заради дупки по магистрала \"Тракия\" край Пловдив само с 90 км в час. И още - защо се получиха километрични задръствания по пътищата в последния ден от празниците?Тема: Защо все повече българи смятат, че ще се стигне до нов световен конфликт?Тема: Беше ли отново употребено химическо оръжие срещу цивилни в Сирия и докъде ще се разрасне военният конфликт? Коментира Мажд АлгафариТема: Протест заради сечта и мръсния въздух в ж.к. \"Западен парк\" в СофияТема: Как да влезем във форма след великденското преяждане и преди лятото?Тема: \"В денят на...\" с Никол Станкулова гостува олимпийската шампионка Румяна Нейкова ", "date": "2018.04.10", "title": "В сутрешните блокове днес"}
{"url": "http://www.cross.bg/sofiya-vestnik-izdanieto-1572173.html", "text": "/КРОСС/ Вестник \"Земя\" съобщава, че 1839 българи са посрещнали Великден в \"Пирогов\". Това са с близо 400 пациенти повече за последните 4 години, уточнява изданието.Вестник \"Труд\" акцентира върху броя на малките пациенти по празниците. Изданието посочва, че \"474 деца приети в \"Пирогов\" по Великден\". По информация на лечебното заведение броят на пациентите, приети в Детското спешно отделение, е рекордно голям - със 130 повече в сравнение със същите периоди от последните 4 години.\"Имотните данъци може да се вдигнат догодина\", информира вестник \"Сега\". Всекидневникът посочва, че управляващата коалиция е обещала да няма вдигане на данъците по време на четиригодишния мандат, но от догодина със сигурност един налог ще бъде по-висок. Данъкът върху недвижимото имущество ще скочи в много населени места - не заради вдигане на ставките, а заради промяна в изчисляването на базата, върху която те се начисляват, уточнява \"Сега\".\"С влак от София до Бургас за 3 часа\", пише в заглавие на първата си страница вестник \"24 часа\". По информация на изданието 41 мотрисни влака за близо 420 млн. лв. започват да поръчват железниците. Условията за обществената поръчка са почти готови и ще бъдат обявени до седмици. Първите ще тръгнат по линиите между София и Бургас и София и Свиленград. Те ще са с 6 секции, като в 1-а класа ще има луксозен ресторант с меню и сервитьори. В мотрисите ще може да се превозват велосипеди, ще има климатик и Wi-Fi. С тях разстоянието от София до Бургас ще се взима за около 3 часа при средна скорост 160 км/ч. Самите мотриси могат да развиват и 200 км/ч, но инфраструктурата ни не е пригодена за това, коментира изданието.\"Слагат ни ековинетки\", информира от първата си страница вестник \"Стандарт\". Всекидневникът уточнява, че стикерите ще са в 3 цвята, обозначаващи колко замърсява автомобилът. Те ще бъдат въведени у нас до 2-3 месеца и ще се поставят по време на годишните технически прегледи.\"Половината българи очакват световна война\", пише вестник \"Дума\" като се позовава на изследване на \"Галъп интернешънъл\". Според данните около 3 млн. българи очакват нова световна война, като близо 1,9 млн. души, или 34 на сто, допускат, че някоя от глобалните световни сили може да използва ядрено оръжие. От тях 63% казват, че това е малко вероятно или е изключено. 30% от запитаните са на мнение, че правителството не се справя с външнополитическите дейности, а 8 на сто не са сигурни в мнението си. ", "date": "2018.04.10", "title": "Преглед на печата"}
{"url": "http://www.cross.bg/depytat-pisatelka-mihail-1572172.html", "text": "/КРОСС/ Людмила Филипова, писателкаИвинела Самуилова, писателкаМустафа Чаушев, певецНиколай Волев, режисьор и сценаристАкад. Михаил Виденов, езиковедД-р Михаил Михайлов, лекар, бивш депутатДаниела Малешкова, депутат от ГЕРБ в 44-ото НСИван Радилов, импресариоНина Пашова, художник сценографПетър Мутафчиев, бивш министър на транспортаСтоян Михалев, музикант ", "date": "2018.04.10", "title": "Родени на 10 април"}
{"url": "http://www.cross.bg/oruzhie-trump-himichesko-1572175.html", "text": "/КРОСС/ САЩ обмислят многонационален военен отговор на предполагаемото нападение с химическо оръжие в сирийския град Дума. Това предаде агенция Ройтерс, като се позова на американски представители. Те посочват няколко ключови военни обекта, които могат да станат подходяща цел.По-рано президентът на САЩ Доналд Тръмп заяви, че заедно с военни командири разглежда варианти за отговор на предполагаемото нападение с химическо оръжие, извършено в Сирия и обеща да вземе силно решение:\"Ще вземем решение тази вечер или съвсем скоро, и вие ще го чуете. Не можем да допуснем жестокости, на каквито ставаме свидетели. Няма да позволим това да се случи в нашия свят. Не може да го допуснем. Особено когато заради силата на Съединените щати ние имаме възможността да се противопоставим на тази жестокост.\"Снощи Тръмп и френският му колега Еманюел Макрон обсъдиха  по телефона химическите нападения в сирийския град Дума .  Двамата президенти се надяват на твърда реакция на международната общност, съобщиха от френското президентство. ", "date": "2018.04.10", "title": "Тръмп обеща силен отговор на предполагаемото нападение с химическо оръжие в Сирия"}
{"url": "http://www.cross.bg/italiya-rihter-danni-1572176.html", "text": "/КРОСС/Земетресение с магнитуд от 4,7 по скалата на Рихтер е регистрирано в Централна Италия в 5:11 часа (местно време), показва справка на официалната интернет страница на Европейския средиземноморски сеизмологичен център (EMSC).Епицентърът на труса е бил на 138 км северно от столицата Рим и на 53 км източно от Перуджа, с дълбочина от девет километра под земната кора. Няма постъпили данни за жертви, пострадали или материални щети.Припомняме ви, че в нощта на 24 август 2016 г. Италия бе разлюляна от земетресение от шеста степен по Рихтер. Трусът бе усетен в три области: Лацио, Марке и Умбрия. Жертви на стихията станаха 299 души, няколкостотин други пострадаха. Повече от 4,5 хил. италианци останаха без покрив над главите си. По официални данни, материалните щети от бедствието са били в размер на четири милиарда евро. ", "date": "2018.04.10", "title": "Земетресение от 4,7 по Рихтер разтърси Италия"}
{"url": "http://www.cross.bg/karakachanov-otbelyaza-bulgariya-1572193.html", "text": "/КРОСС/  В студиото на сутрешния блок на БНТ „Денят започва\" министърът на отбраната и вицепремиер Красимир Каракачанов коментира модернизационните проекти за Българската армия, като отбеляза, че спрямо ВВС амбицията му е паралелно със закупуването на нов боен изтребител настоящите бойни машини да бъдат поддържани и да летят до края на експлоатационния им срок.Той допълни, че амбицията му е всички 15 бройки български МиГ-29 да летят в следващите седем години, като се ремонтират с руски части в България, както и да се ремонтират повече щурмовици Су-25. Договорът с РСК МиГ е за следващите четири години и ремонтите на българските МиГ-29 ще се извършват в България, а не в Русия, заяви министърът на отбраната.Частите също ще се купуват от Русия, както и Полша купува части за своите бойни ескадрили от производителя им. Каракачанов допълни, че идеята му е в следващите седем години да летят всичките 15 български многоцелеви изтребители МиГ-29, а в същото време да се ремонтират и щурмовиците Су-25, от които в момента летят четири.Съветът по отбрана в Министерството на отбраната одобри проекта за закупуване на нов изтребител. Той е в режим на съгласуване с другите министерства, което отнема две седмици, след което ще тръгне към Парламента. Предложението, което сме направили, е да бъдат изпратени и получени оферти от няколко възможни фирми и държави, коментира още министърът на отбраната. На миналия конкурс са били изпратени запитвания към Полша и САЩ за употребявани F-16, припомни Каракачанов, а сега ще се отправят запитвания както за машини втора ръка, така и за нови.Ще се изпрати и покана към производителите на F-18 „Боинг\", които са проявили интерес. Ще бъдат поканени и производителите на „Рафал\" и „Юрофайтър\", в това число и за нови. Ще се изпрати и предложение до Израел за модернизирани F-16. Предстои сключване на договор със „значително коригирана\" сума за ремонта на военно-транспортните „Спартан\", допълни Каракачанов.По отношение на новите бронирани машини за Сухопътни войски Каракачанов отбеляза, че има няколко оферти от различни компании и страни, като основното изискване е бронираната машина да се сглоби и поддържа в България от български фирми, за да може част от парите да останат в българската икономика. Белгийските фрегати от състава на Българските ВМС си заслужава да бъдат ремонтирани и поддържани, отбеляза Каракачанов.По отношение на конфликта в Сирия, Каракачанов отбеляза, че подобно на военната интервенция в Ирак, последствията не са били достатъчно добре преценени. В сходна ситуация по думите му са множество от държавите, в които имаше т.нар. „арабска пролет\". Според Каракачанов конфликтът в Сирия е отражение на напрежението между Русия и Иран от една страна, и САЩ е техните партньори от друга.Каракачанов заяви, че политиката на България на „баланс и диалог\" трябва да бъде подкрепяна и илюстрира позицията на страната спрямо случая „Скрипал\" и организирането на срещата на върха ЕС-Турция. Ако Европа не се върне към изначалната си идея за Европа на нациите, тя е облечена на провал, отбеляза Каракачанов. ", "date": "2018.04.10", "title": "Каракачанов: Ремонтът на МиГ-овете ще е в България, а не в Русия"}
{"url": "http://www.cross.bg/kilometra-proekt-musk-1572190.html", "text": "/КРОСС/ Ръководителят на компанията \"Спейс екс\" Илон Мъск обяви в Туитър, че в най-скоро време възнамерява да проведе тестове на тунела за своя свръхскоростен транспортен проект, наречен \"Хайпърлуп\", съобщи изданието \"Ю Ес Ей тудей\". По думите на предприемача капсулата във вътрешността на вакуумния тунел ще трябва да достигне скорост от около 500 километра в час. Дължината на спирачния път трябва да бъде от около 1,2 километра. Мъск призна, че подобна идея изглежда донякъде фантастично, но провеждането на опитите във всички случаи щяло да бъде много интересно.  Неговият проект за високоскоростен транспорт\"Хайпърлуп\", предложен през 2012 година, предвижда капсула с пътници да се придвижва в специални вакуумни тунели. Това ще позволи рязко да се повиши скоростта на движение. Понастоящем рекордът за движение на капсула се държи от конкурентната на \"Спейс екс\" компания - \"Върджин хайпърлуп\". Преди време тя успя да ускори транспортна кабина до 387 километра в час.", "date": "2018.04.10", "title": "Илон Мъск обяви, че в скоро време ще тества тунела за свръхскоростния си транспортен проект"}
