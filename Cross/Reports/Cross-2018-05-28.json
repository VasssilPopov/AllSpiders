{"url": "http://www.cross.bg/huawei-mihaela-albym-1575705.html", "text": "/КРОСС/  Лидерът в мобилната фотография Huawei затвърди за поредна година присъствието си на българската лайфстайл сцена с партньорството за новия албум на Михаела Филева - „Нова страница\".   - върхово съчетание в интелигентната мобилна фотография и топ актуално предложение на пазара на смартфони. , под вещото ръководство и реализация на фотографa Вера Гоцева - Lomovera. В книжката на албума феновете ще открият и красив плакат на Михаела Филева, отново заснет със смартфона.С подкрепата си за новия албум на Михаела Филева,Huawei „Партньорството ни с Михаела Филева е много успешно и сме горди, че с нашите изключителни продукти за мобилна фотография можем да подкрепяме развитието на такъв млад и талантлив български изпълнител. Нещо повече, смарт устройствата ни улавят напълно нейната красота, стил, визия и поведение, и сме щастливи от естественото развитие на личната и емоционална „връзка\" между артист като Михаела и бранд като Huawei. Сега отваряме „нова страница\" с впечатляващата фотосесия за нейния албум и каним всички фенове да се запознаят с него\" - споделя Лонгруи Цио (Джефри), директор отдел \"Потребителски устройства\" за Huawei България и Македония. Новата P20 серия на Huawei представлява комбинация от дизайн и високи технологии, присъщи за актуалните модни тенденции.За професионалните фотографи P20 Pro предлага мощна 40-мегапикселова тройна Leica камера от ново поколение, с 5x хибридно приближение и стабилизация на изображението, и с изумително голям физически размер на сензора и пикселите, съответно 1/1.7 инча и 2 μm, което я прави ненадмината при сцените със слабо осветление, достигайки ISO 102400. Те ще оценят също и усъвършенствания RAW режим и подобрената обработка на шума в кадрите. Но най-революционното, което предлагат новите флагмани от серията P20 - Huawei P20 и P20 Pro, е че благодарение на допълнително развитите функции с изкуствен интелект, вече всеки може да прави спиращи дъха снимки и да даде воля на артиста у себе си.  Премиерата на албума ще бъде на 29 май от 19:00 часа в Sofia Live Club, когато музикалните фенове ще чуят за първи път на живо новите парчета, както и най-големите хитове на певицата. Дискът вече се продава в онлайн магазина на , а на концерта хората ще могат да вземат „Нова страница\" на преференциална цена и ще се запознаят с изключителните визии, заснети с P20 Pro.  ", "date": "2018.05.28", "title": "Huawei с изключителна фотосесия за новия самостоятелен албум „Нова страница“ на Михаела Филева"}
{"url": "http://www.cross.bg/ninova-slychaii-kyltyra-1575698.html", "text": "/КРОСС/ Председателят на НС на БСП Корнелия Нинова кани представители на образованието, науката, културата и медиите по случай Деня на българската просвета и култура и на славянската писменост, утре (29.05) от 18.00 ч. в НДК.„Позволете ми, ден след отшумяването на празничните слова и песни по случай 24 май, да се обърна с думи на благодарност към Вас, съвременните продължители на делото на Светите равноапостоли Кирил и Методий.  За Вашите неуморни усилия да развивате и опазвате чистотата на езика ни, да защитавате силата на знанието и книгите, да се борите за утвърждаването на свободата на духа. За Вашия принос в отстояването на националното ни достойнство и на водещото място на родната ни духовност сред европейските и световните образование, наука и култура\", пише Нинова в поканата си.  ", "date": "2018.05.28", "title": "Конрелия Нинова ще се срещне с представители на образованието, науката и културата"}
{"url": "http://www.cross.bg/karastoyanova-obyasni-tyrizma-1575674.html", "text": "/КРОСС/ Директорът на Института за анализи и оценки в туризма Румен Драганов обясни, че към този момент има 15% заявени по-малко полети, но те могат да бъдат възстановени по някакъв начин и допълни, че трябва да се изчака, за да се види дали наистина ще има спад на туристи от Русия по българското Черноморие.\"Проблемът с визата продължава да стои\", припомни Драганов в студиото на \"България сутрин\". Той дори разказа, че някои български хотелиери поемат по 50 евро разходи на руснаците, за да могат туристите да си изкарат виза.Поли Карастоянова, която е изпълнителен директор на Националния борд по туризъм, определи Русия за специфичен пазар, който се влияе много от нагласата на управляващите към дадена страна.\"Туризмът е поле на икономическа дипломация. Най-малките нюанси на отношенията между страните имат своята проекция по отношение на туризма\", обясни Карастоянова пред Bulgaria ON AIR.  ", "date": "2018.05.28", "title": "Руските туристи - много важни, но още чакат визи"}
{"url": "http://www.cross.bg/danev-bozhidar-izgybi-1575709.html", "text": "/КРОСС/ На 28 май 2018 г., ни напусна изпълнителния председател на БСК Божидар Данев, съобщават от Българската стопанска камара.БСК - съюз на българския бизнес изгуби своя символ, човекът, който отдаде целия си живот, цялата си енергия, интелектуална и емоционална сила за изграждането на едно по-добро и по-справедливо общество.Страната ни изгуби един непримирим дух, мислещ, търсещ, виждащ напред, в бъдещето.Ние изгубихме един изключителен човек, който ни обединяваше, мотивираше и изграждаше като личности.Споменът за него ще носим завинаги в душите и сърцата си. Защото за нас Божидар Данев беше и остава преди всичко Човек!ПОКЛОН ПРЕД ПАМЕТТА МУ!Поднасяме нашите съболезнования на семейството и близките му.  ", "date": "2018.05.28", "title": "Почина педседателят на БСК Божидар Данев"}
{"url": "http://www.cross.bg/gerb-tzvetanov-galiche-1575707.html", "text": "/КРОСС/ Зам.-председателят на ГЕРБ Цветан Цветанов е категоричен, че моделът на Ценко Чоков в Галиче няма да се повтори. Вчера на балотаж в селото в община Бяла Слатина избраха кандидата на ГЕРБ, а от БСП обявиха, че ще искат касиране на изборите както в Галиче, така и в девинското село Беден.Цветан Цветанов бе категоричен, че моделът на Ценко Чоков в Галиче няма да се повтори повече. Той припомни, че от ГЕРБ редовно провеждат срещи с хората и получават информация за събитията в съответния регион. По думите на Цветанов, вслушвайки се в гласа на хората, управляващите могат да определят най-подходящия кандидат и така да защитят интереса им.Равносметката от частичните местни избори в девет села е, че в четири победата е на кандидат на ГЕРБ, в едно - за претендент от БСП, в село в Добричка община печели Земеделски народен съюз, а в други три - ДПС.„Проведоха се частични местни избори в девет населени места, като в четири от тях ГЕРБ е победител. В смесените региони за победа се бориха единствено ГЕРБ и ДПС. БСП и ДОСТ напълно отсъстваха. Нека всеки сам си направи равносметката\", категоричен бе Цветанов.Той призова след изборите в тези села всички партии да обединят усилията си, за да решат проблемите на хората и да не създават допълнително противопоставяне.  ", "date": "2018.05.28", "title": "Цветанов обеща: Моделът на Ценко Чоков в Галиче няма да се повтори"}
{"url": "http://www.cross.bg/sryada-obyaviha-vsichki-1575671.html", "text": "/КРОСС/ Гръцките синдикати обявиха пълна обща стачка за сряда, 30-и май. Блокират напълно транспорта, затварят държавни учреждения и частни компании.Икономическата политика на правителството отново събуди недоволството на гърците. Синдикатите обявиха искания за промени в данъчната система, спазване на правата на работещите, отмяна на всички наредби, които водят до орязване на пенсии и заплати, както и до масова безработица.Двата най-мощни синдиката в Гърция, на държавните служители и на работещите в частния сектор, обединяват усилия за обща национална стачка на 30-и май, сряда.В деня на протестите остават затворени всички гръцки пристанища. Няма да се движи нито един влак. Само за няколко часа ще работи градският транспорт.Затворени ще останат всички държавни учреждения. Работещите в частните компании също се присъединяват към протестите.Транспортните компании предупреждават пътниците да променят резервациите си, ако те са за сряда.  ", "date": "2018.05.28", "title": "Гръцките синдикати обявиха пълна обща стачка за 30-и май - сряда"}
{"url": "http://www.cross.bg/borisov-plovdiv-platno-1575704.html", "text": "/КРОСС/ Министър-председателят Бойко Борисов направи проверка на ремонта на АМ „Тракия\" край Пловдив (от 134 км до 156 км на автомагистралата), чийто ремонт на едното платно приключва в четвъртък.Борисов даде срок до 15 юни да бъде приключена рехабилитацията и на другото платно, за да може движението по пътя София - Бургас да се извършва безпрепятствено в летните месеци.На рехабилитирания участък, освен нова настилка, се поставят двойни мантинели и звукова маркировка.Премиерът инспектира и разширението на пътя Пловдив - Асеновград, с което ще се повиши значително безопасността на пътуващите. Интензивността на движение в този район надхвърля някои автомагистрални участъци - над 26 000 МПС за денонощие.  ", "date": "2018.05.28", "title": "Борисов провери пътните ремонти в Пловдивско"}
{"url": "http://www.cross.bg/sanktziite-tehnologii-oborydvane-1575703.html", "text": "/КРОСС/ Съветът на ЕС по външни работи реши днес да удължи до 1 юни догодина санкциите срещу Сирия, предаде Ройтерс.Отбелязва се, че решението е взето заради действията на режима срещу населението в страната. Списъкът с попадащите в обхвата на санкциите съдържа 259 сирийци и 67 сирийски организации, на които е наложена забрана за пътуване и чието имущество е поставено под запор.Санкциите включват петролно ембарго, ограничения върху определени инвестиции, запориране на имуществото на сирийската централна банка в ЕС, ограничение на износа на оборудване и технологии, които биха могли да се използват за репресии, както и на оборудване и технологии за следене или прехващане на интернет или телефонни връзки.  ", "date": "2018.05.28", "title": "ЕС удължи с година санкциите срещу Сирия"}
{"url": "http://www.cross.bg/byri-birmingam-raiioni-1575694.html", "text": "/КРОСС/ Пороен дъжд и бури причиниха наводнения в английския град Бирмингам и други части на страната, предаде АФП. Очаква се дъждът и гръмотевичните бури да продължат в някои райони и днес.Част от улиците в Бирмингам станаха непроходими, а пътуването с кола е рисково.Метеорологичната служба обяви, че в някои райони за един час се е излял толкова дъжд, колкото средно вали за месец.Вчера в Южна Англия заради гръмотевични бури имаше големи забавяния на полетите на Летище Станстед, северно от Лондон.   ", "date": "2018.05.28", "title": "Порои и бури причиниха наводнения в Бирмингам"}
{"url": "http://www.cross.bg/dimitrov-ramka-tazi-1575695.html", "text": "/КРОСС/ Сръбският външен министър Никос Кодзиас и македонският външен министър Никола Димитров преговаряха до късно в неделя и постигнаха рамка на компромис за името на Македония, информира МИА, цитирана от БГНЕС.\"Имаме продуктивна среща, имаме и рамка, по която работят в момента юридически екипи от двете министерства в Атина. Планира се важен разговор между премиерите Заев и Ципрас в средата на тази седмица, когато се надяваме, че ще се пресекат някои важни линии относно вариантите, които са на масата\", каза Димитров.\"Мисля, че трябва да оставим това на министър-председателите. Видяхме как комуникациите около споразумението влияят на хода на нещата. Да дадем шанс на процеса!\", коментира Димитров пред МИА.Ръководителят на македонската дипломация проведе неформална закуска тази сутрин с външните министри на ЕС и някои от техните заместници. Франция и Холандия, както се очакваше, бяха най-силните противници на идеята за продължение на преговорите за членство. Но министърът вярва, че \"чудесата са възможни!\".\"Добре е да знаем, че това не е едностранно... Вътрешната консолидация в ЕС е комплементарна и не противоречи на консолидацията на Балканите, която, ако се случи, този исторически пробив ще донесе успех и на цяла Европа. Не сме в ситуация, в която да имаме лукса да пропускаме исторически шансове\", каза Димитров.  ", "date": "2018.05.28", "title": "Договорена е рамка на компромис за името на Македония"}
{"url": "http://www.cross.bg/demokratziyata-bitka-zarkov-1575696.html", "text": "/КРОСС/ Това не е само битка между БСП и ГЕРБ, а и битка за постиженията на демокрацията в страната„Не признаваме изборните резултати в с. Галиче и с. Беден. Подаваме искове за касиране на тези избори пред българските съдилища и вярваме, че тези срамни изборни резултати, ще бъдат отменени.\" Това заяви на пресконференция в централата на БСП, зам.-председателят на ПГ на „БСП за България\" Крум Зарков. Той добави, че ще бъдат пуснати сигнали в прокуратурата срещу: Ценко Чоков, за упражняване на натиск от затвора; Стефан Терзийски - общински председател на ГЕРБ и собственик на кабелна телевизия, който е регистрирал служителите си в село Галиче, за да повлияе на резултата; Касъм Касъмов - общински председател на ДПС, който е имал неправомерни деяния; кметът на Девин, за нерегламентирана намеса в изборния процес и Георги Георгиев, директор на военен завод, който е упражнил влияние върху служителите си. „Всичко това ще бъде обобщено, преведено и изпратено на ЕК, в лицето на еврокомисарите, отговарящи за върховенството на закона и човешките права; ОССЕ, която наблюдава изборния процес у нас; Съвета на Европа; неправителствени организации, които следят политическия процес - „Трансперънси интернешънъл\", Център за изследване на демокрацията\" и др. Това не може да продължава така\", отсече Крум Зарков. Народният представител се обърна към всички демократично и свободно мислещи българи с думите: „Това не е само битка между БСП и ГЕРБ. Това е битка за постиженията на демокрацията в страната. За физическата свобода на някои граждани. Това може да не се вижда от София, но цялата страна е изпъстрена с места, като с. Галиче, където хората се страхуват за хляба си и всекидневното си оцеляване.  На тези, които се опитват да ни откраднат демокрацията, казваме- няма да го бъде. Няма да оставим нещата така и ще се борим до край\", заключи Зарков. ", "date": "2018.05.28", "title": "Крум Зарков: Не признаваме изборните резултати в с. Галиче и с. Беден"}
{"url": "http://www.cross.bg/plovdiv-avtomobil-kola-1575699.html", "text": "/КРОСС/ Двама души загинаха при тежка катастрофа между тир и кола на АМ „Тракия\" в близост до Пловдив, съобщава кореспондентът на bTV в региона.Около 13:50 ч. пътуващ към Бургас турски тежкотоварен автомобил е навлязъл в насрещното платно, при което се е ударил в лек автомобил \"Ауди\" с бургаска регистрация, който е пътувал към София.Към момента няма информация за други пострадали при инцидента.Обходен маршрут: Път - II - 64, п. в. Север; път I-8 -Пловдив - Пазарджик; път III- 805 - Пловдив - АМ \"Тракия\" (п. в. при км 121). ", "date": "2018.05.28", "title": "Турски тир удари челно кола на „Тракия”, двама загинаха"}
{"url": "http://www.cross.bg/avtomobil-politzaii-kolata-1575693.html", "text": "/КРОСС/ 46-годишен мъж е арестуван за кражба на личния автомобил на полицай от Хасково.Униформеният от „Магистрална полиция\" станал свидетел на кражбата, съобщава Дарик радио. Младши автоконтрольорът бил нощна смяна. Отключил колата си, но се върнал да остави ключовете на служебния автомобил. Тогава забелязал, че личният му автомобил потегля.След кратко преследване извършителят бил задържан. Той не е криминално проявен. ", "date": "2018.05.28", "title": "Крадец отмъкна колата на полицай пред очите му"}
{"url": "http://www.cross.bg/burgas-grypa-taka-1575701.html", "text": "/КРОСС/ Промо билетите свършват, побързайте!INK е името на поредното качествено попълнение в многолюдния музикален отбор на китарния фест Burgas Jam 2018. Това е алтърнатив рок група от Александруполис, Гърция, сформирана през 1999 година. Момчетата от INK са излизали на една сцена с  Джеф Мартин (The Tea Party), The Twilight Singers, Puressense, Craig Walker. Те са участвали в големи фестивали, наред с имена като Faith No More, Fun Lovin Criminals, Clawfinger. Свирили са и на Spirit Of Burgas.INK имат уникално звучене. Когато свирят, те са изцяло потопени в музиката, която правят. Не се влияят от мейнстрийма. За тях не е важно какво е модерно сега, за да се придържат към него. Звучат така, както им харесва - без излишества и без компромиси.Междувременно стартира продажба на билетите за новото издание на Burgas Jam. Можете да се снабдите с тях от мрежите на Eventim и Grabo, касата в Културен дом на нефтохимика, магазин \"Саундгардън\" в Безистена, а от 4 юни ще се предлагат и на лятна каса \"Часовника\".Един билет струва 18 лева, но първите 400 са на промоционална цена от 14 лева. Повечето промо билети са продадени, но още имате шанс да вземете някой от последните.Датата, на която ще се проведе новият Burgas Jam е 7 юли. Мястото - пространството между Морска гара и Магазия 1 в Зоната за обществен достъп на Пристанище Бургас. Освен група INK, на сцената ще излязат Gus G - един от любимите китаристи на Ози Озбърн, Николо Коцев, Бисер Иванов, Васил Първановски от ODD CREW, Славчо Николов от Б.Т.Р., Александър Мариновски от група \"Сигнал\". В шумен дръм батъл ще участват вездесъщият Стоян Янкулов - Стунджи и бързоръкият Николай Тошев.Елена Розберг от радио Z-ROCK прие предизвикателството да се изяви като водеща на новия BURGAS JAM.Предстоят още приятни изненади, така че следете събитието във фейсбук:Също и в ютюб:   ", "date": "2018.05.28", "title": "Гръцката алтърнатив рок група INK ще участва в Burgas Jam"}
{"url": "http://www.cross.bg/bloom-bulgariya-vino-1575700.html", "text": "/КРОСС/  грабна две златни отличия за розетата в сериите PIXEL и New Bloom и други три сребърни за червените вина New Bloom от сортовете Регент и от Дорнфелдер и за Face-to-face (F2F) розе на международния конкурс Mondial de Bruxelles. Розето PIXELS е от сорта Гренаш, реколта 2017, а New Bloom - купаж от Каберне Совиньон, Каберне Фран и Сира, реколта 2016. Категорията на розе вината в световен мащаб бележи сериозен ръст. Розовото вино става все по-популярно както сред мъжете, така и сред жените и позволява консумация през всеки сезон на годината, отчитат експертите. Подобни са тенденциите и на българския пазар. Успехът на българските вина в тази категория показва, че родните изби са на прав път и работят спрямо международните тенденции и стандарти. Вината на New Bloom Winery се правят от изцяло собствени лозови масиви - 6000 дка в Тракийската низина. Винарната работи както с добре познати класически сортове Совиньон блан, Шардоне, Мерло, Каберне Совиньон, Сира, така и с малко популярни като например Дорнфелдер и Регент. Те са единствените у нас които използват тези немски винени сортове. Производителят залага  на иновациите, на особеностите на тероара и строгия контрол на всеки етап от производство - от лозовия масив до бутилирането и съхранението на бутилките и се наложи като едно от модерните лица на българското винарство.Медалите на Concours Mondial de Bruxelles са поредното голямо отличие за продуктите на New Bloom Winery на международната винена сцена. Награденото New Bloom Розе тази година спечели Златен Ритон в категорията розови вина от по-стари реколти на Винария и сребро от Vinalies Internationales. Другият призьор от Световното по вино - сребърният медалист Face-to-Face Розе има Ритон за розета, актуална реколта и сребро от Mundus vini 2018. Червеното вино New Bloom от сорта Регент пък получи златото на конкурса Mundus Vini в Германия. Розето PIXELS е със злато от Los Angelis Wine Competition.В общото класиране на Concours Mondial de Bruxelles България е сред 10-те държави с най-голям брой медали. Макар че спрямо миналата година отличията са по-малко - 58 медали през 2017 срещу 44 тази година. Най-много от тях са извоювали производителите от Тракийската равнина - общо 35. Тридесет от отличията са за червено (68%), десет за розе (23%) и четири за бяло вино (9%). През 2018 г. сме единствената държава от Източна Европа в топ 10 медалисти. Успеваемостта е отново над 35% (съотношението между подадени мостри и спечелени медали). Най-много отличия тази година България получава за международните сортове Каберне Совиньон, Сира, Мерло и Пино ноар. Добрите резултати показват, че в България се произвеждат вина на световно ниво и че поддържаме постоянство в качеството. Тази година в Mondial Du Bruxelles са участвали 39 държави. От България са получени 123 мостри на 32 винарни.  ", "date": "2018.05.28", "title": "Успех за България на Световното за вино, розетата на New Bloom Winery спечелихме два златни медала"}
{"url": "http://www.cross.bg/viber-byrgas-stikeri-1575702.html", "text": "/КРОСС/ Община Бургас пуска от днес своите първи стикери във Viber - едно от водещите приложения за комуникация по целия свят. Бургазлии и приятели на града ще могат да предават своите чувства и настроения на близките си чрез 12 забавни стикера на морска тематика, като по този начин ще популяризират града като туристическа дестинация.Община Бургас е първата в България, която използва Viber, за да отбележи ключово събитие за региона, каквото е домакинството на международната инициатива Европейски морски ден (31 май - 1 юни 2018).Началото на масовата размяна на бургаските Viber стикери бе дадено при откриването на хакатон \"Цифровият град и аз\" в присъствието на комисаря по въпросите на цифровата икономика и цифровото общество Мария Габриел.Цялата следваща седмица е посветена на събития и проекти, свързани с морската тематика и ключовата инициатива на Интегрираната морска политика на ЕС. Това е \"седмицата на Бургас\" в Българското председателство на Съвета на ЕС, в която градът ще домакинства събитие, организирано съвместно с Комитета на регионите и срещата на високо равнище на министрите от черноморските държави, както и многобройните инициативи от програмата на Морския фестивал.Viber се ползва от близо 1 милиард потребители по целия свят, а водещата мисия на приложението е да им помага да общуват лесно и свободно като в същото време гарантира уникално съдържание. Цветните, забавни и остроумни стикери на Viber са едно от най-използваните средства за изразяване, за 60 секунди във Viber се изпращат над 300 000 стикера по целия свят.Забавните картинки са дело на екип от млади дизайнери, програмисти, аниматори, фотографи, хора, които обичат града си и са обединени около идеята на ИКТ Клъстер Бургас, активно подкрепена от Община Бургас и общинско дружество \"Иновационни системи - Бургас\" ЕООД.Според създателите на бургаските Viber стикери, идеята и нейната успешна реализация са едно намигане към сериозния живот и повод за още една усмивка.Стикерите на български изтеглете от тук - Стикерите на английски изтеглете от тук  -    ", "date": "2018.05.28", "title": "Бургас пуска от днес своите първи стикери във Viber"}
{"url": "http://www.cross.bg/turnovo-veliko-nankov-1575706.html", "text": "/КРОСС/ Нови 160 км от аутобана ще бъдат изградени до края на 2021 г.Магистрала „Хемус\" ще бъде завършена до началото на 2024 г. На база проведените процедури успяхме да съкратим сроковете и строителството й ще приключи с една година по-рано от определения през миналата година срок. Това обяви във Велико Търново днес министърът на регионалното развитие и благоустройството Николай Нанков по време на втората дискусия на тема „Магистрала \"Хемус\" - възраждане на българския Север\". До края на 2021 г. ще бъдат завършени нови 160 км от магистралата, каза още той.Магистралите и скоростните пътища не се изграждат само, за да свързват две населени места. Те осъществяват бърз, качествен и сигурен достъп от надрегионално значение, коментира министърът и подчерта, че „Хемус\" е не просто проект, който се изпълнява според ангажиментите в управленската програма на правителството, но и според поетите към хората от Северна България.Николай Нанков напомни, че вече започна строителството на нови 9,3 км в участъка от Ябланица до п.в. „Боаза\" от дългата общо 420 км магистрала, от която в момента са в експлоатация 170 км. Индикативният срок за завършването на този участък е 2 години, но имаме уверението на строителите и на Агенция „Пътна инфраструктура\", че ще бъде съкратен на година и шест - седем месеца, съобщи Николай Нанков.От думите на регионалния министър стана ясно, че вече приключва проектирането на 52-километровия участък от п.в. „Боаза\" до разклона за Плевен и Ловеч. Проектът предвижда удължаване на трасето с 2 км, но ще бъдат спестени около 200-300 млн. лв. от държавния бюджет. Очакваме тръжните процедури за избор на строител да стартират през месец август и още в рамките на 2020 г. тези 52 км да бъдат изцяло изградени, изрази увереността си той.Предвиждаме през месец август да стартира търг за инженеринг за други 85 км от магистралата - от разклона за Плевен и Ловеч до разклона за Русе и Велико Търново, каза още Николай Нанков и допълни, че се очаква този участък да е готов през 2021 г. Така до края на 2021 г. от магистрала „Хемус\" е реалистично да бъдат завършени общо около 160 км, подчерта той.В най-изостанала фаза като процедури е 90-километровият участък от магистралата от разклона за Русе и Велико Търново до п.в. „Буховци\", но след като проектът премине през всички нормативни процедури по устройствено планиране, екологични и вещни процедури, той може да бъде завършен до началото на 2024 г., посочи министърът. Той допълни, че до два - два и половина месеца се очаква да стартира реалното строителство и на най-западния участък от 16,3 км на магистралата - между пътните възли „Буховци\" и „Белокопитово\".По отношение на магистрала „Русе - Велико Търново\" регионалният министър обяви, че делото във Върховния административен съд за жалбата по ОВОС е насрочено за 18 юни. Ако то е в полза на АПИ, още в рамките на годината ще може да започне работата по парцеларните планове и процедурата по строителство, коментира Нанков.133 км е дължината на магистрала „Русе - Велико Търново\" от Дебелец до бъдещото трасе на втория Дунав мост при Русе. Най-тежък от гледна точка на сигурност и пътна безопасност е участъкът Русе - Бяла, обърна внимание регионалният министър. Той коментира, че индикативната стойност на проекта за магистралата, която ще бъде разделена на три етапа, е над 1 млрд. лв. Точната стойност ще стане ясна след изготвянето на технически проект, като очакваният срок за завършване на важната и за съседните на Русе и Велико Търново области е средата на 2022 г.Всички обсъждания за магистрала „Русе - Велико Търново\" са направени компетентно, всички процедури са спазени. Избраното трасе е най-оптимално и екологично най-щадящо, каза председателят на Управителния съвет на АПИ инж. Дончо Атанасов.До края на годината очакваме да бъде сключен договорът за изпълнение на участъка Ботевград - Мездра от скоростния път „Видин - Ботевград\", информира още Николай Нанков. Той коментира, че с реализацията на тези и други важни за Северна България проекти ще се даде шанс за развитието ѝ също както и за Южна България. Южната част на страната изпревари в пъти в инфраструктурно отношение през последните години Севера. По протежение на АМ „Тракия\" за две години и половина се развиха три индустриални зони. Не случайно Европейският парламент посочи АМ „Тракия\" като един от трите най-успешни примери за ефекта от кохезионната политика на Европейския съюз, коментира министърът. Той изрази убедеността си, че същият принос за Северна България ще даде завършването на АМ „Хемус\".Николай Нанков посочи, че тя ще бъде изградена с национален ресурс, като се разчита основно на бъдещите приходи от тол системата, чието генериране са очаква да започне от средата на 2015 г.В отговор на въпрос регионалният министър посочи, че през следващите 7 години в страната ще има 16 нови тунела, като заедно с възложените от Национална компания „Железопътна инфраструктура\" ще бъдат изградени общо над 60 км тунелни съоръжения. Очаква се най-сериозен инвеститорски интерес за реализиране под формата на публично-частно партньорство да привлече тунелът под връх Шипка, съобщи той.Пред медии министър Нанков коментира, че през тази и следващата година, поетапно според възможностите на бюджета, приоритетно ще бъдат ремонтирани съоръженията по протежение на  европейските транспортни коридори, които са най-натоварените в страната. Разчитаме не само на бюджета на АПИ, но и на преизпълнение на държавния бюджет като през миналата година. От средата на 2019 г., когато въведем тол системата, ще имаме достатъчен ресурс да направим ударно до края на годината онези ремонти, които няма да успеем през тази, посочи министърът.През тази ще бъдат довършени две тунелни тръби на АМ „Хемус\" - „Витиня\", която беше ремонтирана частично през 2017 г., и „Ечемишка\", както и три мостови съоръжения. Според възможностите на бюджета през тази и следващата година ще бъдат ремонтирани още тунелите „Траянови врата\" на АМ „Тракия\" и намиращите се на територията на Велико Търново. Очаква се строителните работи по тях да започнат още тази есен. Сега приключваме проектите и започваме с реално строителство след около 1-2 месеца. Вече се работи по тунела на обходния път на Ловеч. Готов е техническият проект за ремонта с бюджетни средства на тунел „Кривия\" на път Е-79 в Кресненското дефиле, съобщи още регионалният министър. ", "date": "2018.05.28", "title": "Магистрала „Хемус“ ще бъде завършена до началото 2024 г."}
{"url": "http://www.cross.bg/godina-fara-tazi-1575692.html", "text": "/КРОСС/ Всяка година ФАРА отличава рекламните агенции за успешно реализирани проекти и творчески концепции.. Едната част на наградата ще бъде за агенцията, създала проекта, а другата - за клиента, одобрил идеята и допринесъл за нейната реализация. Добрите идеи сами по себе си не са достатъчни. Без участието на клиента, креативните концепции щяха да си останат само идеи. Споделени трябва да бъдат не само усилията, но и удовлетворението от постигнатите успехи.Фестивалът ФАРА се организира от БАКА, а по традиция Агенцията на годината от предходното издание на фестивала съдейства активно. Тази година това e Saatchi & Saatchi ( част от Publicis One). Ето какви са коментарите на двете организации за новата концепция на рекламния фестивал, малко след като визията на новата статуетка вече е разкрита:, изпълнителен директор БАКА, споделя относно ФАРА‘18: „\" „\", коментира , управляващ директор на Saatchi & Saatchi:\", допълва , творчески директор в агенцията.\" Вижте първата церемония на ФАРА, награждаваща и клиент. Проследете битката на творческите идеи. Вземете участие в уъркшопи и лекции, водени от едни от най-добрите международни специалисти. Основните партньори на ФАРА'18  са Фондация „Пловдив 2019 - Европейска столица на културата\" и Нова Броудкастинг Груп и Нет Инфо, подкрепящи за поредна година фестивала.  ", "date": "2018.05.28", "title": "Звездата на ФАРА е разчупена на две! „Разделяме, за да сме заедно“"}
{"url": "http://www.cross.bg/piturs-sasha-omuzhi-1575682.html", "text": "/КРОСС/ Актрисата Саша Питърс се омъжи за годеника си Хъдсън Шафър на церемония в тесен кръг в Ирландия, съобщи Фимейл фърст. Булчинската рокля е дело на дизайнера Кристиан Сириано.Саша Питърс разказа, че я е избрала, за да подхожда на мястото за церемонията - старинен замък. Празникът продължил през целия уикенд.Младата актриса е най-известна с ролята си от сериала \"Малки сладки лъжкини\". Тя се сгоди за Хъдсън Шафър през декември 2015 г.Миналата година тя сподели, че той е \"невероятен\", защото ѝ е помогнал, когато се е лекувала от синдром на поликистозните яйчници и е напълняла с 30 кг за две години.\"Познавам го толкова отдавна и е невероятно да имаш до себе си някой, който те подкрепя и да не се съмняваш, че той ще бъде до теб, независимо какво се случва\", каза Саша Питърс пред списание \"Пийпъл\". ", "date": "2018.05.28", "title": "„Малката сладка лъжкиня“ Саша Питърс се омъжи "}
{"url": "http://www.cross.bg/mono-programata-vuzgledite-1575683.html", "text": "/КРОСС/ На сцената в парка на Военната Академия ще гледаме топ спектаклите на Камен Донев, Мариус Куркински, Виктор Калев, Иван Юруков, Димитър Живков и други  любими актьори!Осмото издание на фестивала на моноспектаклите -  ще се проведе  тази година на обичайното му място - в уютния парк на Военна Академия \"Г.С.Раковски\" в София. Организаторите на събитието - Артишок и Столична община ще посрещнат феновете на фестивала, след края на театралния сезон и под открито небе - с най-качествените театрални моно-постановки от афиша на столицата. Този път в програмата му ще има гостуващ моноспектактакъл от Македония и Кино вечер съвместно със Сине Либри. За децата са предвидени дневни работилници и срещи в парка - с вход свободен. Предстои добавяне на още събития и постановки в програмата на \"София Моно 2018\", а за тях можете да следите във фейсбук събитието на фестивала - . вече са в продажба ексклузивно в мрежата на . Цената им е според датата и мястото. Билети могат да се закупят още от Билетен център в НДК, Билетна каса - зала \"Арена Армеец\", бензиностанции ОМВ, книжарница Booktrading, Office1Superstore.Ето я и  на \"СОФИЯ МОНО 2018\":Датитеса запазени за  и неговите два емблематични спектакъла -  и  е за представлението  - постановка на МАРИУС КУРКИНСКИ, автор Миро Гавран - Хърватия. Участват Мария Сапунджиева, Ненчо Илчев и Кирил Ефремов, които ще ни покажат сериозните неща от живота погледнати от смешната им страна.На  ще видим и самият МАРИУС КУРКИНСКИ в  Спектакълът, който ще ни остави без дъх е по разказите на Николай Хайтов - \"Мерак\", \"Пазачът на Овесената нива\" и \"Черното Пиле\". За него актьорът получи не малко театрални отличия, а на сцената на \"София Моно\" го очакваме с огромно вълнение.На в парка ще видим и топ постановката  на Виктор Калев. Авторският концерт-спектакъл представя автобиографични истории на актьорът и български песни на любими изпълнители, изпяти и изиграни блестящо от него. Това ще е единствената възможност да го видим в София в близките месеци, защото всички дати на представлението до края на сеозна са напълно разпродадени.На  от Македония пристига актрисата Оливера Аризанова - Монсбарт в главната роля на моноспектакъла  Ще я гледаме за първи път в рамките на фестивала, след редица участия и награди в различни театрални форуми. Автор на текста е българката Даниела Колева, режисьор - Васил Михаил, постановката е на Народен театър „Антон Панов\" - Македония.На  в програмата следва един от най-забавните моноспектакли -  на актьорът .  През този сезон представленито се изигра за 150-ти път и ако все още не сте успели да го видите - то сега е вашата възможност да се срещнете с \"Живак\" и то под звездите!На - в програмата следва лятна  - филмът ще изберат партньорите ни от кинофестивала Сине Либри.На  е ред на нашумялата постановка на ИВАН ЮРУКОВ. Сценарият е по сборниците с разкази „Малкото име на дните\" и „Тиква!\" на Александър Урумов, музиката е дело на Михаил Шишков - баща, а самият Иван Юруков се справя чудесно и в ролята на режисьор. Увлекателно, с лекота и премерено чувство за хумор, актьорът представя героят си - нощен пазач на секретен склад, който в хода на спектакъла ще видим в ролята на различни симпатични и чудати персонажи.Начало на вечерните представления - 21.00 ч.ДЕТСКА ПРОГРАМАочакват се още събитияСреща с писателката Юлия Спиридонова на тема \"Приказните създания от българският фолклор\"\"Библиотека в парка\" - съвместна инициатива със Столична БиблиотекаНачало на детските събития - 13.00 ч.Кратка вечерна програма по дни: - -  КАМЕН ДОНЕВ - \"Възгледите на един учител за народното творчество\" - постановка на МАРИУС КУРКИНСКИ - \"Мъжът на жена ми\" - автор Миро Гавран - Хърватия - МАРИУС КУРКИНСКИ - \"Черното пиле\" по разкази на Николай Хайтов - ВИКТОР КАЛЕВ - \"Грамофонът\" авторски концерт-моноспектакъл   - КАМЕН ДОНЕВ - \"Възгледите на един учител за всеобщата просвета\" - \"Тя\" - моноспектакъл на Оливера Аризанова от Македония // - ДИМИТЪР ЖИВКОВ - \"Живак\" - КИНО ВЕЧЕР - филмова прожекция съвместно със Сине Либри - ИВАН ЮРУКОВ - \"Пилето, което казва КУ\" по разкази на Ал. Урумов -   ", "date": "2018.05.28", "title": "Театралният фестивал  “СОФИЯ МОНО 2018” за осми път - от 7 до 17 юли"}
{"url": "http://www.cross.bg/shofyor-volana-gradskiya-1575681.html", "text": "/КРОСС/ Шофьор от градския транспорт на Пловдив загина зад волана, като най-вероятно е получил инфаркт.Сигналът за пътното произшествие е получен в 10:15 ч., съобщиха от полицията. Автобус по линия № 93 навлязъл в насрещната лента и се блъснал в мантинела.На място е загинал водачът, на 57 години. Няма пострадали пътници. Извършва се оглед. Движението е проходимо, уточниха от „Пътна полиция\".  ", "date": "2018.05.28", "title": "Шофьор от градския транспорт в Пловдив почина зад волана"}
{"url": "http://www.cross.bg/zemedelieto-kitaii-borisov-1575684.html", "text": "/КРОСС/ Задълбочаване на сътрудничеството в областта на земеделието беше основна тема на разговора между министър-председателя Бойко Борисов и министъра на земеделието и въпросите на селските райони на Китай Хан Чанфу.Развитието на партньорството в сектора ще бъде и основен акцент по време на срещата на лидерите от страните от Централна и Източна Европа и от Китай в началото на юли в София. Бойко Борисов и Хан Чанфу бяха единодушни, че през последните години се наблюдава активизиране на двустранните отношения в областта на земеделието и очакват конкретни договорености по време на предстоящата среща в българската столица. Като пример за по-тясното сътрудничество министър-председателят посочи подписания миналата година протокол между българското Министерство на земеделието, храните и горите и Генералната администрация за надзор на качеството, инспекция и карантина на Китайската народна република. Като успешна беше определена и работата на откритите Логистичен център 16+1 и Павилион за електронна търговия със селскостопански и други продукти в Пловдив.„Вашите добри отношения с президента и с премиера на Китай спомагат за развитието на двустранните отношения\", заяви министър Хан Чанфу и изрази надежда, че българското правителство ще продължи да стимулира проектите по инициативата 16+1.Премиерът Бойко Борисов благодари на министъра за организирането и провеждането на издирвателната акция за алпиниста Боян Петров.  ", "date": "2018.05.28", "title": "Борисов: С Китай имаме огромен потенциал за сътрудничество в областта на земеделието"}
{"url": "http://www.cross.bg/mashini-kriptovalyta-krazhbata-1575687.html", "text": "/КРОСС/ Открити са откраднатите машини за криптовалута от Гоце Делчев, съобщи кореспондентът на bTV в региона. Крадците са ги скрили високо в местността Мусомишки ливади.", "date": "2018.05.28", "title": "Откриха откраднатите машини за криптовалута (обновена)"}
{"url": "http://www.cross.bg/surbiya-pozitziya-postigna-1575689.html", "text": "/КРОСС/ Спортният талант на „Еврофутбол\" Александра Георгиева спечели титлата при кадетките до 41 кг. на третия международен турнир по таекуондо „Астерикс къп\" в гр. Ниш - Сърбия. По пътя към върха тя победи представителки на Гърция, Македония и Сърбия. На турнира имаше над 900 участници.Състезателката по лека атлетика Йова Петрова постигна резултат от 2,80 м в овчарския скок и спечели сребърния медал на Националния шампионат за юноши и девойки до 18 години, който се проведе на 26 май в София.Същия ден Таня Звискова участва на Световната купа по спортна стрелба в Мюнхен - Германия. В дисциплината 3х40 изстрела с малокалибрена пушка тя постигна 382 т. от позиция коляно, 394 т. от позиция легнал и 374 т. от позиция прав или общо 1150 т., което й отреди 43-то място. В дисциплината 10 м с въздушна пушка - смесени отбори, с Антон Ризов се класираха на 49-о място с общ резултат 827,2 т.   ", "date": "2018.05.28", "title": "Спортният талант на „Еврофутбол\" Александра Георгиева първа по таекуондо в Сърбия"}
{"url": "http://www.cross.bg/leva-syma-platyat-1575685.html", "text": "/КРОСС/ Специализираният наказателен съд даде 4 години затвор ри първоначален общ режим на две лица. Те са обвинени от Специализираната прокуратура за това, че през лятото на 2015 г. заплашили с убийство мъж да им предаде против волята му 11 000 лв., съобщиха от спецпрокуратурата.Първоначално поисканата сума от подсъдимите е била 20 000 лв. Те на два пъти получили 1000 лв. и 10 000 лв., след което жертвата отказала да им даде останалата част от исканата сума.Двамата ще трябва да платят глоби от по 4 000 лева, както и разноските по делото. Освен това, те са осъдени да платят на пострадалия обезщетение от 20 000 лева, от които 11 000 лв. за причинени имуществени вреди и 9 000 лв. за нематериални.  ", "date": "2018.05.28", "title": "4-годишни ефективни присъди получиха двама изнудвачи"}
{"url": "http://www.cross.bg/dobrev-gerb-kmet-1575691.html", "text": "/КРОСС/ Вчерашният частичен местен вот не беше избор, а завръщане и демонстрация на ретромутренската държава. Бях забравил как изглеждат официалните анцузи, ланците отгоре и джиповете по на 15-20 години, но пък за това от всички репортажи, които имаше вчера, плюс безбройните клипове и стотиците снимки, които се изсипаха в мрежата, ми се възстанови образът от началото на 90-те години. Това каза на пресконференция зам.-председателят на БСП Кирил Добрев.На изборите в Галиче станахме свидетели на нагли манипулации. Тук имаме \"иновативни\" изборни процеси, които се пробват по места. Носят се слухове, че Ценко Чоков е звънял от затвора и е управлявал изборния процес. Ценко Чоков, кандидатът и досегашен кмет на ГЕРБ, който управлява заедно с ДПС, заяви Добрев.Вчера в Беден нямаше избори, каза Николай Димов - издигнатият от БСП кандидат за кмет на смолянското село. Хората бяха извозвани от един работодател с думите, че ако не гласуват за ГЕРБ, повече няма да работят там. Председателят на Общинския съвет на Девин, който е от ГЕРБ, беше през цялото време там, извозваше хората с личния си джип, добави Димов.Имаше натиск не само от шефа на завода, но и от самия кмет, от общинския председател. Говорим за един единствен работодател в малкото село. Обяснил е, че ако ГЕРБ не спечели се налага да затваря цеха. Сами си направете извода как влияе това на изборния процес, каза Кирил Добрев.И за двете общини е характерна интересна коалиция - ДПС-ГЕРБ. Двете партии може би имат общи интереси и е добре да обявят официално коалицията, посочи Добрев.Кандидатът за кмет на Галиче от БСП Веселин Тушинов заяви, че Галиче си прилича с държави като Сомалия по това, че там кметът се посочва. Хората не го избират и са много ощетени от това нещо, отнето им е правото на демократичен принцип. На фона на демографската криза в страната на изборите селото ни се е увеличило с 200 човека. Някои политически фигури регистрират своите работници на адреси на пусти къщи и ги карат да гласуват. Това е реалността, заяви Тушинов.Кирил Добрев подчерта, че от БСП не признават изборния резултат. Ще искаме касиране на вота, добави депутатът от БСП Крум Зарков. Няма да оставим нещата така, няма да се оставим да ни откраднат демокрацията, добави той.Против уговорените въпроси и връщането на мутренската държава сме, допълни Кирил Добрев. ", "date": "2018.05.28", "title": "БСП: Галиче е като Сомалия, ГЕРБ искат да откраднат демокрацията"}
{"url": "http://www.cross.bg/bolnitza-borisov-parite-1575690.html", "text": "/КРОСС/ Премиерът Бойко Борисов е недоволен от начина, по който се харчат парите за здравеопазване. В Пловдив той посети Университетската болница \"Св. Георги\" и коментира порочните, според него, практики в здравните заведения:\"Има болници и доктори, които си гледат работата - говоря като мениджмънт, и други. Като във Враца - сложили си частна болница в двора - скъпите пътеки в частната болница, а евтините и задълженията - на държавната болница. Това не може да продължава, защото това са вашите пари. Корупцията я правят докторите, ако има такава, които управляват, или Здравната каса. Това, което съм разпоредил, е доктори, санитари, сестри да си получават заплатите. От там нататък прокуратурата и службите да ги разнищят и да си отидат на мястото, за където са. В пъти повече пари даваме сега и най-добрата техника, която има по света, купуваме. Значи докторите ни са добри, парите ни - добри, които даваме, апаратурата най-добра и накрая пациентът да каже, че не е доволен. Е не го разбирам. Всъщност разбирам го, но не е честно\".Борисов съобщи още, че новата здравна карта ще бъде обсъдена на заседанието на Министерския съвет във вторник. ", "date": "2018.05.28", "title": "Борисов е недоволен от начина, по който се харчат парите за здравеопазване"}
{"url": "http://www.cross.bg/gabriel-radev-ychenitzite-1575675.html", "text": "/КРОСС/ ЕС създава нови регистри за борба с прането на пари, каза днес във Варна евродепутатът от ГЕРБ/ЕНП Емил Радев по време на дискусия за цифровото бъдеще на Европа и ролята на цифровизацията за развитието и растежа на регионите, в която участва и еврокомисарят Мария Габриел. Единият от регистрите ще показва реалните собственици на тръстове и международни компании. Вторият регистър ще е за собственост на банкови сметки и сейфове в държавите в ЕС.Все повече в Европа се коментира електронното правосъдие, каза още Радев. По думите му България прави първите крачки в тази област. Той изтъкна, че в тази сфера от особено значение ще бъде електронизацията на делата, което ще спре всякакви възможности за манипулации на доказателства или унищожаване на документи.След приемането на регламента за защита на личните данни в момента в държавите текат преговори за приемане на такъв и за конфиденциалността на комуникации ни, каза Мария Габриел . По думите й идеята е хората, ползващи безплатни приложения за съобщения и обаждания, да не бъдат подслушвани или записвани без тяхното съгласие.По време на дискусията като акцент се очерта подготовката на учениците и младите хора в сферата на цифровизацията и дигитализация. Според еврокомисаря Мария Габриел от изключително значение е първо да се обучат учителите. Емил Радев подкрепи нейната позиция и допълни, че новите технологии крият и рискове, особено за децата, което би следвало да бъде приоритет при обучението на учениците. Габриел допълни, че вече има план за действие за цифровото образование и той предвижда подготовката на учениците да започва от най-ранна възраст.Варна е първият дигитален иновационен хъб в България, каза Габриел. Според нея за градовете, които са спечелили такива проекти, се разкриват възможности за нови работни места и подобряване и улеснение на живота на гражданите. Целта е до 2020 г. такива хъбове да има във всяка област на ЕС, като те ще имат връзка и помежду си, обобщи Габриел. ", "date": "2018.05.28", "title": "ЕС създава нови регистри за борба с прането на пари"}
{"url": "http://www.cross.bg/surtze-peii-comedy-1575676.html", "text": "/КРОСС/  Гостоприемната, открита сцена на „Пей сърце\" е първата спирка на пътуващия арт фестивал „Антракт\". Театър, stand up comedy, музика, кино е богатият културен афиш на фестивала, който ще се проведе от 1 до 30 юни. Летните вечери ще стартират в 20:30 часа и ще предложат на гостите уникално съчетание на изкуството и добрата храна в приятна обстановка и компания. В рамките на фестивал „Антракт\" на откритата сцена на ресторант „Пей сърце\" ще се качат актьорите  в  представлението в стил stand up comedy „Помощ, имам две деца!\",  с  моноспектакъла „Приятно ми е, Ива\",  със stand up comedy show \"Ники говори за музика\". Гостите ще видят голямото име на българското кино и театър  в моноспектакъла „Една актриса говори за живота си\", авторския моноспектакъл на „Harlem Shake\",  с \"В какво се замесих\".Меломаните ще зарадват: актрисата и певица  в дует „Радост\" с Васил Спасов ,   с авторска смесица от инди рок, американ акустик фолк и електро рок, / с горещи латино ритми, певецът и китарист - , динамичното дуо  които с китара, глас, чело и лупер, иновативно аранжират оригинални и популярни творби. Всеки понеделник, любителите на киното могат да видят класически заглавия „Из старите киноленти\". Организаторите на „Антракт\" са подбрали филмите  с участието на Луи дьо Фюнес, Пиер Дуден, Марта Меркадие, Мария Рикелми, Филип Лемер, Жак Кастело и др., \" с Майкъл Редгрейв, Ричард Уотис, Майкъл Денисън, Уолтър Хад, Едит Евънс, Джоан Грийнууд, Дороти Тътин, Маргарет Ръдърфорд и др., „Сладката Ирма\" с Джак Лемън, Шърли Маклейн, Лу Джейкъби, Хершел Бернарди, Хоуп Холидей, Брус Ярнел и др. и  с Джин Уайлдър, Харисън Форд, Рамон Биери, Вал Бизолио, Джордж Ди Ченцо, Лео Фукс и др.В рамките на фестивала ще се проведе и конкурс за авторско късометражно кино на тема „Пей сърце\", а организаторите са подготвили специални награди за победителите. В стилната и прохладна лятна градина на „Пей сърце\" зрителите ще се насладят на изискано 7-степенно дегустационно меню с чаша студено вино или kraft бира. Миди с просеко, скариди със сладък чили сос, салата от авокадо, сушен домат и зелени подправки, такос с чоризо и маслинова паста, батат с крем от сирена и прошуто, зелени аспержи със сос Холандез и фин десерт ще допълнят празника на изкуството и сетивата. За евентуалните, кратки летни дъждове, организаторите са осигурили навеси и спектаклите няма да бъдат прекъсвани или отменяни.Резервации на  или на място в ресторант „Пей сърце\" (бул. „Георги Софийски\" 32).  ", "date": "2018.05.28", "title": "Първият пътуващ арт фестивал „Антракт” гостува на сцената на „Пей сърце” през юни"}
{"url": "http://www.cross.bg/morski-dialog-politika-1575669.html", "text": "/КРОСС/ Община Бургас отправя любезна покана за участие в граждански диалог, подкрепен от Европейския комитет на регионите, който ще се проведе на 29 май 2018 г., вторник, от 14 часа в експозиционен център \"Флора\". Целта на събитието е да обедини широк кръг местни, национални и европейски участници, за да бъдат обсъдени различни аспекти на процеса за развитие на морската политика, по-специално тази в Черноморския регион.Дебатът ще акцентира върху следните теми:- Интелигентно финансиране на крайбрежните проекти в рамките на ЕСФИ.Общата политика в областта на рибарството и нейното въздействие върху добавената стойност на местните морски общности;- Сини кариери и културно наследство - Укрепване на европейската идентичност чрез образование и култура;- Подкрепа за регионалното развитие в областта на рибарството в морските общини, в контекста на европейската политика на сближаване.Тематичният диалог ще даде възможност на гражданите да представят своите идеи и виждания за морското бъдеще на Европа. Представител на Европейската комисия (DG МARE), представители на националните и местни органи, кметове на морски общини, както и членовете на Комитета на регионите г-н Кристоф Клержо и г-жа Таня Христова също ще вземат участие в обсъждането. Модератор на форума ще е доц. д-р  Харалан Александров.Заповядайте да обсъдим заедно европейското бъдеще на нашия черноморски регион.* Това събитие е част от разширената програма на Европейския морски ден, чийто домакин тази година е Бургас. Повече за него прочетете :     ", "date": "2018.05.28", "title": "Включете се в граждански диалог за морското бъдеще на Европа утре, вторник, експо център „Флора“"}
{"url": "http://www.cross.bg/programata-evropeiiskiya-programa-1575670.html", "text": "/КРОСС/ Българската банка за развитие разширява обхвата на своята програма за индиректно финансиране КОСМЕ+. От нисколихвено и дългосрочно финансиране, комбинирано с гаранция от ББР и Европейския инвестиционен фонд, вече ще могат да се възползват микро-, малки и средни предприятия - клиенти както на търговските банки, така и на небанковите финансови институции. Те ще имат достъп до кредити и банкови гаранции в размер до 150 000 евро с до 10-годишен срок за издължаване при максимален лихвен процент 3М Euribor +5,7%.Обновената програма КОСМЕ+ предвижда облекчени изисквания към обезпечеността по предоставяните на МСП кредити или банкови гаранции и приоритетно разглеждане на проекти на стартиращи предприятия. Ще има и допълнителни стимули за предприемачите, които дават работа на застрашени от социална изолация - хора с увреждания, възпитаници на социални домове, както и лица, изтърпели наказание „лишаване от свобода\" преди навършване на пълнолетие.Част от приходите по програма КОСМЕ+ ББР ще използва за допълнително, пряко финансиране на  проекти със социално въздействие.Обхватът на програмата е 33 млн. евро, а Българската банка за развитие има готовност да сподели до 60% от риска по предоставените кредити и гаранции със своите партньори. Финансирането по програмата се осъществява благодарение на гаранцията, предоставена от механизма COSME на Европейския инвестиционен фонд и Европейския фонд за стратегически инвестиции (ЕФСИ). Целта на ЕФСИ е да подпомогне финансирането на продуктивни инвестиции в Европейския съюз, чрез които да се улесни и нарасне достъпът до финансови средства на МСП.  ", "date": "2018.05.28", "title": "Българската банка за развитие разширява програмата си по COSME към небанкови финансови институции"}
{"url": "http://www.cross.bg/tochki-dimitrov-purvi-1575673.html", "text": "/КРОСС/ Най-добрият ни тенисист Григор Димитров запази позиции в световната ранглиста по тенис. Димитров, който вчера стартира с успех на \"Ролан Гарос\", има актив от 4870 точки и е пети в класацията.На първото място е Рафаел Надал (Испания) с 8770 точки, със 100 точки поведе от Роджър Федерер (Швейцария). Трети остава Александър Зверев (Германия) с 5615 точки, а четвърти е Марин Чилич (Хърватия) с 4950 точки.Световният номер 57 Джаред Доналдсън пък е следващият съперник на Григор Димитров в \"Ролан Гарос\". Двамата ще се изправят един срещу друг за първи път в кариерите си във втори кръг в Париж, като мачът вероятно ще е в сряда.Доналдсън спечели в пет сета срещу Николас Джари в първи кръг и заслужи за първи път в професионалния си живот място в следващата фаза на най-важния турнир на клей.При успех над американеца, Григор ще запише победа номер 50 в турнири от Големия шлем, където има и 30 загуби. ", "date": "2018.05.28", "title": "Гришо задържа позиции в ранглистата"}
{"url": "http://www.cross.bg/priemna-dimitur-boris-1575677.html", "text": "/КРОСС/ На 29 май, от 15.00 до 17.00 часа, народният представител от „БСП за България\" Димитър Данчев и общинският съветник Борис Цветков ще бъдат на разположение на софиянци в постоянната приемна на БСП - София на ул. \"Леге\" №10, етаж 1.Желаещите може да се запишат предварително на телефон 02/987 20 86. ", "date": "2018.05.28", "title": "Димитър Данчев и Борис Цветков ще проведат приемна за граждани"}
{"url": "http://www.cross.bg/presovki-detonirasht-shnyr-1575678.html", "text": "/КРОСС/ 39-годишен мъж е задържан за притежание на 7 капсул детонатора, 3 пресовки и детониращ шнур. Това съобщиха от ОДМВР - Благоевград.Детонаторите са открити при проверка от полицейски служители на РУ - Гоце Делчев на 25 май 2018 г. в частен имот в град Хаджидимово. Намерени и иззети около 7 бр. капсул детонатора около 3 бр. пресовки и детониращ шнур. За случая е уведомена РП - Гоце Делчев.Със заповед за задържане до 24 часа е задържано лице с инициали В.А. (на 39 г.) от Хаджидимово. Образувано е досъдебно производство. ", "date": "2018.05.28", "title": "Полицията спипа мъж с детонатори"}
{"url": "http://www.cross.bg/provintziya-sustoyanie-navodneniya-1575679.html", "text": "/КРОСС/ Две жени пострадаха, едната от които е в критично състояние, след като бяха ударени от мълния по време на гръмотевични бури, преминали на 27 май през Централна и Западна Германия, предаде ДПА.Жените са пострадали, докато се разхождали край западния промишлен град Бохум в провинция Северен Рейн-Вестфалия, съобщиха от противопожарната служба. Едната жена е трябвало да бъде реанимирана и е в критично състояние.Бурите наводниха улици и мазета в северната част на провинция Хесен. В село Валдкапел-Хетцероде две жени са били отнесени от кално свлачище заедно с автомобила си, съобщиха пожарникарите. Те успели да излязат от колата си, въпреки че тя се напълнила до половината с кал.На летището във Франкфурт бяха отменени 66 кацания и излитания на самолети, а летищните власти предупредиха пътниците да очакват закъснения и днес. В съседната провинция Райнланд-Пфалц няколко села пострадаха от големи наводнения, съобщи полицията. ", "date": "2018.05.28", "title": "Бури и наводнения в Германия "}
{"url": "http://www.cross.bg/kyrymbashev-komisiya-poveche-1575668.html", "text": "/КРОСС/ Евродепутатите ще обсъдят на започващата днес пленарна сесия в Страсбург решението на Европейската комисия по третия пакет за мобилността. На заседанието обаче не се очаква дебат по темата, тъй като предстоят гласувания - на 4 юни в транспортна комисия, а след това в пленарна зала, съобщи в „Преди всички\" Петър Курумбашев член на Европейската транспортна комисия.„До този момент не съм забелязал промяна на позициите от страна на Франция и Германия, но ние ще се борим до последно за исканията на нашите превозвачи\".Ефективен протест срещу пакета мобилност проведоха на 17-и май българските превозвачи в цялата страна, зад които застана премиерът Бойко Борисов. Според тях, той ще доведе до масови фалити на фирми, а целта е да бъдат елиминирани от пазара българските, полските, унгарските и румънските камиони.С 35 гласа „за\", 2 „против\" и 3 „въздържал се\" Европейската транспортна комисия прие промяна в директивата за облагане на леките и тежкотоварните автомобили. Предвижда се винетките да отпаднат и за двата вида транспорт. Това обаче не означава, че шофьорите няма да плащат. Те ще бъдат заменени от т.нар. \"ТОЛ такси\", каза Курумбашев и поясни, че това е такса за инфраструктурата плюс такса за външни разходи.„Като за инфраструктура е това колко километра си минал и колко тежи. Таксата за външни разходи включва колко замърсяваш въздуха и колко е шумовото замърсяване. Въз основа на тези критерии ще се формира ТОЛ таксата за всяко превозно средство\".В тази директива са определени и ограничения относно размера на отделните такси, тъй като голяма част от държавите-членки спекулират с това\", каза още той и поясни:„Да речем, че месечната винетка не може да струва повече от 18% от стойността на годишната, двумесечната не може да струва повече от 30% от стойността на годишната, а пък 10-дневната не може да струва повече от 8%, за да се избегнат тези спекулации да се продават много скъпи винетки за много кратки периоди\".Всички, които се движат в Европа, ще трябва да имат монтирани устройства за изминато разстояние, вредни емисии. Това ще важи не само за държави-членки на ЕС. В по-изгодна позиция ще бъдат шофьорите с по-нови камиони, обясни още Курумбашев.Петър Курумбашев е сред организаторите на срещата на високо ниво по въпросите на водорода Hydrogen Summit в НДК. Събитието е част от Българското европредседателство. Срещата на високо равнище, която се организира по повод десетата годишнина на Съвместно предприятие \"Горивни клетки и водород\", ще даде възможност на участниците да научат повече за предимствата на горивните клетки и водородните технологии, както и за Съвместното предприятие \"Горивни клетки и водород \" (СП ГКВ).Високопоставени представители на Европейския парламент, Европейската комисия, СП ГКВ, български министерства, Столична община, експерти от индустрията и от сферата на научните изследвания ще обсъдят теми, свързани с развитието на енергетиката, транспорта, финансирането и климатичните промени. ", "date": "2018.05.28", "title": "Курумбашев: Ще се борим до последно за исканията на нашите превозвачи"}
{"url": "http://www.cross.bg/prokyratyra-spetzializiranata-grazhdani-1575686.html", "text": "/КРОСС/ Специализираната прокуратура повдигна обвинения на петима души за участие в организирана престъпна група за нелегално превеждане на чужди граждани през границата на България. Това съобщиха от спецпрокуратурата.Те са задържани при операция на следователи от Специализираната прокуратура и служители на ГДБОП в Долни Дъбник, Криводол, Ботевград и с. Новачене. На четирите адреса са събрани доказателства за престъпната дейност на групата от януари 2017 г. В хода на следственото дело са използвани специални разузнавателни средства.Специализираният наказателен съд определи на трима от обвинените мярка за неотклонение „задържане под стража\". На другите двама са наложени парични гаранции от по 10 000 лева.  ", "date": "2018.05.28", "title": "Петима с обвинения за трафик на чужди граждани през България"}
{"url": "http://www.cross.bg/krymova-programata-zhilishtni-1575708.html", "text": "/КРОСС/ До 60% спестени средства и енергия се отчитат в санираните до момента апартаменти, станали са по-топли с 5 градусаБлизо 7000 са регистрираните сдружения на собственици на многофамилнми жилищни сгради в страната към днешна дата. В тях са включени около 1 млн. български граждани, които имат интерес да предприемат мерки за енергийна ефективност. Това отчете заместник-министърът на регионалното развитие и благоустройството Малина Крумова по време на международната конференция „Устойчиви градове - нови възможности и предизвикателства пред общините\", организирана от „Хабитат България\" като част от проект \"Build Solid Ground\". Зам-министър Крумова обясни, че най-късно до средата на 2019 г. се очаква да приключат дейностите по обновяването на всички 2022 жилищни сгради в страната, които се финансират по Националната програма за енергийна ефективност на многофамилни жилищни сгради. Преди това ще предложим и новия модел, по който програмата за саниране ще продължи. Заместник-регионалният министър отбеляза, че в рамките на настоящата програма се очаква да бъдат обновени общо около 11,5 млн. кв. м разгъната застроена площ, което представлява около 150 хил. жилища с близо 350 000 живущи. В рамките на програмата са били заети около 70 000 лица, както от строителните фирми, така и консултанти, проектанти, инженери и производители на строителни материали. „Нашите анализи сочат, че в страната трябва да се обновят почти 44 000 жилищни блока, като с наличното финансиране обхващаме само 2022 от тях. Останалите 42 хил. ще се реновират по нов механизъм, посочи Крумова. Възможните източници за тази цел са съфинансиране от собствениците на жилища, които са най-заинтересовани от мярката, европейски програми, международни финансови институции, търговия с емисии и др. Зам.-министър Крумова отчете, че ефектите от програмата за енергийна ефективност са значителни. Анализите сочат, че само от блоковете, санирани до 2017 г., са спестели над 157 килотона въглероден диоксид и 470 000 мегаватчаса електроенергия годишно. При завършване на всички 2022 сгради ще се пести близо 1 млн. мегаватчаса електроенергия на година и двойно повече вредни емисии. Отчита се и повишаване на температурата до 5 градуса в обновен апартамент, а сметките за отопление са намалели с 40 до 60 на сто. „Най-сериозно спестяване се отчита при домакинствата, които се отопляват на твърдо гориво - дърва и въглища, които са и най-големите замърсители на въздуха през зимата\", каза още Крумова. Ползите са и по отношение на повишения топлинен комфорт на жилищата, а оттам и възможността за отопляване на повече помещения, което е пряко свързано със здравето на хората, енергийно спестяване, намаление на вредни емисии, подобряване облика на градовете, повишена стойност на жилищата, спестен финансов ресурс за собствениците, който се влага за други дейности и т.н. „МРРБ е за продължаване на програмата и е убедено, че общините трябва да запазят активната си роля в бъдещото й управление\", категорична бе зам.-министър Крумова.По думите й програмата за саниране в краткосрочен план до 2025 г. трябва да продължи освен с въвеждане на алтернативен източник на финансиране, и с диференцирана подкрепа според различията на регионите в страната, а не по унифициран модел. Важно е да се заложи и приоритизация, която да насочи програмата към икономически изостаналите региони, градовете с най-мръсен въздух, поощряване към включване в ТЕЦ и др. Бъдещата програма трябва да акцентира сградите да се снабдяват с мерки за енергийна ефективност, отговарящи на клас \"B\", разширяване на обхвата с дейности като опазване на въздуха, подмяна на отоплителни и горивни инсталации. Освен това трябва да се включат и еднофамилните жилищни сгради и залагане на повече мерки с възобновяеми енергийни източници и подмяна на ВиК системите.  ", "date": "2018.05.28", "title": "Крумова: До средата на 2019 г. ще са завършени сградите, които се санират по Националната програма"}
{"url": "http://www.cross.bg/avariiinata-nego-lenta-1575680.html", "text": "/КРОСС/ Шокиращо видео с поредното безумие на пътя се появи във фейсбук групата \"Забелязано в София\".На него се вижда как автомобил \"Фолксваген\" кара с безумна скорост в аварийната лента на насрещното платно на магистрала \"Тракия\".Автомобилът е с врачанска регистрация. Твърди се, че в него са пътували две жени и дете на 3-4 години.Подобно поведение на пътя е абсолютно забранено и е предпоставка за изключително тежко пътно-транспортно произшествие.Магистрала Тракия посока Пловдив 4ти до 15км (двата разклона за Нови Хан).\"ВР\" VW, возещ 2 жени и дете на 3-4 години, което се возеше изправено на задната седалка. С 90-100км/ч в аварийната лента в насрещното! Няма как да не се чудя колко точно трябва да е ТЪП и безотговорен???\n\t\t\t\t\t ", "date": "2018.05.28", "title": "Да караш в насрещното на магистрала със 100 км/ч. Самоубийци или..."}
{"url": "http://www.cross.bg/leva-dvama-evroshans-1575697.html", "text": "/КРОСС/ Датата 25 май ще остане завинаги в сърцата на цели 23-ма щастливци, пробвали късмета си в пунктове на .  Причината за този грандиозен успех е играта , която за пореден път предизвика фурор.Майстор на залаганията от Бургас, играл в пункта в ж.к. „Меден рудник\", бл.601, печели  с познати 9 от 9 числа, при това със залог само от 30 стотинки.Щастливата серия продължава със , които отиват в , а  влизат в сметката на играч от .Щафетата се поема от двама , които се сдобиват с по , със същата сума може да се похвали и късметлия от . ощастливи с по двама играчи от  и .Седем печалби по  зарадваха жители на , а в щастливците са двама.Списъкът продължава с още няколко късметлии от  и които прибират по . В отиват, а в .Тегленията на играта „Еврошанс\" можете да следите в пунктовете на „Евробет\" и онлайн на .   ", "date": "2018.05.28", "title": "Впечатляващо! Над 150 000 лева, спечелени за един ден в „Еврошанс“"}
{"url": "http://www.cross.bg/terapiya-patzienti-zdravnata-1575660.html", "text": "/КРОСС/ Пациенти са недоволни от нови критерии за изписване на биологична терапия. Проблемите обобщават с надслова \"Нека хосът започне сега!\". Според пациентска организация са засегнати над 7000 пациенти с псориазис, псориатичен артрит и други ревматологични заболявания.Всички те трябвало според новите правила да идват до София, за да бъдат оценени от една единствена експертна комисия. Едва след това получават протоколите за лечението си.От Здравната каса миналия петък изпратиха съобщение. В него пише, че целта на промените е да има възможност за по-добър избор на терапия спрямо състоянието на всеки пациент. ", "date": "2018.05.28", "title": "Пациенти срещу Здравната каса заради нови критерии за биологична терапия"}
{"url": "http://www.cross.bg/vratza-kola-dyshi-1575663.html", "text": "/КРОСС/ Aвтобус и лека кола се удариха край Враца в понеделник сутрин.Инцидентът станал минути след 7.00 ч. на няколко километра преди Враца. Бусът, в който около 20 души пътували от село Лиляче към областния град, не спрял на знак „стоп\" и бил ударен от автомобила. В него имало петима души.Общо четирима пътници - един от автобуса и трима от леката кола, са откарани в болница за преглед. По първоначални данни състоянието им не е тежко.Пътният инцидент не наложи спиране или отклоняване на движението. На място се извършва оглед. Патрули на Пътна полиция регулират движението.  ", "date": "2018.05.28", "title": "Автобус и кола се удариха край Враца, има пострадали"}
{"url": "http://www.cross.bg/prokyror-zahariev-beshe-1575662.html", "text": "/КРОСС/ Съдебен процес след „Разследване\" на NOVA. Днес е първото заседанието срещу бившия окръжен прокурор на Плевен Димитър Захариев. Той беше задържан през юни миналата година за покровителстване на групата на плевенския крими герой Камен Балбузанов.Заедно с него задържан и обвинен беше и служителят в Главна дирекция „Охрана\" към Министерството на правосъдието Мирослав Минков. Събрани бяха доказателства, че действащият по онова време прокурор е разпореждал на Минков да заплашва свидетели, които биха говорили срещу Балбузанов и другите задържани.Захариев е подсъдим и по дело за натиск върху свидетел по делото \"Октопод\". ", "date": "2018.05.28", "title": "Бившият окръжен прокурор на Плевен се изправя в съда"}
{"url": "http://www.cross.bg/zvezdi-matarela-savona-1575658.html", "text": "/КРОСС/ Италианският президент Серджо Матарела заяви, че е отказал да одобри кандидатурата на евроскептика Паоло Савона за министър на икономиката, защото антиевропейските му възгледи ще предизвикат сътресения на пазарите, предаде АФП.Матарела каза, че скоро ще вземе решение за свикване на предсрочни избори, като вземе предвид изискванията на политическите сили и се консултира с парламента. В обръщение по телевизията той каза, че не носи вина за безизходицата и че е предложил алтернативи за ключовия пост министър на икономиката, но те са били отхвърлени от Лигата и Движението 5 звезди. Членството в еврозоната е от фундаментално значение за страната ни, добави Матарела.След като президентът отхвърли кандидатурата на Савона, номинираният за премиер Джузепе Конте върна мандата на Матарела и се отказа от усилията да състави правителство. 53-годишният юрист и новодошъл в политиката Конте бе предложен за премиер от крайнодясната партия Лига и антисистемното Движение 5 звезди, които се опитваха да съставят управляваща коалиция.\"Мога да ви уверя, че положих максимум усилия и внимание, за да доведа тази задача до добър край и го направих в атмосфера на пълно сътрудничество с лидерите на политическите сили, които ме номинираха\", каза Конте пред журналисти, след като върна мандата.Служебният министър-председател Паоло Джентилони каза, че подкрепя решението на президента и че \"сега трябва да спасим нашата велика страна\", съобщи Ройтерс.Лидерът на 5 звезди Луиджи Ди Майо нарече неприемливо отхвърлянето на Савона от президента. \"Това е небивал институционен сблъсък\", каза Ди Майо във видео, качено във Фейсбук. \"Какъв е смисълът да се ходи на избори, след като решенията взимат рейтинговите агенции\", попита той.Водачът на партията Лига Матео Салвини заяви, че прекратява процеса на съставяне на ново правителство с Движението 5 звезди, предаде ДПА. \"Работихме седмици наред, ден и нощ, да съставим правителство, което да отстоява интересите на италианските граждани\", написа той във Фейсбук. \"Но някой (под чий натиск?) ни каза НЕ. Ние не сме роби на германците или французите, нито на финансите\", добави Салвини.  ", "date": "2018.05.28", "title": "Политическата криза в Италия се задълбочава"}
{"url": "http://www.cross.bg/platforma-mikrobys-motornitzi-1575659.html", "text": "/КРОСС/ Микробус, превозващ моторници на платформа, се преобърна на автомагистрала „Струма\" край град Кочериново, съобщава БГНЕС. Двама души са леко пострадали.Пътният инцидент е станал към 7:20 часа тази сутрин на Лот 2 на магистралата в посока Дупница. Преминавайки над моста на река Рилска, микробус „Ивеко\", който дърпа платформа с три моторни лодки, се преобърнал. Водачът на микробуса и спътникът му са с охлузвания.В момента покрай местопроизшествието се преминава само в изпреварващата лента. Образувала се е дълга колона автомобили. На място са пристигнали три линейки и пожарен автомобил.Трафикът се регулира от Пътна полиция.  ", "date": "2018.05.28", "title": "Микробус с моторници се обърна на магистрала „Струма”"}
{"url": "http://www.cross.bg/alternativno-gorivo-protest-1575661.html", "text": "/КРОСС/ Протест срещу изграждането на нова площадка за парно. Идеята е да се използва алтернативно гориво чрез горене на отпадъци.Проектът, трябва да заработи до 5 години, на територията на ТЕЦ-София. Целта е намаляване както на емисиите на фини прахови частици, така и на въглеродните емисии. Хората в района обаче се притесняват от замърсяване на въздуха.Протестиращите не са съгласни и с идеята на общината да финансира площадката със заем в размер на 60 милиона евро. От комисията по околна среда към парламента вече обявиха,че всички екопроцедури са спазени, а проектът ще осигури алтернативно гориво за нуждите на Топлофикация.  ", "date": "2018.05.28", "title": "Протест срещу изграждането на нова площадка за парно в София"}
{"url": "http://www.cross.bg/pytin-nyama-makron-1575667.html", "text": "/КРОСС/ Темата за националния суверенитет стана ключова в хода на дискусиите на международния икономически форум в Санкт Петербург.Президентът на Франция Еманюел Макрон така горещо убеждаваше всички, че неговата страна има истински суверенитет, че Владимир Путин не издържа и в отговор направи изключително щедро предложение на Европа, пише в материал електронното издание на „Взгляд\".В него пише още:\"Участието на различни световни лидери в заседанията на Петербургския международен икономически форум отдавна стана традиция, но този път заедно с Путин на сцената присъстваха едновременно няколко знакови персони. И ако за участието на Макрон и премиера на Япония Шиндзо Абе се знаеше много преди откриването на форума, то участието на заместник-председателя на Китай Ван Цишан бе анонсирано само преди една седмица.Изглежда, самият Си Дзинпин е командировал своята „дясна ръка\", за да направи поредна демонстрация на значението, което отдава на „привилегированото стратегическо партньорство\" между двете страни. Това вече бе показано в началото на миналия месец, когато министърът на отбраната на Китай в Москва специално акцентира върху това, че с първата си задгранична визита иска да демонстрира на американците тесните връзки между въоръжените сили на Китай и Русия. Появяването на Ван сред участниците във форума придаде на разположението на силите на сцената завършен характер - Русия, Китай, Франция и Япония.А там беше и директорът на МВФ (Международния валутен фонд) - като представител на глобалните структури.По този начин Владимир Путин се оказа заедно с представител на Европейския съюз (Франция), ключовата страна от Западния блок в Азия (Япония) и стратегическия партньор на Русия - Китай. Отчитайки, че дискусията с участието на лидерите по традиция бе моделирана от американски журналист се получи своеобразно заседание на клуба на „великите държави\". Отчитайки и това, че през последната седмица Русия бе посетена и от премиерите на Индия и Германия, на практика се получава пълна картина.Нямаше ги само англо-саксонците. Но конфликтът с Великобритания на фона на „делото Скрипал\" стигна до стадий на открита враждебност, а президентът Тръмп на практика е лишен от свобода на действията по руско направление. Независимо че именно неговите действия по други теми от международния дневен ред през последните дни бяха най-обсъждани.Разваляне на сделката с Иран, пренасяне на посолството на САЩ в Ерусалим и отказ от срещата с лидера на Северна Корея - за половин месец Тръмп се разписа едва ли не в целия списък от най-болезнените въпроси на международния живот.Вашингтон залага на изостряне едновременно по цялото геополитическо поле - повишавайки залога с надежда да получи отстъпки и да подобри своите позиции. Да, хегемонът има голяма нужда да формулира по-изгодни за себе си условия в световната търговия и в това няма никакъв парадокс. САЩ остават свръхдържава във военен и финансов план, но самата американска държава не получава толкова голяма изгода от това. Нещо повече - през последните десетилетия върви деиндустриализация на Америка и амортизиране на нейната инфраструктура. И за да подобри външнотърговския си баланс и да върне производството в САЩ, Тръмп е готов да направи всичко. Т.е. да използва наличните в Америка военно-финансови и геополитически предимства за изостряне на международната ситуация с последващо добиване на търговски отстъпки от всички ключови партньори и противници.Тази игра е опасна, но именно така патриотът Тръмп иска „да направи Америка отново велика\". Към това, ако не се направи нищо, перспективите на САЩ няма да станат по-розови: предишния модел на съществуване на страната като световен хегемон така или иначе се е изчерпал и нейният залез и така се случваше пред нашите очи.В тази ситуация предупреждението на Путин на форума не изглежда преувеличение:„Излизането на една от страните по договора от правовото поле, сриването на договорките винаги означава съществен риск и трудности. Това е аксиома от деловата практика... В глобален мащаб такова поведение на държавите - особено центровете на сила - води към най-негативни, ако не разрушителни, последствия. Пренебрежението на съществуващите норми и загубата на взаимно доверие могат да предизвикат непредсказуемост, турбилентност и колосални промени. Подобно стечение на факторите може да доведе до системна криза, с каквато светът още не се е сблъсквал\".Путин знае много добре за какво говори. Отговаряйки на въпрос за санкциите, с които САЩ плашат участниците в иранската сделка, президентът цитира самия себе си:Винаги съм го казвал, смятам това за непродуктивно и вредно. И нашите експети тук си спомнят и на Запад също помнят, моето изказване, да кажем, в Мюнхен през 2007 година, когато говорих за недопустимостта на придаването на екстериториален характер на правовите норми на една държава, в този случай - Съединените щати. Тогава много хора в САЩ и Европа ми се разсърдиха. Но аз предупреждавах именно за това, а ето сега, моля, това разцъфва. Бъдете любезни, моля ви, яжте, каквото ви е сипано!\"Никой не изпитва радост от сбъдването на пророчествата на Путин. Просто той участва отдавна в голямата игра и затова може да наблюдава процесите в динамика:Именно това разрушава съществуващия световен ред. Ние сме длъжни все пак да се договорим и с нашите американски партньори за някакви единни правила на поведения. Това е много важно, защото, каквато е и темата на нашите днешни дискусии - трябва да се изгради доверие. Или го има, или го няма и ако го няма, то тогава няма да се получи нищо хубаво\".Това бе отговорът на Путин най-вече към Еманюел Макрон. Политическата основа на новия френски президент се базира на много нестабилна основа. Алтантист, който иска да играе новия Дьо Гол, без да има нито качествата на генерала, нито тази Франция, която е способна дори отчасти да отстоява своето. Най-използваната дума в речта на Макрон беше „суверенитет\" - и беше ясно, че по този начин той убеждава Путин, французите и целия свят, че Франция действително го има и той, Макрон, ще го укрепи още повече.Искам да изградя суверенен фундамент. Искам всички нови световни правила да се изпълняват, а за това е нужен суверенитет... Неможем да се доверяваме един на друг, ако не вярваш и не уважаваш самия себе си. Ако не се уважаваш, то никой няма да те уважава. Трябва да се бориш за спазването на суверенитета. Искам да се уважаваме, за да няма никакви намеси\".Путин изслуша внимателно разсъжденията на Макрон за суверенитета и недопустимостта на американските санкции, но на няколко пъти все пак не успя да се удържи. Например, той припомни за глобите, които по-рано бяха платени от френските банки по решение на американските съдилища.И изречеглавната фраза на този ден:Еманюел каза, че Европа и САЩ имат взаимни задължения: Европа зависи от Съединените щати в сферата на сигурността. Но няма нужда да съжалявате по този въпрос - ние ще ви помогнем. Ще обезпечим сигурността. И, във всеки случай, ще направим каквото зависи от нас, за да няма никакви заплахи\".Френският президент не пропусна тези думи. Той започна да уверява, че не се страхува от нищо, „защото Франция има армия, която и сама може да защитава страната\":Но аз имам определени задължения спрямо други европейски съюзници и си мисля, че тази архитектура на европейската сигурност е наше задължение\"Този разговор даже не е на различни езици, а на различни нива на мислене. Путин фактически предложи на Европа да се освободи от Америка, от атлантическата каишка, ако тя действително иска да си върне реалния суверенитет. Не този, за който толкова много говори Макрон в своята реч, а истински. Разбира се, пред Путин седеше не Шарл и дори не Марин - но, въпреки това, руският президент каза това, което каза и съвсем не, защото искаше да поласкае парижкия си гост. Просто сега ще има повод да напомни на поредния президент на Франция - ние ви предлагахме\".Превод: Фокус ", "date": "2018.05.28", "title": "Путин предложи на Европа да се освободи от атлантическата каишка"}
{"url": "http://www.cross.bg/konstantinov-dymite-potok-1575666.html", "text": "/КРОСС/ „Реакторите на АЕЦ „Козлодуй\" са пред изтичане на лиценза\", каза проф. Михаил Константинов в студиото на „Тази сутрин\". По думите му те са пред закриване, защото в противен случай ни грозят огромни глоби, тъй като реакторите няма да отговарят вече на критериите. „Както си говорим, че имаме много ток, така ще останем без ток след 10-15 години\", смята Константинов.По думите му около 50% от електроенергията на страната ни се произвежда от тецовете, които обаче работят с мръсно гориво, а едва 10% идват от алтернативната енергия.„Реакторите на АЕЦ „Белене\" са стари, но много сигурни, защото са с пасивна защита. Те нямат нищо общо с онези на „Чернобил\" и „Фукушима\". Имат и лицензи за работа\", поясни Константинов.По думите му е станало крайно време хората, които се занимават с външна политика в страната ни, да действат синхронно, визирайки срещата на президента Румен Радев с Владимир Путин и предстоящата среща на премиера Бойко Борисов отново с руския президент.„Не знам дали сме готови за „Български поток\", но между Южен и Северен поток ако има някаква разлика, то тя е в полза на Южен поток\", категоричен е Константинов.По думите му монопол има върху „Северен поток\", тъй като в Южен могат да се включат много повече държави. ", "date": "2018.05.28", "title": "Изтича лицензът на реакторите на АЕЦ „Козлодуй”, алармира Михаил Константинов"}
{"url": "http://www.cross.bg/meso-pone-godina-1575672.html", "text": "/КРОСС/ \"Гражданска отговорност\" е поскъпнала с 25% за година, съобщава вестник \"Сега\". Увеличението превишава значително утежнението на полиците от средно 12 лева, въведено в началото на февруари, когато на застрахователните компании беше наложена допълнителна такса заради \"Зелена карта\". По данни на брокери в последните 12 месеца застрахователите няколко пъти са завишавали тарифите. Основната причина са сумите, които се изплащат за щети в чужбина, причинени от автомобили с българска регистрация, посочва всекидневникът.\"Кренвиршите задължително с поне 50% месо\", пише в заглавие на  първата си страница \"24 часа\". По информация на изданието Министерството на земеделието подготвя задължителни стандарти за основните храни. Новите норми ще определят със сигурност минималното съдържание на месо в колбасите, и на мляко в сирене и кашкавал. Така например за кренвиршите ще е записано, че в тях трябва да има поне 50% месо. Минималният праг може да бъде вдигнат и на 70 на сто. Подобни ще се изискванията за наденицата и други колбаси. За каймата минималната съдържание на месо ще е по-висока - вероятно поне 70-80%.\"Колите на водород идват и в България\", пише в заглавие на първата си страница вестник \"Труд\". Първите станции за зареждане ще заработят до 2023 година. Това е обявил зам.-министърът на транспорта Ангел Попов по време на презентация на водородни автомибили, които са произведени от млади учени от Техническия университет в София и от Русенския университет. Студентските автомобили могат да изминат 250 км и още през 2019 година возилата на бъдещето ще бъдат достъпни у нас. ", "date": "2018.05.28", "title": "Във вестниците днес"}
{"url": "http://www.cross.bg/dali-razberete-nachin-1575652.html", "text": "/КРОСС/ „Най-добрият начин да разберете, дали може да имате доверие на някого, е да му се доверите.\" - Ърнест Хемнгуей", "date": "2018.05.28", "title": "Най-добрият начин да разберете, дали..."}
{"url": "http://www.cross.bg/sveti-petdesetnitza-dyshite-1575650.html", "text": "/КРОСС/ Свети Дух се отбелязва 51 дни след Великден, на деня след Петдесетница. Всяка година се пада в понеделник.Известен е още с имената Русаля и Духовден. Празникът е свързан по смисъл с чествания на предния ден празник - Петдесетница. Двата празника са последни от Великденския цикъл. На Петдесетия ден от Господното възкресение Свети Дух слязъл над апостолите и ги дарил с благодатни дарове.В понеделник след Петдесетница православната църква прославя Светата Животворна Троица - Бог Отец, Бог Син и Бог Дух Свети, които имат равно достойнство.Според представите на християнската вяра Свети Дух дава живот на тварите и освещава човешките души и тела. Той се изобразява като гълъб в църквите.В народните вярвания от Велики четвъртък до Свети Дух душите на всички мъртви са на свобода по земята. Ходят обикновено по цветята и по дърветата. На Свети Дух се прибирали и затваряли чак до идната година на Велики четвъртък, когато се отварят небесните двери.С този ден започва Русалската седмица, приемана за особено опасен период. Тогава идват русалийките, които според народно поверие били душите на млади удавници, които прелитали отвъд Дунав във вид на бели и жълти пеперуди.На тази основа са изградени забрани и обредни действия, характерни за Русалската седмица. За да се предпазят от нечистите сили, през тези дни хората носят пелин, лепка или орехова шума в дрехите си, защото вярват, че русалийките бягали от тях. Закачат пелин и по вратите и прозорците на къщите, разстилат го и по пода.За повечето българи Свети Дух е поредният църковен празник, малцина от тях си спомнят, че преди повече от половин век той е имал същото значение като Деня на славянската писменост и култура 24 май и Деня на народните будители 1 ноември. ", "date": "2018.05.28", "title": "Свети Дух"}
{"url": "http://www.cross.bg/na-maii-sa-rodeni-1575653.html", "text": "/КРОСС/ Стефан Димитров, композиторБояна Петрова, преводачРазвигор Попов, композитор и музикантАдриана Андреева, актрисаВладимир Костов, журналист и публицистЧавдар Шинов, писател и сценарист  ", "date": "2018.05.28", "title": "На 28 май са родени"}
{"url": "http://www.cross.bg/zashtita-drygi-dogovor-1575651.html", "text": "/КРОСС/     1358 г. - Във Франция започва най-голямото селско въстание през Средновековието, известно като „Жакерия\". 1754 г. - Френско-индианската война: Състои се Битката при Грейт Мидоуз, в която отряд от 40 души, командван от 22-годишния Джордж Вашингтон, напада френски лагер в местността Грейт Мидоуз, Северна Америка. 1812 г. - Русия и Турция подписват Букурещкия договор. 1871 г. - Разгромена е Парижката комуна след „Кървавата седмица\", в която загиват повече от 25 хиляди комунари, други 40 хиляди са изпратени в затвора или на заточение. 1890 г. - Открито е първото училище за медицински сестри в София. 1920 г. - В Царство България е приет Закон за трудовата повинност, с който се задължават младежите над 20 години и девойките над 16 години да упражняват общественополезен труд. 1924 г. - На VIII летни олимпийски игри в Париж Националният отбор по футбол на България играе първия си официален мач и губи с 0:1 от отбора на Ейре. 1930 г. - Открита е една от най-високите сгради в света - Крайслер Билдинг в Ню Йорк. 1940 г. - Втората световна война: Белгия капитулира пред Германия. 1952 г. - Жените в Гърция получават избирателно право. 1955 г. - Народното събрание ратифицира Варшавския договор. 1961 г. - Създадена е международната неправителствена организация за защита на човешките права „Амнести Интернешънъл\". 1964 г. - Образувана е Организацията за освобождение на Палестина (ООП). 1966 г. - Възстановено копие на парахода Радецки е пуснато на вода в Русе. 1969 г. - В бившия СССР е създадена Инициативна група за защита правата на човека - първата в страната обществена организация в защита на жертвите от политически репресии. 1971 г. - В орбита е изведена космическата лаборатория Марс 3, която достига Марс през декември 1971 г. 1974 г. - САЩ и Египет възстановяват дипломатическите си отношения. 1987 г. - 19-годишният пилот от Западна Германия Матиас Руст безпрепятствено навлиза с малък самолет в съветското въздушно пространство и каца на Червения площад в Москва. Той е незабавно задържан и не е пуснат до 3 август 1988. 1998 г. - Ядрен опит: В отговор на серията ядрени опити, извършени от Индия, Пакистан провежда пет свои, с което подтиква САЩ, Япония и други нации да му наложат икономически санкции. 1999 г. - В Милано, Италия, след 21-годишна реставрация, шедьовъра на Леонардо да Винчи Тайната вечеря отново е изложен на показ. 2008 г. - Непал официално е обявена за република. 2009 г. - Загиват 17 човека край Ямбол вследствие инцидент с повреден автобус.  ", "date": "2018.05.28", "title": "28 май през..."}
{"url": "http://www.cross.bg/alberto-florida-predizvika-1575657.html", "text": "/КРОСС/ Американският щат Мериленд е под вода, хиляди се евакуирани в щата Флорида, а западна и централна Куба са залети от проливни дъждове.Силен дъжд предизвика големи наводнения в американския щат Мериленд. Улиците на Еликот сити са под метри вода. На кадри, качени в социалните мрежи, се виждат напълно наводнени улици, блокирани коли и хора, блокирани в сгради. Губернаторът на щата обяви извънредно положение.Хиляди жители на американския щат Флорида се евакуираха заради субтропическата буря Алберто, която се придвижва на север през Мексиканския залив, предаде Ройтерс. Метеоролозите предупредиха, че бурята може да предизвика опасни за живота наводнения в южните крайбрежни Американски щати. Очаква се тя да достигне сушата днес в северозападната част на Флорида, заяви Националният център по ураганите на САЩ.Алберто е първата наименована атлантическа буря за 2018 г., която започна преди официалното начало на сезона на ураганите. Според прогнозите тя ще бъде съпътствана от ветрове с максимална скорост около 85 км/ч и ще донесе дъждове от порядъка на 30 см, обхващайки район, простиращ се от Мисисипи до западната част на Джорджия. След това ще премине през долината на река Тенеси утре и вдругиден.Над 5000 човека бяха евакуирани и в Куба заради Алберто, предаде ТАСС, като се позова на кубинската телевизия. Бурята донесе проливни дъждове, особено в западната и централната част на страната. Стихията предизвика рязко покачване на нивото на реките и водохранилищата и наводни ниски райони в провинциите Пинар дел Рио, Артемиса, Матансас, Виля Клара и Санкти Спиритус.Няма данни за жертви и разрушения, но са нанесени сериозни щети на селскостопанските култури.  ", "date": "2018.05.28", "title": "Хиляди евакуирани в САЩ и Куба заради бурята Алберто"}
{"url": "http://www.cross.bg/izbori-izborite-beden-1575656.html", "text": "/КРОСС/ Врачанското село Галиче има нов кмет. Жителите на населеното място избраха на извънредни избори кандидата на ГЕРБ Страхил Стоянов, съобщава NOVA.Местният фермер получи одобрението на 497 гласоподаватели, а неговият опонент Веселин Тушинов, който е един от основните свидетели срещу Ценко Чоков, има 470 гласа.Стоянов се кани да бъде кмет на всички и да спре дългогодишните вражди, а Тушинов ще иска намесата на прокуратурата и касиране на изборите заради нарушения на изборния закон и моралните норми.Ценко Чоков управляваше Галиче близо 20 години. До избори се стигна след като той беше осъден.В девинското село Беден също бе избран кандидатът на ГЕРБ  Стоян Настанлиев, на балотаж вчера. Настанлиев получи 121 действителни гласа от втория тур на частичните местни избори. Това става ясно от решение на Общинската избирателна комисия в Девин, с което Настанлиев е обявен за кмет на населеното място. Опонентът му Николай Димов от БСП е получил 112 гласа.На изборите вчера са гласували общо 245 души или избирателната активност е била около 70%, като 10 бюлетини са били зачетени като недействителни, а две са пуснати, без да са посочени нито един от кандидатите. Изборният ден е протекъл без жалби за нарушения, но протоколът на Секционната избирателна комисия е подписан с „Особено мнение\" от секретаря на СИК Росица Митева и член на СИК Виолета Манчева. От Областното ръководство на Българската социалистическа партия в Смолян обявиха тази сутрин, че ще оспорват изборите в село Беден.„Ще оспорват изборите, заради цялостната кампания\", коментира председателят на Областният съвет на БСП в Смолян Рабие Кьосева. Според нея БСП днес ще дадат пресконференция в София, където в детайли ще обявят намеренията и мотивите си.До частичните кметски избори се стигна, след като избраният управник на редовните избори на село Беден Захари Стоилов замина на гурбет във Франция. ", "date": "2018.05.28", "title": "ГЕРБ печели в Галиче и Беден, БСП оспорват"}
{"url": "http://www.cross.bg/chasa-sofiyaot-provede-1575655.html", "text": "/КРОСС/ ***Велико Търново.От 13.00 часа министърът на регионалното развитие и благоустройството Николай Нанков ще участва във втората среща на тема „Магистрала „Хемус\" - възраждане на българския Север\", която ще се проведе в голямата зала на Община Велико Търново. На събитието ще присъства и председателят на УС на АПИ инж. Дончо Атанасов.***Горна Оряховица.От 16.00 часа министърът на регионалното развитие и благоустройството Николай Нанков ще присъства на церемонията по откриване на обновения парк „Детски кът\" в града.***София.От 09.00 часа в зала 8 на НДК ще се проведе Hydrogen Summit - Среща на високо ниво на тема „Екологична енергия с горивни клетки и водород\". Кметът на София Йорданка Фандъкова ще вземе участие в Срещата за приложенията на водорода и горивните клетки.***София.От 09.30 часа 28-и състав на Софийски градски съд ще заседава по делото срещу депутата Светла Пиралкова (чл. 220, ал.2, вр. 1 НК).***София.От 09.30 часа в Новата конферентна зала на Софийски университет „Св. Климент Охридски\" ще се проведе Полско-българска научна конференция „Правата на детето в исторически и съвременен контекст\" по случай 2018 - Годината на Ирена Сендлер.***София.От 09.30 часа 6-и състав на Специализирания наказателен съд ще заседава по делото срещу Шерго А., Теодор Д. и др., на които са повдигнати обвинения за организиране и ръководене на организирана престъпна група.***София.От 10.00 часа в конферентната зала „Мусала\" на хотел „Хилтън\" зам.-министърът на регионалното развитие и благоустройството Малина Крумова ще участва в откриването на международната конференция „Устойчиви градове - нови възможности и предизвикателства пред общините\". По- късно, от 16.00 часа, в панела „Промените в климата и необходимостта от подобряване на енергийната ефективност на жилищата\" Крумова ще представи напредъка по изпълнението на Националната програма за енергийна ефективност на многофамилни жилищни сгради.***София.От 10.00 часа в Националния пресклуб на БТА ще се състои пресконференция на тема „Нека хаосът започне сега!\" във връзка с новите критерии за изписване на биологична терапия при пациенти с псориазис, псориатичен артрит и други ревматологични заболявания.***София.От 10.00 часа в хотел „Хилтън\" ще се проведе международната конференция „УСТОЙЧИВИ ГРАДОВЕ - Нови предизвикателства и възможности пред общините\".***София.От 10.00 часа 12-и състав на Специализирания наказателен съд ще заседава по делото срещу Камен Б., Ивайло Б. и др., на които са повдигнати обвинения за организиране и ръководене на организирана престъпна група.***София.От 10.00 часа 2-ри състав на Специализирания наказателен съд ще заседава по делото срещу Пламен А. и Любка Д., на които са повдигнати  обвинения за съставяне на официален документ с невярно съдържание.***София.От 11.00 часа в централната сграда на БАН, Научният архив на Академията ще представи справочник и документална изложба „Жените в историята на академичната наука в България\". Събитието е част от проекта „Енциклопедичен справочник и база данни „Жените в историята на академичната наука в България\", финансиран от ЮНЕСКО през 2017 г.***София.От 11.00 часа в Аулата на Софийския университет „Св. Климент Охридски\" проф. дин Дмитрий Поливянний ще бъде удостоен с почетното звание „доктор хонорис кауза\" на висшето учебно заведение.***София.От 11.00 часа в Националния пресклуб на БТА ще се състои пресконференция на „Милениум Клуб България\", по време на която ще бъде дадено началото на кампанията „ Краят на прехода\".***София.От 11.00 часа 8-и състав на Специализирания наказателен съд ще заседава по делото срещу Георги И., Димитър П. и др., на които са повдигнати обвинения за организиране и ръководене на организирана престъпна група.***София.От 12.00 часа в Националния пресклуб на БТА икономистите на БАН ще представят Годишния доклад за развитие и политики за 2018 г.***София.От 12.00 часа в централното фоайе на Аджибадем Сити Клиник Болница Токуда ще се състои брифинг и демонстрация на живо на възможностите на робота Da Vinci, който ще бъде използван от екипите на гръдна и коремна хирургия в лечебното заведение.***София.От 13.00 часа в Националния пресклуб на БТА ще се състои пресконференция на Сдружение „Волжки булгари\" във връзка с предстоящия фестивал „Сабантуй - България 2018\", който ще се проведе на 3 юни в Южен Парк II , зад музея \"Земята и хората\".***София.От 13.00 часа пред НДК ще бъде представена инсталацията Жив килим от български рози\". Събитието е част от културната програма на българското Председателство на съвета на ЕС. Площадът пред НДК ще се превърне в сцена на малък пролетен концерт на открито, който ще въведе темата за Балканите и балканския музикален талант.***София.От 13.30 часа в Литературен клуб „Перото\" ще бъдат обявени победителите в българо-френския поетичен конкурс за деца - „Конкурс прованс\". Поетичният конкурс се организира със съдействието на Българското посолство във Франция.***София.От 13.30 часа 11-и състав на Специализирания наказателен съд ще заседава по делото срещу Станислав С., Калин С. и др., на които СА повдигнати обвинения за организиране и ръководене на организирана престъпна група.***София.От 14.00 часа 16-и състав на Специализирания наказателен съд ще заседава по делото срещу Добромир М., Георги А. и др., на които СА повдигнати обвинения за организиране и ръководене на организирана престъпна група.***София.От 14.00 часа 19-и състав на Специализирания наказателен съд ще заседава по делото срещу Станимир Р., на когото е повдигнато обвинение за престъпление по служба.***София.От 17.30 часа на главния вход на Северния парк ще се състои празничен концерт с богата културно-музикална програма за жителите и гостите на район под надслов „80 години Надежда - традиции и европейско бъдеще\".***София.От 18.00 часа в Аулата на Софийския университет ще бъде представена втората част на монографията „Регионална и политическа география набалканските страни\" на проф. д-р Стефан Карастоянов и доц. д-р Николай Попов.***София.От 19.00 часа в Литературен клуб „Перото\" ще бъде представена книгата „Мисли и послания за живота и духовните ценности\" от Виктор Рогозенски.***София.От 19.00 часа в кино „Люмиер Лидл\" ще бъде открито Двадесет и петото юбилейно издание на Седмицата на испанското и иберо-американското кино.***София.От 19.00 часа в Дома на културата „Средец\" ще бъде открита фотографската документална изложба Balkan Pride.***Благоевград.От 10.00 часа в зала № 5 в сградата на общинската администрация ще се проведе кръгла маса, с която ще бъде поставено началото на кампанията Европейска мрежа за минимален доход на Министерството на труда и социалната политика.***Благоевград.От 10.00 часа в зала № 5 в сградата на общинската администрация ще се проведе кръгла маса, с която ще бъде поставено началото на кампанията Европейска мрежа за минимален доход на Министерството на труда и социалната политика.***Благоевград.От 10.30 часа в зала „22 септември\" ще се проведе пресконференция на Македонския научен институт във връзка с Деня на Македония. От 11.00 часа ще бъде открита Международната научна конференция „140 години Македонски въпрос\". От 14.00 часа в Правно-исторически факултет на ЮЗУ „Неофит Рилски\" - Благоевград ще се проведе заседание на Международната научна конференция.***Благоевград.От 11.00 часа на площад „Македония\" ще бъде открито тазгодишното издание на инициативата „Училищна панорама\".***Благоевград.В базата на Университетски център Бачиново ще се проведе турнир по шахмат за хора със зрителни увреждания.***Благоевград/с. Струмяни.От 11.00 часа в залата на НЧ „Будител-1997\" ще се проведе откриваща пресконференция по проект „Предоставяне на здравни грижи и социални услуги на уязвими общности в трансграничния район България - Гърция\".***БургасВ 12.30 часа в Бургаски свободен университет ще се представят екипите, които ще участват в Хакатона „Цифровият град и аз\".***Бургас.От 14.00 часа в атриума на Бургаски свободен университет ще се проведе Хакатона „Цифровият град и аз\". Стартът на ИТ състезанието ще бъде даден от Комисаря по цифровата икономика и цифровото общество Мария Габриел, под чийто патронаж ще се състои събитието.***Бургас.От 14.00 часа в експо център „Флора\" ще се състои пресконференция за представянето на доброволческия проект „Моето Атанасовско езеро\",разработен и реализиран от членовете на ученически еко клуб „Капитан Планета\" при ОУ „Александър Георгиев-Коджакафалията\".***БургасОт 17.00 часа на Лятна сцена „Охлюва\" в Морската градина ще се Карнавал на биоразнообразието под надслов „Любовта в природата\".***Бургас.От 18.00 часа в парк „Езеро\" ще бъде открита официално възстановената тримодулна тенис стена, която беше неизползваема близо три десетилетия.***Варна.От 09.00 часа в хотел „Черно море\" ще се проведе граждански диалог с европейския комисар по цифрова икономика и цифрово общество Мария Габриел. Основната тема на публичния дебат ще бъде цифровото бъдеще на Европа и ролята на цифровизацията за развитието и растежа на регионите. В дискусията ще участва също евродепутатът Емил Радев.***Варна.От 09.00 часа Апелативният съд във Варна ще заседава по делото срещу Анита Мейзер.***Варна.От 13.30 часа народният представител от ПГ „БСП за България\" проф. Анелия Клисарова ще се срещне с граждани в офиса на партията на ул. „Македония\" 33.***Варна.От 13.30 часа народният представител от ПП ГЕРБ Таня Петрова ще има приемен ден за граждани в клуба на партията на ул. „Г. Бенковски\" №1.***Варна.От 14.00 часа в хотел-галерия Графит във Варна ще се състои пресконференция във връзка с международната конференция „Визия за Европейско културно наследство 2025\", която се реализира в рамките на културната програма на Българското Председателство на Съвета на Европейския съюз с подкрепата на Национален фонд „Култура\". Събитието се провежда под патронажа и с участието на комисар Мария Габриел, Цифрова икономика и цифрово общество. Организатори на събитието са Регионална библиотека „Пенчо Славейков\" - Варна и Фондация Европеана.***Горна Оряховица.От 11.30 часа на алеята на възрожденците в парк \"Христо Ботев\" ще се проведе Ден на поклонение и почит пред героите от Априлската епопея в Първи революционен окръг с център Горна Оряховица - поднасяне на венци и цветя.***Горна Оряховица.От 16.00 часа ще се проведе откриване на парк \"Детски кът\" в града.***Горна Оряховица.От 17.00 часа в Младежки дом ще започне XIХ-ти Международен пленер „Живописатира\" - откриване.***Горна Оряховица.От 21.00 часа на пл. „Георги Измирлиев\" ще има Тържествена проверка-заря.***Добрич.От 14.00 часа в Регионална библиотека „Дора Габе\" ще се състои презентация на тема „Световен ден на околната среда\".***Добрич.От 18.00 часа в Младежки център ще бъде представен моноспектакълът „РЕАЛНОСТ - 21\" на Пенчо Иванов в памет на поета Иван Атанасов.*** Монтана. От 17.30 часа в експозиционна зала „Кутловица\" ще бъде открита изложбата „Неосветените дворове\" на Йордан Радичков, която показва кадри от вълнуващите пътешествия на Йордан Радичков в Сибир.*** Монтана.От 20.30 часа на откритата естрада в центъра на града ще се състои концерт на Влади Ампов - Графа за Празника на Монтана. Непосредствено след концерта на Графа на сцената ще излязат момчетата от „Vivo Монтана\". От 22.00 часа пищна заря ще сложи края на тазгодишния празник на града.***Пловдив./ с. Труд.От 09.00 часа Пловдивският митрополит Николай ще оглави архиерейска света Литургия в храм „Св. Дух\" в село Труд.***Пловдив.От 09.00 часа в зала 2 на Окръжен съд ще се гледа делото срещу подсъдимия Никола К., обвинен в умишлено убийство.***Пловдив.От 10.30 часа в кметът на район „Северен\" инж. Ральо Ралев ще открие нова детска площадка в парк „Сърнена гора\".***Пловдив. От 11.00 часа с представяне на френската организация KLAP Maison pour la danse - Марсилия (Европейска столица на културата - 2013) в Заседателната зала на Община Пловдив ще бъде открит Фестивалът за обмен на знания между артисти от Европейските столици на културата в областта на сценичните изкуства.***Пловдив.От 12.00 часа, в новия офис на НФСБ пресконференция ще направят народният представител от „Обединени патриоти\" Славчо Атанасов и председателят на групата общински съветници на „Патриотичен фронт\" в ОбС - Пловдив Слави Георгиев. Те ще говорят по актуални градски теми.***Сливен.От 09.30 часа общинските съветници от ПП ГЕРБ Силвия Маринова и Здравко Костадинов ще се срещнат с граждани в офиса на партията на ул. „Цар Освободител\" № 17.***Смолян.От 14. 00 часа в Регионална библиотека „Николай Вранчев\" - Смолян ще бъде открита изложба „Художници от Смолянския край - юбиляри\" -изложба от материали из фондовете на Регионална библиотека „Николай Вранчев\".***Стамболийски.От 09.00 часа Знеполският епископ Арсений ще оглави архиерейска света Литургия за храмовия празник на църквата „Свети Дух\".***Стара Загора.От 09.00 часа народният представител от ПП ГЕРБ и зам.-председател на Парламента Емил Христов ще се срещне с граждани в партийния офис на ул. „Кольо Ганчев\" 62.***Стара Загора.От 11.00 часа Старозагорският Превантивно-информационен център по зависимости ще бъде домакин т.нар. куиз - отборна мисловна игра за знания.***Стара Загора.От 17.30 часа в Младежкия дом ще се проведе публична лекция, посветена на детското четене „Четем заедно, растем заедно\", организирана от Библиотека „Родина\".*** Шумен.От 09.00 часа в Окръжен съд Шумен е насрочено поредно заседание по делото Хитрино.*** Шумен.От 10.00 часа в зала 203 в общината ще заседава ПК „Териториално развитие и селищно устройство\".*** Шумен.От 13.00 часа в заседателна зала на ДКТ „Васил Друмев\" ще се състои пресконференция.*** Шумен.От 13.00 часа в залата на РУ- Шумен директорът на ОДМВР-Шумен ст. комисар Ялчън Расим ще даде брифинг с обобщение за абитуриентските тържества.*** Шумен.От 14.00 часа в зала 304 в общината ще заседава ПК „Правна и опазване на обществения ред\".*** Шумен.От 16.30 часа в зала 304 в общината ще заседава ПК „Екология и селско стопанство\".***Ямбол.От 09.00 часа в в храм „Света Троица\" ще бъде отслужена празнична литургия по повод Деня на Свети Дух - Празник на град Ямбол. От 10.00 часа пред сградата на общината ще се проведе тържествен ритуал за издигане на знамената на Република България, на община Ямбол и на Европейския съюз. Празнично слово ще произнесе кметът на община Ямбол Георги Славов. От 10.30 часа в ритуалната зала ще се проведе Тържествена сесия на Общински съвет - Ямбол, по време на която ще бъдат връчени наградите за Деня на Ямбол. Празничната програма ще продължи в 12.00 часа с концерт пред Читалище „Пробуда-1909\". От 14.00 часа в Градския парк, пред Младежки дом „Г. Братанов\", ще се състои церемонията по награждаване на участниците в конкурса за рисунка „Празник в моя град\". От 17.30 часа в Художествена галерия „Жорж Папазов\" ще бъде открита ХІІІ традиционна изложба „Светлината\", със специалното участие на Иван Пазламачев. От 18.30 часа пред Читалище „Съгласие\" ще започне фолклорното шоу „Който може, го може\". ", "date": "2018.05.28", "title": "Предстоящи събития в страната за 28 май"}
{"url": "http://www.cross.bg/tema-zhivo-izkystvoto-1575654.html", "text": "/КРОСС/ БНТ, „Денят започва\"Тема: Защита или хаос? Председателят на Комисията за защита на личните данни Венцислав Караджов, за новия регламент.Тема: Марк Зукърбърг, в Европейския парламент. Гарантирана ли е сигурността в мрежата? Разказва Емил Радев, от ЕНП.Тема: „Атака\" и Русия. Коментар на Светлозар Лазаров.Тема: От Рим, до Казанлък. Учителят Теодосий Теодосиев, за знанието и системата.Тема: Младите и геополитиката. Мнение от Студентския клуб на политолога.Тема: Децата и здравословното хранене, възможно ли е? Съветите на специалистите.Тема: Идва лявото. Ще има ли достатъчно спасители по плажовете?БТВ, \"Тази сутрин\"Тема: Омбудсманът Мая Манолова, за защитата на българите, осъдени в Гърция и болничните фалити.Тема: „Чети етикета\": Как се извършва контролът върху качеството на детските стоки? На живо: Лабораторен тест за безопасност на играчки.Тема: На живо: Кой е победителят от кметските избори в Галиче и как премина балотажът?Тема: Кой печели и кой губи от конфликта „Борисов-Радев\" и ще има ли рестарт на енергийните проекти, след срещата на премиера с Владимир Путин? Коментар на проф. Михаил Константинов.Тема: В студиото: Четиримата финалисти от „Гласът на България\".Нова телевизия, „Здравей, България\"Тема: За политиката в изкуството и изкуството в политиката. Говори Вежди Рашидов.Тема: Учителка танцува предизвикателно на абитуриентски бал. На живо: Укоримо ли е поведението й?Тема: Пиян шофьор помете три паркирали коли. На живо, от Велико Търново: Кой ще плати щетите?Тема: Живот в страх. Монтанско село пропищя от сериен обирджия. Кой е той?Тема: Галиче, след Ценко Чоков. Скандали и взаимни обвинения на изборите за нов кмет.Тема: 86 плажни ивици - неохраняеми. Има ли риск за почивката на туристите?Тема: Достатъчно безопасни ли са басейните на прага на сезона? Какво показаха проверките на контролните органи? Отговорите в \"На твоя страна\" с Георги Георгиев.Тема: На абитуриентски бал с кон, в \"Пълен абсурд\" с Румен Бахов.Тема: Кой ще е големият победител в \"Като две капки вода\"? Преди финала на шести сезон, прогнозите на Златка и Боби.   ", "date": "2018.05.28", "title": "В сутрешните блокове"}
{"url": "http://www.cross.bg/ivitzi-tzarevo-plazhni-1575665.html", "text": "/КРОСС/ 86 плажни ивици са неохраняеми. Защо се оказа трудно да се намерят концесионери на тези плажове, както и да има спасител на всеки плаж? Има ли риск за летовниците и каква ще бъде почивката на туристите това лято?Най-много са безстопанствените плажни ивици на територията на община Царево - 19 на брой.„Не е някакъв парадокс, че най-много са тези плажове в община Царево, тъй като тя е най-морската община в държавата - с близо 65 километра брегова ивица. Това доскоро не беше проблем за туризма, не е проблеми за Община Царево, тъй като напоследък главоломно набира скорост почиването като див метод и това започва да се превръща в проблем за общината. В общинския бюджет постъпват една част от средствата за концесии и наеми, но разпределена на тези 65 километра, на линеен метър се пада по не повече от 2 лева - 2,50 лева\", заяви за „Здравей, България\" кметът на Община Царево инж. Георги Лапчев.И поясни, че сумата, която се отпуска за плажа „Корал\", е около 1200 лв.„Само обслужването за един контейнер с отпадъци е 700 лева\", поясни кметът на Община Царево инж. Георги Лапчев. Той беше категоричен, че общината не е против концесиониране на плажните ивици.Със 17 по-малко са неохраняемите плажни ивици тази година в сравнение с летния сезон на 2017 г. От 86 неохраняеми плажове 50 на територията на област Бургас, а 23 на територията на област Варна и 13 - в област Добрич.  ", "date": "2018.05.28", "title": "86 плажни ивици по Българското Черноморие са неохраняеми"}
{"url": "http://www.cross.bg/promila-alkohol-kruvta-1575664.html", "text": "/КРОСС/ Шофьор с над 3 промила алкохол в кръвта помете с колата си автомобили, паркирани на улица във Велико Търново.Сигналът за инцидента е получен в неделя сутринта, каза пред „Здравей, България\" Валентин Къндев, началник на РПУ.„На място полицейските екипи установяват пет моторни превозни средства, които участвали в ПТП-то\", обясни Къндев.Дрегерът отчел 3.08 промила алкохол в кръвта на виновния за произшествието водач. Той обаче не приел тези показания и дал кръвна проба, резултатите от която все още не са готови. Шофьорът е откаран в болница с комоцио.По случая е образувано досъдебно производство.  ", "date": "2018.05.28", "title": "Пиян шофьор помете паркирани коли във Велико Търново"}
