{"url": "http://www.cross.bg/prusten-markul-megan-1570592.html", "text": "/КРОСС/ Британският принц Хари поднесе внушителен годежен пръстен на своята избраница Меган Маркъл, с която ще мине под венчило през май. Бижуто до такава степен впечатли жителите на Острова, че те го поставят на първо място сред пръстените на най-скорошните кралски годеници, пише в. \"Дейли експрес\". Годежният пръстен на Меган Маркъл включва три диаманта, монтирани върху златна халка.Говори се, че бижуто е изработено по дизайн на самия принц Хари. По-големият от диамантите е от Ботсвана - страна, която принцът е посещавал нееднократно, като последния път беше придружен от г-ца Маркъл. Монтираните от двете му страни скъпоценни камъни са от личната колекция на покойната му майка принцеса Даяна. В допитване, осъществено от онлайн бижутерите \"Уилям Мей\", близо половината от участвалите 2250 британци са посочили като най-хубав годежния пръстен на Меган Маркъл.Бижуто е предпочетеният избор както от жените, така и от мъжете, участвали в анкетата. По въпроса кой е следващият най-забележителен пръстен измежду тези на най-скорошните кралски годеници - Меган Маркъл, принцеса Юджини и Кейт Мидълтън, жителите на Острова са раздвоени. Жените са отдали предпочитанието си на годежния пръстен на Кейт Мидълтън, а мъжете - на този на принцеса Юджини.Годежното бижу на Кейт Мидълтън - пръстен със син сапфир, заобиколен от диаманти, е от колекцията на принцеса Даяна.  Принцеса Юджини, годежът на която беше оповестен в началото на годината, получи от своя възлюбен Джак Брукбанкс пръстен, който наподобява годежното бижу на майка й Сара Фъргюсън. Годежният пръстен е с розов сапфир, заобиколен от диаманти.Проучването показва също, че средностатистическият британец е готов да плати близо 1500 лири за годежен пръстен, с надеждата да впечатли избраницата си. Сумата обаче се оказва по-скромна от тази, която дамите очакват техните партньори да похарчат за годежно бижу.", "date": "2018.03.20", "title": "Британците харесват годежния пръстен на Меган повече от този на Кейт"}
{"url": "http://www.cross.bg/lovech-radev-yazovir-1570610.html", "text": "/КРОСС/ Язовир \"Кърджали\" е започнал да прелива, но засега няма опасност за населените места по поречието на река Арда, съобщи в Ловеч министърът на вътрешните работи Валентин Радев.По думите му страната ни е готова дори да предупреди Гърция и Турция, ако се повиши още нивото на язовира и ситуацията не може да бъде овладяна. Радев допълни, че има опасност за две къщи в Карнобат, заради преливна вълна от язовира край село Сърнево.\"Ситуацията е овладяна, но язовирът е под наблюдение. Поставени са двеста чувала с пясък, за да бъдат предпазени къщите на хората.\", каза още министърът. Той добави, че всички водоеми в страната се наблюдават, включително и нивото на река Дунав, което е започнало да се покачва застрашително.В Ловеч Валентин Радев се срещна с ръководството на ОДМВР - Ловеч , началниците на Районните управления и секторите в дирекцията, както и с областния управител, кметовете на общини и населени места. Той изслуша и годишния отчет на директора на ОДМВР - Ловеч старши комисар Милен Маринов за дейността на дирекцията. ", "date": "2018.03.20", "title": "Министър Радев: Язовир \"Кърджали\" е започнал да прелива"}
{"url": "http://www.cross.bg/byzlydzha-evropeiisko-pametnitzi-1570558.html", "text": "/КРОСС/ Монументът на Бузлуджа спечели европейска подкрепа по програма за паметници в риск.Той беше включен в програмата \"7-те най-застрашени паметници\", която се организира от \"Европа Ностра\".Останалите са следвизантийските църкви в Москополе и Виткук в Албания, историческият център на Виена в Австрия, манастирският комплекс Давид-Гареджа в Грузия, казиното Констанца в Румъния, гръцкото сиропиталище Принкипо на Принцовите острови в Турция и фабриката за лед \"Гримсби\" във Великобритания.\"Това е най-голямата организация за опазване на културното наследство в Европа. Първата безвъзмездна помощ за Бузлуджа ще се изразява в изготвяне на експертиза и спасителен план за действие. Европейски експерти ще посетят паметника през идните месеци и ще дадат технически съвети, ще зададат възможности за финансиране и ще мобилизират широка европейска подкрепа за запазването на Бузлуджа\", съобщи пред БНР архитект Дора Иванова, която работи по проекта \"Бузлуджа - паметта на времето\".Тя поясни по какви критерии монументът е влязъл в класацията за риск:\"Основните критерии са два. Първият е ценност като наследство и ценност като обект, който се нуждае от опазване. И всъщност това е много важно в тази програма - че на европейско високо ниво показва, че паметникът на Бузлуджа е от европейско значение, европейско наследство. И вторият критерий е застрашеността - доколко тези обекти наистина са опасни и трябва да се действа незабавно да се опазят, защото могат да бъдат загубени в следващите години\".Иванова подчерта, че самите експерти осъзнават проблематиката в България и идеологическата натовареност на Бузлуджа:\"Че паметникът е натоварен с много голяма идеология, с политически идеи, но той трябва да бъде опазен, без да се възхвалява и без да се потвърждава неволно политическа идеология. Той трябва да се запази като артефакт, като част от историята, която трябва да се помни, да се помни, да се знае какво е било\".По думите й Бузлуджа е изключително ценен като архитектура, инженерно постижение и изкуство и има голям потенциал както за развитието на туризма, така и за преосмислянето на много други такива паметници.\"Наследството от периода на социализма е травматично и проблемно за целия социалистически блок. Този проблем не се вижда само в България, а във всички страни от бившия социалистически блок. България, с този невероятен паметник, който е различен, изключителен и пример за всички останали, може да бъде пример за опазването и преосмислянето\", каза още арх. Дора Иванова. ", "date": "2018.03.20", "title": "Монументът на Бузлуджа спечели европодкрепа"}
{"url": "http://www.cross.bg/ybezhishte-potursili-migranti-1570588.html", "text": "/КРОСС/ Малко под 650 000 мигранти са потърсили убежище в ЕС през 2017 г. - почти 50% по-малко в сравнение с регистрираните 1,26 милиона мигранти през 2015 г., показват данните на Евростат. През изминалата година повече от 100 000 сирийци, 47 500 иракчани и 43 600 афганистанци са потърсили убежище в съюза.Около 30% от тях са подали документи в Германия, 20% - в Италия, 14% - във Франция и 9% - в Гърция. Повече от 30 000 молби за убежище са подадени в Испания, което е 96% увеличение спрямо данните от 2016 г. За сравнение процентът на молбите в Германия е паднал със 73%.Евростат също отбелязва, че близо 1 милион бежански молби за убежище са висящи към края на 2017 г., като 48% са в Германия.", "date": "2018.03.20", "title": "650 000 мигранти потърсили убежище в ЕС през 2017 г."}
{"url": "http://www.cross.bg/vrabcheta-vrabchetata-godina-1570584.html", "text": "/КРОСС/ Българското дружество за защита на птиците (БДЗП) организира втора кампания за преброяване на врабчетата в България, съобщиха от дружеството. Миналата година кампанията е започнала на 20 март, Световния ден на врабчето, а в деня на самото преброяване - 8 април 2017 г., 550 души в цялата страна са преброили 6706 врабчета.Тази година врабчета ще броим през май, съобщиха от организацията. Единственото необходимо усилие от страна на желаещите ще бъде да се регистрират на сайта vrabcheta.bg и в деня на броенето да отделят само 10 минути и запишат данни си. Тези, които вече са го направили, само трябва да влязат в профила си.Целта на кампанията е да установим закономерности в предпочитанията на птиците към средата. Точно за това, за нас е много важно да се включат колкото се може повече хора от различни по тип населени места, посочиха от БДЗП.\"Ние броим врабчетата\" има за цел да оцени състоянието на трите най-често срещани врабчета - домашно, полско и испанско.На vrabcheta.bg има интерактивна карта, която предлага на всеки да си запази предварително удобно място, което да посети в деня на броенето. На сайта има и подробна информация със снимки на трите вида врабчета.Причината тази година кампанията да се състои месец по-късно е, че през май трите вида врабчета със сигурност вече ще гнездят и благодарение на преброяването ще може да се разберат местата, които предпочитат за отглеждане на малките си. Освен това стремежът на БДЗП е да се опитат да установят дали съществуват закономерности в разпространението им преди и по време на гнезденето им.Миналата година са доказали, че врабчетата избягват места за живот, където нивата на шум са високи и липсват зелени площи, както и че предпочитат среда с разнородни местообитания, която им осигурява необходимите условия за съществуване, са посочили от дружеството и са допълнили, че искат да разберат дали ще се запази тази закономерност или не с месец разлика в броенето.  ", "date": "2018.03.20", "title": "Броим врабчетата"}
{"url": "http://www.cross.bg/voda-zemyata-strada-1570590.html", "text": "/КРОСС/ В Бразилия започна Световният форум за водата. ООН и голям брой политици и специалисти, събрали се в бразилската столица, призоваха за по-бързи действия, за да не започне да страда Земята от недостиг на вода, предаде Франс прес.\"Просто няма време за губене\", каза при откриването на осмото издание на форума президентът на Бразилия Мишел Темер.Страната, където се намира 18 процента от годната за пиене вода на планетата, страда от 2012 г., в североизточната си част, от най-продължителната суша в своята история, отбелязва Франс прес.\"Има консенсус - животът на Земята е заплашен, ако не спазваме границите на природата\", предупреди Темер.ООН представи изключително тревожен доклад, според който близо половината от населението на планетата, 3,6 милиарда души, живее в райони, където може да няма вода най-малко един месец в годината. Според прогнозите броят на застрашените хора ще достигне 5,7 милиарда през 2050 г.Форумът, който се провежда до петък под мотото \"Да си поделим водата\", е събрал 40 000 участници, сред които петнадесетина държавни ръководители, 300 кметове от целия свят, както и десетки учени и еколози.", "date": "2018.03.20", "title": "ООН призова за по-бързи действия, за да не остане Земята без вода"}
{"url": "http://www.cross.bg/meso-tzenata-velikden-1570591.html", "text": "/КРОСС/ По 6 лева за килограм живо тегло ще трябва да дадем, ако искаме на Великденската трапеза да сложим свежо агнешко месо. Оказва се, че заради по-малкия брой агнета - 600-700 хил. и поради голямото търсене цената на месото още от сега е скочила.Ако миналата година фермерите са ни предлагали агнешко на цени между 4 и 4,50 лв./кг, то в момента килограм струва 5-5,50 лв., като до Великден цената ще скочи на 6-7 лева. Това заяви бившия председател на Националната овцевъдна асоциация Бисер Чилингиров. В магазините пък се очаква цените да варират между 11 и 16 лева за кило.По думите на овцевъда търговците нарочно завишават до такива нива цените, което не е правилно. Според него, ако от фермата агнето излиза на 5-6 лева, то нормалната цена на пазара трябва да е 12-13 лева. Чилингиров уточни още, че и тази година месото за празника няма да е на 100% българско, а отново ще се предлага мръвка от Нова Зеландия, Австралия и Румъния.Цената обаче не издава кое месо е наше и кое е чуждо. Така макар румънските агнета да струват по-малко, магазинерите го продават на същата цена, както българското. Размразеното месо обаче можем да се познае, като се натисне, остава вдлъбнатина, както при мекото на хляба.Прясното е сухо и има бяла корица и при натиск е еластично и възвръща формата. За сметка на вноса зад граница изнасяме много малко количество агнешко. Единични фермери си позволяват да продават в Германия, Италия и Хърватска, каза експерта. Според него, ако догодина Великобритания излезе от Европейския съюз (ЕС) цената на този вид месо драстично ще скочи заради митата, които ще бъдат наложени, разясни още Чилингиров.Междувременно кюстендилци масово започнаха да се презапасяват с по-евтино агнешко от съседна Македония. Въпреки, че все още търговията не е в разгара си по-предвидливите вече са си закупили традиционното месо и продукти за празника. Например, в Крива Паланка агнешкото месо се предлага срещу 10 лв. за кг. „Става въпрос за трупно месо. Има и такива, които продават живи агнета. Тогава вече цената е 4-5 лв. за кг., което е под цената в Кюстендил\", коментират запознати.Преминаването през граница пък ставало безпроблемно, тъй като обикновено по четирима човека си разделяли мръвката за Великден. „Отидох със съпругата си, взех тъщата и тъста. Купихме си цяло агне и тъй като бяхме много хора, не ни направиха проблем на границата. Вече е във фризера и чака да бъде сготвено\", коментира 46-годишен кюстендилец.По негови думи до дни се очаква да започнат и записванията в един от магазините на влизане в Македония.Там и през миналата година приемаха поръчки. „Отиваш в уговорената дата и си взимаш агнето. Казваш колко килограма горе-долу да е и така вече си готов за празничната трапеза. Да не ви обяснявам, че е съвсем прясно и много качествено месо, твърди друг кюстендилец. Репортерска проверка в Кюстендил установи, че в търговската мрежа цената на традиционното месо за Великден върви по 15-16 лв. за кг.Закупувайки го обаче клиентите в повечето случаи не знаят откога е. „Може агнето да е заклано преди месеци. Във всеки случай обаче не е на седмица - две\", обяснява и Иван Петров, в чието семейство традициите по посрещането на Великден се предават от поколение на поколение.Усилена търговия започна преди дни и по селата в Дупнишкия край. В село Бистрица агнетата се предлагат по 13-14 лв. за кило трупно месо и по около 7 лв. за кг живо агне.„Имаме около петима човека, които се занимават с отглеждане на овце. При тях вече има записали се на тефтер. Някои търсят по-малки, но средно едно агне е около 20-25 кг. Част от хората си взимат половин агне, заради цената\", коментира и кметът на село Бистрица, Кирил Огненски.", "date": "2018.03.20", "title": "Цените на агнешкото за Великден скочиха още сега"}
{"url": "http://www.cross.bg/momenta-pernik-trun-1570609.html", "text": "/КРОСС/ Днес следобед, на територията на Област Перник, се активизира едно от свлачищата, намиращо се на входа на град Трън. Това съобщи за Агенция „Фокус\" областният управител на Перник Ирена Соколова. „Намира се на път II-63 между 44 и 47 км. Свлачището е от лявата страна на пътя по посока Трън\", уточни тя. По думите ѝ в късните часове на следобеда е било спряно движението на тежкотоварните автомобили през този пътен участък, а към момента е преустановено цялото движение.„На практика това е основната пътна артерия, свързваща областта с града. В момента се използва един обиколен маршрут между селата Велиново и Глоговица, който също не е безпроблемен, но при всички случаи дава алтернатива.Това, което правят екипите в момента, е да дренират терена. В момента не вали дъжд и се надяваме да може да свършим работата по укрепването, защото утре рано ще започне насипването на едър камък и скална маса, която да уплътни. При добри метеорологични условия вдругиден ще има имаме възможност и за асфалтиране на пропуканите участъци\", допълни още Ирена Соколова. ", "date": "2018.03.20", "title": "Областният управител на Перник: Свлачище се активизира и затвори пътя Брезник – Трън"}
{"url": "http://www.cross.bg/vitzeprezidentut-politika-ychilishte-1570560.html", "text": "/КРОСС/ На 21 март 2018 г., от 11.00 часа, в хотел „РИУ\", гр. Правец, вицепрезидентът Илияна Йотова ще изнесе заключителната лекция на настоящия курс на Българското училище за политика „Димитър Паница\".Със завършващите - представители на политически партии, местна власт, съд, прокуратура, бизнес, неправителствени организации, вицепрезидентът ще сподели своето виждане за бъдещето на Европейския съюз и способността на Европа да се справя с кризи. ", "date": "2018.03.20", "title": "Вицепрезидентът ще бъде гост на Българското училище за политика „Димитър Паница“"}
{"url": "http://www.cross.bg/rakovi-zabolyavaniya-popravkata-1570600.html", "text": "/КРОСС/ Български учени, заедно с техни колеги от Германия, Великобритания и САЩ, постигнаха научен пробив. В последните 7 години те са направили изследване, което може да повлияе на лечението на ракови заболявания. Международният екип разкрива динамиката на 70 белтъци, участващи в поправката на ДНК.През целия живот на човека ДНК непрекъснато претърпява увреждания заради всякакви външни и вътрешни фактори. Тези повреди в генома водят до мутации, геномна нестабилност и развитието на ракови заболявания. Самият човешки организъм има механизъм за ремонт на повредената ДНК. Това се извършва от множество протеини, които се организират в определени пътища за поправка, организирани в пространството и във времето.Резултатите от изследването могат да повлияят на процеса на лечение на ракови заболявания. Това не означава, че е открито лечение на рака, обясни пред Дарик доц. Стойно Стойнев от институт по молекулярна биология към БАН.„Ние поставихме тази задача, за да може колкото се може повече белтъци, които участват в поправката на ДНК, да кажем колко бързо отиват, в какъв ред и кога се премахват. Това е, което ние успяхме да направим\", каза доц. Стойнев.Екипът е успял да изследва 70 ключови белтъци, участващи в поправката на ДНК.„Това, което значи е, че едно лекарство, което се предполага, че има антираков ефект, може да се види много по-точно как повлиява на всеки един от тези 70 белтъка и това вече дава много по-точна представа какво точно прави това вещество, по-точно механизмът на действие, дали може да има евентуални странични ефекти при лечението и евентуално като се знае това, хората, които дизайнват такива лекарства, могат да го направят по-добро или да го насочат към това да се лекува даден вид рак\", допълни Стойнев.Досега беше неясно как действат тези протеини по различните пътища за ремонт при сложни увреждания на ДНК. ", "date": "2018.03.20", "title": "Български учени с пробив в борбата с рака"}
{"url": "http://www.cross.bg/srok-dvizhenieto-poradi-1570604.html", "text": "/КРОСС/ І. МЕТЕОРОЛОГИЧНА ОБСТАНОВКА:Температурите са в интервала от - 3° до 17°.Времето над страната е с разкъсана облачност. Слаб до умерен вятър духа в областите Варна, Пазарджик, Пловдив, Русе, Търговище и Шумен. Дъжд вали в област Стара Загора, района на Костенец и Ивайловград. Пътните настилки са мокри, заледени и обработени.ІІ. СЪСТОЯНИЕ НА АВТОМАГИСТРАЛИТЕ:АМ „Тракия\":Област София: до 30.04.2018 г. е ограничено е движението по пътната връзка София-Костенец на пътен възел „Мухово\" на АМ „Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел „Ихтиман\" при км 34+000.- за направленията Ихтиман - Пловдив и Костенец - Пловдив през пътен възел „Церово\" при км 69+167. Движението по АМ „Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.АМ „Хемус\": няма ограничения.АМ „Струма\": няма ограничения.АМ „Марица\": няма ограничения.АМ „Черно море\": няма ограничения.АМ „Люлин\": Област София: До 04.04.2018 г. движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Алтернативни маршрути: - за автомобили до 12 тона по път I-1 от пътен възел Драгичево - Владая - София и обратно. - само за леки автомобили по път 1801 Перник - Мало Бучино - Суходол и обратно. Движението по АМ „Люлин\" в тунел „Мало Бучино\" посока София се осъществява в в изпреварващата лента, поради активизирало се свлачище в аварийната лента след тунела до 26.03.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- „Върбишки\" - затворен за всички МПС. Срок: целогодишно; - „Златишки\" - затворен за всички МПС. Срок: целогодишно;- „Айтоски\" - отворен за всички МПС;- „Обзорски\" - отворен за всички МПС;- „Печинско\" - отворен за всички МПС;- „Превала\" - отворен за всички МПС;- „Предел\" - отворен за всички МПС;- „Републиката\" - отворен за всички МПС;- „Ришки\" - отворен за всички МПС;- „Рожен\" - отворен за всички МПС;- „Троянски\" - забранен за МПС над 12 т;- „Вратник\" - забранен за МПС над 10 т. Срок: целогодишно;- „Дюлински\" - забранен за МПС над 3,5 т. Срок: целогодишно;- „Котленски\" - забранен за МПС над 12 т; - „Пампорово\" - забранен за МПС над 3,5 т. Срок: целогодишно; - „Петрохан\" - забранен за МПС над 12 т; - „Твърдишки\" - забранен за МПС над 10 т. Срок: целогодишно;- „Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.;Област София: София-Ботевград при Бебреш се извършва с повишено внимание поради свлачище на км 202+650 в посока Ботевград. Срок 30.03.2018 г.; забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г.Област Перник: Ограничено е движението за тежкотоварни автомобили с тегло над 12 т в участъка от пътен възел „Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово\"). От км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок 13.09.2018 г. Въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция „Петрол\"/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 31.03.2018 г.- път І-2 Граница Румъния-Русе-Цар Калоян-Разград-Шумен-Девня-Варна: ОПУ Русе, ОПУ Разград, ОПУ Шумен: няма.- път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград - забранено е движението на МПС над 12 т в участъка от км 193+345 /отклонение за п.в. „Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус\" /за п.в. „Правец\"/-път ІІ-17 (Мездра-Ботевград)-п.в. І-3-п.в. „Ботевград\" на АМ „Хемус\" и обратно. Срок до 30.09.2018 г.;- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Кърджали: Черноочене-Кърджали - ограничено е движението на МПС над 15 т. Срок до 21.12.2018 г.Обходни маршрути:- направление Хасково - Кърджали: път І-5 - път ІІІ-505 (с.Манастир) - път ІІІ-507 -Г.Войводино - Мост - Чифлик - Кърджали.- направление Асеновград - Кърджали: път ІІ-58 - път І-5 посока Хасково - път ІІІ-505 (с. Манастир) - път ІІІ-507 - Г. Войводино - Мост - Чифлик - Кърджали.- направление Минерални бани - Кърджали: път ІІІ-506 - път І-5 посока Хасково - път ІІІ-505 (с. Манастир) - път ІІІ-507 - Г.Войводино - Мост - Чифлик - Кърджали;Надлез Кирково - ГКПП „Маказа\" - ограничено движението на МПС над 3,5 т. Срок до 21.12.2018 г.; - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.;- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел - Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.Област Хасково: гр. Свиленград - Капитан Андреево от км 370+500 до км 377+900 затворен за движение на МПС, поради пропадане на насип. Обходен маршрут: гр. Свиленград-п.в. „Свиленград\"-АМ „Марица\"-п.в. „Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево - Варна при км 83+100 - ограничено движение на МПС над 10 т.; Обходен маршрут: Кичево - Оброчище. Срок до 28.02.2019 г.;Област Бургас: Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.; Обзор - Слънчев бряг от км 168+000 до км 199+100 частичен ремонт на пътната настилка със студена асфалтова смес. Срок до 30.03.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:1. Ремонтни дейности и временна организация на движението /ВОД/:ОПУ-Благоевград:Временно са въведени следните ограничения за движение на МПС: Ремонтни дейности: няма.ОПУ-Бургас:Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г.; Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради стесняване на пътното платно. Срок 31.12.2018 г.Ремонтни дейности: няма.ОПУ-Варна:Временно са въведени следните ограничения за движение на МПС: няма ограничения.Ремонтни дейности:Път III-904: Движението по път III-904 Старо Оряхово - Гроздьово от км 23+403 до км 41+705 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г.Път III-904: Движението по път III-904 Старо Оряхово - Гроздьово от км 0+0 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018г.ОПУ-В. Търново:Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло. Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище. Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.Ремонтни дейности:Път ІІІ-662: Движението по път ІІІ-662 Твърдица - Елена в участъка от км 47+800 до км 48+000 се осъществява в една лента поради пропадане на пътното платно и наличие на свлачище. Срок до 05.07.2018 г.ОПУ-Видин:Временно са въведени следните ограничения за движение на МПС: Път III-121: Движението по път III-121 Раброво - Бойница от км 20+860 до км 39+613 при с. Бойница е ограничено за всички МПС поради разрушено временно мостово съоръжение при км 23+166. Срок до 31.03.2018 г.Обходен маршрут : път II-14 Видин - Кула - път III-121 Кула - Бойница и обратно. Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г. Ремонтни дейности: няма.ОПУ-Враца:Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г. Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч. Ремонтни дейности:Път II-15: Движението по път ІІ-15 Мизия - Оряхово от км 62+700 до км 75+200 се осъществява с повишено внимание поради активиране на свлачище. Участъкът е сигнализиран с пътни знаци. Срок 26.03.2018 г.Път III-1002: Движението по път III-1002 Враца-Леденика се осъществява при стесняване на една от лентите за движение:- от км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- от км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г.Път ІІІ-1306: Движението по път ІІІ-1306 Горно Пещене - /път ІІ-15/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, ограничението е сигнализирано с пътни знаци. Срок 31.03.2018 г.ОПУ-Габрово:Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.Ремонтни дейности:Път III-5004: Движението по път по път III-5004 Чехлевци - Велчевци от км 10+940 до км 11+550 се осъществява с повишено внимание поради ремонтни дейности на асфалтовата настилка. Поставена е необходимата сигнализация. Срок до 31.08.2018 г.Път III-5004: Движението по път III-5004 Чехлевци - Велчевци от км 11+770 до км 11+829 се осъществява в една лента поради ремонти дейности на асфалтовата настилка. Срок до 31.03.2018 г.Път III-5006: Движението по път III-5006 Габрово - Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срок до 31.03.2018 г.ОПУ-Добрич:Временно са въведени следните ограничения за движение на МПС: няма ограничения.Ремонтни дейности:Път II-29: Движението по път II-29 разклон Дебрене - Добрич от км 25+830 до км 43+315 се осъществява с повишено внимание поради частични ремонтни дейности на асфалтовата настилка. Срок до 30.03.2018 г.Път II-97: Движението по път II-97 Околовръстен път на гр. Добрич от км 0+898 до км 16+539 се осъществява с повишено внимание поради частични ремонтни дейности на асфалтовата настилка.Срок до 30.03.2018г.ОПУ-Кюстендил:Временно са въведени следните ограничения за движение на МПС: няма ограничения.Ремонтни дейности:Път ІІІ-623: Движението по път III-623 Бобов дол - Жедна при км 14+900 се осъществява в една лента поради активизирало се свлачище. Участъкът е сигнализиран с пътни знаци. Срок до 30.03.2018 г.Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.Път ІІІ-6224: Временно движението по път ІІІ-6224 Четирци - Слокощица в участъка Слокощица - Ново село от км 42+600 до км 44+000 се осъществява в една лента поради свличане на земна маса. Участъкът е сигнализиран с пътни знаци. Срок до 30.03.2018 г.ОПУ-Кърджали:Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т. Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.Ремонтни дейности: няма.ОПУ-Ловеч: Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.Ремонтни дейности: няма.ОПУ-Монтана:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.03.2018 г. ;Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.Ремонтни дейности: няма.ОПУ-Пазарджик: Временно са въведени следните ограничения за движение на МПС:Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.Ремонтни дейности: няма.ОПУ-Перник:Временно са въведени следните ограничения за движение на МПС:Път ІІ-63: Движението по път ІІ-63 Брезник - Трън в участъка преди влизането в гр. Трън от км 46+300 до км 46+350 се осъществява в една лента поради пропадане на част от банкета. Движението е регулирано с пътни знаци. Срок до 30.04.2018 г.Път II-63: Движението на всички МПС по път II-63 Перник - ГКПП \"Стрезимировци\" в участъка с. Филиповци - гр. Трън от км 42+000 до км 47+000 е ограничено поради пропадане на част от банкета. Обходен маршрут: по път III-6301 Филиповци - Велиново - Трън и обратно. Срок до 22.03.2018 г.Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.Ремонтни дейности: няма.ОПУ-Плевен:Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.Ремонтни дейности:Път ІІ-35: Движението по път ІІ-35 Плевен - Ловеч от км 13+600 до км 25+384 се осъществява с повишено внимание поради частични ремонтни дейности на асфалтовата настилка. Движението е сигнализирано с пътни знаци. Срок до 15.09.2018 г.ОПУ-Пловдив: Временно са въведени следните ограничения за движение на МПС:Път II-86: Движението по път II-86 Пловдив - Асеновград от изхода на гр. Пловдив до разклон за гр. Куклен се осъществява двупосочно в едното платно в посока Асеновград поради ремонтни дейности. Срок до 14.05.2018 г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.Ремонтни дейности: Път III-565: Движението по път III-565 Шишманци - Белозем в района на п.в. при АМ „Тракия\" се осъществява в една лента поради ремонтни дейности на надлеза. Движението в участъка се контролира от светофарна уредба. Срок до 26.04.2018 г.ОПУ-Разград:Временно са въведени следните ограничения за движение на МПС: Ремонтни дейности: няма.ОПУ-Русе:Временно са въведени следните ограничения за движение на МПС: Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно. Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г.Ремонтни дейности: няма.ОПУ-Силистра:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Ремонтни дейности:Път II-49: Движението по път II-49 Тутракан - Кубрат от км 89+100 до км 98+876 се осъществява в една лента съгласно поставената временна сигнализация поради частични ремонтни дейности на асфалтовата настилка. Срок до 31.05.2018 г.ОПУ-Сливен:Временно са въведени следните ограничения за движение на МПС: Път II-48: Движението по път ІІ-48 Омуртаг - Котел - Мокрен в района на с. Тича от км 24+500 до км 25+500 е ограничено за МПС над 12 т поради свличане на земни маси. Движението за МПС до 12 т се осъществява в една лента. Срок до 31.03.2018 г.Ремонтни дейности: няма.ОПУ-Смолян:Временно са въведени следните ограничения за движение на МПС: Път II-86: Движението по път ІІ-86 гр. Смолян - с. Средногорци при км 109+450 в района на разклона за с. Тикале е ограничено за всички МПС поради срутване на скална маса на пътното платно. Обходен маршрут: Смолян - Чокманово - Смилян - Рудозем - Средногорци и обратно. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.,Път ІІІ-8631: Движението по път ІІІ-8631 Момчиловци - Славейно - местност Момина вода от км 0+000 до км 5+993 е ограничено да се движат автомобилите с маса над 12 т. без ремаркета и полуремаркета, поради стеснен габарит. Движението в района се регулира с пътни знаци. Срок до 31.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.Ремонтни дейности: няма.Път ІІІ-8652: Движението по път ІІІ-8652 Бял извор - Изгрев - Неделино при км 16+395 се осъществява в една лента поради пропаднал банкет и подкопано платно за движение. Участъкът е сигнализиран с пътни знаци. Срок до 31.03.2018 г.ОПУ-София:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.03.2018 г. Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит. Срок до 30.09.2018 г.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Срок до 30.09.2018 г.Ремонтни дейности: няма.ОПУ-Стара Загора:Временно са въведени следните ограничения за движение на МПС: Път ІІІ-807: Движението по път III-807 гр. Чирпан - с. Върбица в участъка с. Скобелево - с. Зетьово е ограничено поради аварирал мост над река Марица при км 7+600. Обходни маршрути: - път ІІ-66 Поповица - Плодовитово - Първомай - Скобелево; - път ІІ-66 Чирпан - Плодовитово - Първомай - Скобелево; - Скобелево - Първомай - Плодовитово - път ІІ-66. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово. Ремонтни дейности: няма.ОПУ-Търговище:Временно са въведени следните ограничения за движение на МПС:Път II-48: Движението по път ІІ-48 Омуртаг - Котел - Мокрен в района на с. Тича от км 24+500 до км 25+500 е ограничено за МПС над 12 т поради свличане на земни маси. Движението за МПС до 12 т се осъществява в една лента. Срок до 31.03.2018 г.Път III-4009: Движението по път III-4009 Лиляк - Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 30.04.2018 г.Път III-4009: Движението по път III-4009 Лиляк - Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 30.04.2018 г.Ремонтни дейности: няма.ОПУ-Хасково:Временно са въведени следните ограничения за движение на МПС:Път III-597: Движение по път III-597 Ивайловград - Дъбовец - Малко градище - Лозен - Любимец при км 56+850 в гр. Любимец е ограничено за всички МПС поради закрит ж.п. прелез. Срок до 20.12.2018 г.Обходен маршрут: гр. Любимец - с. Сива река - с. Малко градище - гр. Ивайловград. Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.Ремонтни дейности: няма.ОПУ-Шумен:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение. Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Обходен маршрут: Шумен - Овчарово - Друмево. Срок до 21.05.2018 г.Ремонтни дейности: няма.ОПУ-Ямбол:Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Ремонтни дейности:Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.2. Опасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница\" и „Стражата\"; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски\"; път ІІІ-8611 Белица-Загражден, всички пътища на област Смолян; път II-55 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци. ", "date": "2018.03.20", "title": "Актуална пътна обстановка тази вечер"}
{"url": "http://www.cross.bg/chehiya-tass-novichok-1570598.html", "text": "/КРОСС/ Руският посланик в Прага е повикан в чешкото външно министерство във връзка с твърденията на Москва за възможен чешки произход на нервнопаралитичното вещество, използвано при покушението срещу Сергей Скрипал във Великобритания. Това съобщи днес в \"Туитър\" външнополитическото ведомство на Чехия, цитирано от Ройтерс и ТАСС.Утре посланикът Александър Змеевски ще трябва да разясни \"неверните твърдения на руската страна\", че е възможно веществото \"Новичок\" да идва от Чехия, се казва в съобщението, предаде ТАСС.На 17 март говорителката на министерството на външните работи на Русия Мария Захарова каза по руска телевизия, че \"най-вероятен източник на произхода\" на \"Новичок\" са страните, които през 90-те години са правели интензивни проучвания на резултатите от съветския проект \"Новичок\".По думите на Захарова тези страни са Великобритания, Словакия, Чехия и Швеция, а може би и САЩ. Впоследствие министрите на отбраната и на външните работи на Чехия Карла Шлехтова и Мартин Стропницки отхвърлиха като неверни и неподкрепени с доказателства думите на Захарова, припомниха информационните агенции.Руският посланик в Стокхолм Виктор Татаринцев е бил повикан днес в шведското външно министерство, където обясни, че Москва не приема обвиненията на Лондон за руско участие в покушението срещу бившия руски двоен агент Скрипал в английския град Солсбъри на 4 март, съобщи ТАСС. Татаринцев казал, че по данни на шведски медии и експерти в един институт в град Умео, Северна Швеция, се съхраняват образци от различни химически, бактериологични и радиоактивни вещества. ", "date": "2018.03.20", "title": "Руските посланици в Прага и Стокхолм са повикани от властите за \"случая Скрипал\""}
{"url": "http://www.cross.bg/tyrtziya-polozhenie-izvunrednoto-1570555.html", "text": "/КРОСС/ Постоянното удължаване на извънредното положение в Турция след опита за преврат в страната през 2016 е довело до дълбоки нарушения на правата на стотици хиляди хора. Такъв е изводът на доклад на ООН за ситуацията в южната ни съседка.Според документа престъпленията на властите в страната до края на 2017 са включвали убийства, мъчения и неоправдани задържания.В доклада се призовава извънредното положение в Турция да бъде прекратено и да се възстановят нормалните функции на институциите. ", "date": "2018.03.20", "title": "Извънредното положение в Турция довело до нарушаване на правата на стотици хиляди хора"}
{"url": "http://www.cross.bg/zaev-atina-zayavi-1570606.html", "text": "/КРОСС/ Македонският премиер Зоран Заев потвърди днес, че гръцкото проектопредложение по спора за името между Атина и Скопие е пристигнало и заяви, че македонското правителство е изпратило свое предложение в Атина, предава скопският телевизионен канал „МРТ\".Проектопредложението на Скопие, според думите на Заев, трябва да бъде инструмент, който да помогне, а не да навреди на подготовката на преговорите, които ще продължат на 30 март във Виена.„Не искам да навлизам в детайли. Министър Никола Димитров по-късно ще даде отговор на всички въпроси. Предложението пристигна, както и нашето е изпратено като версия\", заяви Заев пред журналистите.Що се отнася до посещението на гръцкия външен министър Никос Коцияс, той заяви, че става въпрос за обратна визита.", "date": "2018.03.20", "title": "Зоран Заев: И Македония изпрати проектоспоразумение в Атина"}
{"url": "http://www.cross.bg/pozdravi-chen-yn-pytin-1570597.html", "text": "/КРОСС/ Лидерът на Северна Корея Ким Чен-ун поздрави руския президент Владимир Путин за победата му на изборите за държавен глава. Това съобщи във вторник севернокорейската агенция ЦТАК, предава ТАСС.„Ким Чен-ун предаде сърдечни поздрави на руския президент Владимир Путин във връзка с неговата победа на изборите\", се казва в съобщението.„Вашето преизбиране на президентския пост е доказателство за значителната поддръжка и доверието на народа към вас\", е заявил Ким, според цитата на ЦТАК.", "date": "2018.03.20", "title": " Ким Чен-ун поздрави Владимир Путин за победата на президентските избори"}
{"url": "http://www.cross.bg/gradskiya-transport-firmi-1570595.html", "text": "/КРОСС/ 10 фирми участваха в обществената поръчка за изграждане на Електронна система за таксуване в градския транспорт на София. Тикет системата ще бъде свързана с метрото и ще обхване 1 300 превозни средства. В тях ще бъдат монтирани камери за видеонаблюдение за по-голяма сигурност при пътуването.Системата ще помогне за намаляване на гратисчиите в градския транспорт, посочи за \"Хоризонт\" Пламен Църноречки, ръководител на дирекция \"Маркетинг и стопанска дейност\" в Центъра за градска мобилност:\"Това ще даде повече удобства на пътниците.Ще може с един превозен документ да се ползва цялата градска мрежа на транспорта, включително и метрото, за което сега трябва да се купува отделно билет. Освен това, картите за пътуване ще могат да се зареждат и удобно от всяко място - от телефон, домашен компютър и няма да се налага хората да се редят на  опашка. Ще следим по-добре и работата на контрольорите\".", "date": "2018.03.20", "title": "За изграждането на електронна система за таксуване в градския транспорт на София се състезават 10 фирми"}
{"url": "http://www.cross.bg/pytin-trump-donald-1570594.html", "text": "/КРОСС/ Президентът на Съединените щати Доналд Тръмп проведе телефонен разговор с руския си колега Владимир Путин, съобщиха от NBC News, позовавайки се на служител в Белия дом.                                 Според канала разговорът се състоя във вторник, 20 март и целтата му е била Американският президент Доналд Тръмп да поздрави руския президент Владимир Путин за спечелването на изборите, а също така да поговорят и за ситуацията в Сирия и Украйна това съобщава сайта на Кремъл.Преди от Доналд Тръмп за спечелването на изборите.Ден преди това, представител на Белия дом каза, че не е планирано обаждане до Русия с поздравления за Путин. ", "date": "2018.03.20", "title": "Тръмп е провел телефонен разговор с Путин "}
{"url": "http://www.cross.bg/dynav-vlast-naselenieto-1570599.html", "text": "/КРОСС/ За сериозно повишение на нивото на Дунав се готвят пожарната и аварийните служби в Северна България, съобщиха от МВР.По данни на агенцията за проучване и поддържане на река Дунав, речният отток ще достигне 11 000 куб.метра в секунда, което налага обявяване на първа степен на готовност. През следващите дни се очакват валежи и водни количества над средните за годината. Възможно е и повишаване на нивата на големите притоци над „Железни врата\".Главна дирекция „Пожарна безопасност и защита на населението\" е в контакт с изпълнителната и местна власт, диспечерите на ВиК и електро дружествата. Съвместно с органите на местната власт ще се организира наблюдение на речното корито на р. Дунав, както и на критичните участъци.В готовност ще се приведат техниката и помощните средства за използване при наводнения.Местните медии ще се използват за осведомяване на населението. ", "date": "2018.03.20", "title": "Пожарната се готви за опасно повишаване на нивото на Дунав"}
{"url": "http://www.cross.bg/zhilishtna-razvalinite-sgrada-1570607.html", "text": "/КРОСС/ Един човек загина, четирима са ранени и още петима са блокирани под развалините на 5-етажна жилищна сграда в северния руски град Мурманск, която рухна днес при взрив, предаде ТАСС .Петимата са блокирани в жилище на третия етаж и с тях е установена връзка. Спасителни екипи сега се опитват внимателно да разчистят развалините, за да стигнат до тях. Съобщава се, че е възможно да има още двама затрупани.Според първоначални данни експлозията е причинена от битов газ, но още не ясно дали се е взривила газова бутилка или централната газоподаваща инсталация. Напълно сринати са третият, четвъртият и петият етажи. Пожар обаче не е избухнал. Създаден е оперативен щаб за справяне със ситуацията. Всички обитатели на блока са евакуирани.Жилищният блок е построен в началото на 1960-те години и в него живеят над 100 души. ", "date": "2018.03.20", "title": "Пет етажна жилищна сграда рухна при газов взрив в Мурманск, има загинал"}
{"url": "http://www.cross.bg/hilyadi-leva-levski-1570593.html", "text": "/КРОСС/ Голмайсторът на ЦСКА Фернандо Каранга бе наказан за един мач и глобен с 6 хиляди лева за действията си по време на вечното дерби с Левски. Това стана ясно след заседанието на Дисциплинарната комисия на БФС във вторник.Три хиляди лева е глобата на Каранга за жеста му с рязането на глави, а другата половина е за надуваемия член, на който бяха вързани шалове на Левски, с който ликуваше след победата над сините с негов гол. ", "date": "2018.03.20", "title": "Наказаха голмайстора на българското първенство за 1 мач и го глобиха с 6 хиляди лева"}
{"url": "http://www.cross.bg/remonti-putishtata-maznev-1570580.html", "text": "/КРОСС/ Повечето от пътищата у нас се изграждат според изискванията, но поддържащите ремонти не се изпълняват навреме и редовно.Това каза в ефира на Новините на NOVA инж. Мирослав Мазнев, изпълнителен директор на Камарата на строителите в България.„Ремонтите са хронично недофинансирана дейност\", каза още експертът.Според него приходите от тол системата, която предстои да бъде въведена у нас, ще помогнат за по-качествените ремонти по пътищата.„Това обаче ще има и друг ефект - поскъпване на продуктите\", коментира още инж. Мазнев. ", "date": "2018.03.20", "title": "Експерт: Пътищата ни са добри, но не се поддържат редовно"}
{"url": "http://www.cross.bg/izpit-zrelostnitzi-ezik-1570578.html", "text": "/КРОСС/ Общо 55 167 зрелостници са заявили желание за участие в държавния зрелостен изпит по български език и литература, а 44 850 - във втория задължителен изпит по предмет по избор. Матурите ще се състоят съответно на 21 и 23 май 2018 г., съобщи пресцентърът на Министерството на образованието и науката.И тази година най-много ученици - 13 820, са пожелали биология за втория си зрелостен изпит. Английски език са посочили 13 744 зрелостници, а география и икономика - 6904. За изпита по философия са подадени 3893 заявления. На матура по математика желаят да се явят 2479 зрелостници, а по история и цивилизация - 1305. Изпити по химия и физика се очаква да положат съответно 246 и 282 дванадесетокласници. Най-малко бъдещи абитуриенти са поискали да се явят на изпит по италиански език - 86.10 421 зрелостници са предпочели възможността в дипломите им да се впише средноаритметичната оценка от двата държавни изпита за придобиване на професионална квалификация вместо оценка от втора матура по общообразователен предмет.За трети зрелостен изпит по желание са кандидатствали 782 ученици. Изпитите по желание ще са в периода от 29 май до 1 юни по график, който ще бъде обявен допълнително. ", "date": "2018.03.20", "title": "Над 55 хил. зрелостници ще държат матура по български език"}
{"url": "http://www.cross.bg/rysiya-artemiev-razkri-1570581.html", "text": "/КРОСС/ Топката, която ще бъде използвана в първия мач на световното първенство по футбол в Русия и символично ще даде началото на шампионата, най-вероятно ще пътува първо до... космоса.Това разкри космонавтът Олег Артемиев, който ще се включи в следващата мисия на Русия извън орбита.\"Ще вземем с нас топка. Може би тази, с която ще бъде открит Мондиал 2018. После Антон Шкаплеров ще я върне на Земята\", разкри плановете Артемиев.Той заяви, че екипажът на космическата станция няма да пропусне мач и ще може да гледа всички срещи с помощта на американска система за пренасяне на телевизионен сигнал.Руските космонавти ще носят със себе си и още един от символите на първенството - малка фигурка на вълка Забивака - един от талисманите на Мондиала, който започва след точно 86 дена - на 14 юни. ", "date": "2018.03.20", "title": "Носят топката за световното в космоса"}
{"url": "http://www.cross.bg/otdeleniya-plan-bolnitzata-1570585.html", "text": "/КРОСС/ инистерството на здравеопазването представи на ръководството на УМБАЛСМ „Н. И. Пирогов\" плана за финансово оздравяване на лечебното заведение. Към изпълнението му ще се пристъпи в началото на м. Април, съобщиха от здравното ведомство.Планът ще действа през следващите три години и министерството ще наблюдава на месечна и тримесечна база изпълнението му.Оздравителният план не предвижда съкращения на медицински персонал и на специалисти по здравни грижи. Заложените в него мерки включват предимно оптимизиране на незаети бройки и структури с ниска степен на използваемост на леглата, както и елиминиране на дублиращи се дейности.Целта е да се постигне максимално ефективно използване на налични кадри, сграден фонд и апаратура.Предстои директорът на болницата да представи пред персонала новата структура и правилата за формиране на възнагражденията в лечебното заведение. Болницата разполага с необходимия брой лекари в спешните приемни кабинети и отделения, с което ще се гарантира непрекъснатото и своевременно обслужване на пациенти при спешни състояния. Специализантите в болницата също ще участват в работните графици под наблюдението на лекари със специалност. Част от лекарите ще работят в реновирания медицински център на болницата.С оздравителния план се предвижда и подобряване структурата на лабораторните звена, които ще бъдат обединени в общ лабораторен блок. Ще се обособи една обща клиника по хирургия с три отделения. Към момента в „Пирогов\" работят четири хирургични клиники. Ще се създаде една клиника по урология с три отделения, като в момента на територията на „Пирогов\" функционират четири урологични отделения. Предвижда се обособяване на клиника по неврохирургия с 5 отделения, като до този момент функционират 7 неврохирургични отделения. В оздравителния план са предвидени две клиники по ортопедия, при сега налични четири такива.Предстои да се доизгради и пусне в действие център за спешни съдови състояния със скенер и два ангиографа. Това ще подобри качеството на лечение на пациенти със сърдечно-съдови и мозъчно-съдови заболявания.Министерството на здравеопазването и НЗОК ще наблюдават и стриктното спазване на финансовата дисциплина от страна на УМБАЛСМ „Н. И. Пирогов\" при усвояване на средства за реализирана дейност по клинични пътеки и при спешни състояния.Като част от оздравителния план е изготвен график за разплащане на просрочените задължения, като мерките не предвиждат натрупване на нови просрочени задължения, а са насочени в посока намаляване размера на наличните към м. януари 2018 г. над 14 млн. лв. просрочия.Министерството на здравеопазването продължава работата си по изготвяне и изпълнение на оздравителни планове за лечебни заведения - търговски дружества с над 50% държавно участие. ", "date": "2018.03.20", "title": "Финансовото оздравяване на \"Пирогов\" започва през април, няма да има съкращения"}
{"url": "http://www.cross.bg/tyrtziya-polozhenie-pravata-1570579.html", "text": "/КРОСС/ Турция окачестви Върховния комисар по правата на човека към ООН Зейд Раад Хусейн като \"сътрудник на терористи\".Така Анкара изрази негодуванието си срещу доклад на ООН за извънредното положение, въведено в страната след опита за преврат през 2016 г., предаде Ройтерс.В огласения доклад се твърди, че Анкара нарушава правата на стотици хиляди свои граждани.Турското външно министерство обяви в изявление, че докладът съдържа необосновани твърдения, което, според ведомството, съответства на усилията за пропаганда на терористични организации.\"За съжаление, този човек, който оглавява международен орган с безспорно глобално значение, по време на своето ръководство е принизил въпросния орган на ООН до положение на сътрудник на терористични организации\", се посочва в огласената декларация на турското МВнР.В доклада на Службата на Върховния комисар по правата на човека на ООН (СВКПЧ) се отправя призив към Турция за слагане на край на извънредното положение, въведено след опита за преврат през 2016 г. В текста е посочено, че извънредното положение е довело до влошаване на ситуацията в сферата на правата и свободите в страната.Посочено е още, че има масови и сериозни нарушения на човешките права в Югоизточна Турция, където живеят много кюрди.Същевременно се признава правото на Турция да предприеме действия в отговор на преврата и на тероризма, но според заключенията в доклада предприетите стъпки са прекомерни и подкопават върховенството на закона. ", "date": "2018.03.20", "title": "Анкара нарече върховен комисар ”сътрудник на терористи”"}
{"url": "http://www.cross.bg/sgradi-dostupnost-vsichki-1570587.html", "text": "/КРОСС/ Комисията за защита от дискриминация започва проверки на обществени сгради за достъпа, който предлагат на хора с увреждания. Ще бъдат обследвани както държавни и общински институции, така и банки, болници, училища, театри и кина. Целта е да се установят пропуските в достъпността за хора с увреждания и да се отличат тези от сградите, при които такива пропуски няма.Проверката на обществени сгради е част от националната кампания „Достъпна България,\" обясни председателят на комисията Ана Джумалиева. При констатиран проблем комисията може да налага глоби от 250 лева до 20 000 - при повторно нарушение.„Нашата идея на безсрочната ни кампания е да правим обследване, проверка в цялата държава, да проверим всички сгради на държавни институции, на местната власт, болници, училища, банки и местата, където хората могат и да се забавляват и да си почиват, например кина, театри\", каза Джумалиева.Първата сграда, която получи сертификат за достъпност, е Националният дворец на културата. Към момента тя е отлично адаптирана към съвременните изисквания за достъпност, посочи Борислав Велков, председател на Съвета на директорите на НДК:„Ние нарекохме достъпна среда за всички, защото тя наистина трябва да бъде за всички. Тук не говорим само за физическа достъпност, ние не трябва да си позволяваме  на хората да им минава през мисълта, че няма да отиде на дадено събитие, защото не може да стигне до там. Ако ние позволим такива мисли, значи не сме свършили никаква работа\".Днес между Комисията за защита от дискриминация и Националния дворец на културата бе подписан и меморандум за сътрудничество. ", "date": "2018.03.20", "title": "Започват проверки на сгради за достъпа, който предлагат на хора с увреждания"}
{"url": "http://www.cross.bg/okruzhnata-deloto-prokyratyra-1570570.html", "text": "/КРОСС/ Окръжната прокуратура във Варна обжалва решението на Окръжния съд, с което беше отменено постановлението за прекратяване на производството за наводнението в кв. \"Аспарухово\".Протестът е внесен в Апелативния съд.Поради липса на престъпно деяние, довело до трагичния инцидент от 19 юни 2014 година, досъдебното производство, което се водеше от Окръжната прокуратура във Варна, беше прекратено.Състав от Окръжния съд във Варна обаче отнеми постановлението за прекратяване на разследването на 9 март тази година. Мотивите - съдът възприел фактическата обстановка в постановлението и направил изводи за допуснати процесуални нарушения, въпреки което от прокуратурата свалят производството. Според наблюдаващия делото прокурор това е неправилно, незаконосъобразно и немотивирано.В определението се сочи, че прокуратурата е допуснала частично селектирано кредитиране на части от отделните експертни заключения по делото и за това е следвало да се назначи допълнителна или повторна експертиза. Съдебната практика, включително и на Варненския окръжен съд, изобилства от примери за кредитирани частично или в отделни изводи на експертни заключения. Това не само не е недопустимо, а е и задължение на съда и органите на досъдебното производство. Прокуратурата се е аргументирала при прекратяване на производството за наводнението в кв. \"Аспарухово\" защо не възприема една или друга част от заключенията на вещите лица, дали становищата по делото. При наличието на противоречиви източници на доказателствената информация - за количеството на падналите валежи и др., Окръжната прокуратура във Варна е направила анализ и съпоставка помежду им, като е изложила логични правни съображения.С настоящия протест прокуратурата отново се опитва да прекрати окончателно случая. Шест са пунктовете, по които Окръжната прокуратура е посочила несъгласието си със съдебния акт. Обвинението също смята определението на съда като немотивирано. Съдът е следвало да даде задължителни указания при връщане на делото на прокурора за правилното прилагане на материалния и процесуалния закон.В протеста си Окръжната прокуратура припомня, че наследниците на загиналите 13 души в наводнението, както и техните повереници не са направили възражения за нарушени процесуални права, не са искали извършване на допълнителни процесуално-следствени действия при предявяване на материалите, за да е вярно твърдението на съда, че са им били накърнени правата.В протеста се иска атакуваното определение от 9 март тази година на Варненския окръжен съд да бъде отменено от Апелативния съд и да бъде потвърдено постановлението за прекратяване на делото за наводнението в \"Аспарухово\".  ", "date": "2018.03.20", "title": "Прокуратурата във Варна иска да се отърве на производството за \"Аспарухово\""}
{"url": "http://www.cross.bg/radev-politzaii-dezhyren-1570568.html", "text": "/КРОСС/ \"Няма как на всяка дупка да има полицай. Но навсякъде ще дадем предписания. Там, където полицията види, че има нарушена пътна обстановка и проблеми с настилката, ние ще сигнализираме\". Това увери вътрешният министър Валентин Радев.Той съобщи, че е разговарял с колегата си по регионалното развитие Николай Нанков по въпроса за дупките по пътищата.В сряда Радев се срещна с кметовете и на населените места в Плевенска област, както и с ръководството на местната полиция. Една от темите е била искането на общините за дежурен полицай 24 часа в денонощието.\"Ние не можем да сложим дежурен навсякъде. Професионалното ръководство е направило карта. Ще има разположени мобилни екипи\", уточни той. И увери, че районите, в които няма дежурен инспектор, ще имат достъп до полицейска услуга по всяко време.На срещата е била обсъдена и ситуацията с камерите по пътищата.\"Моят акцент беше събираемостта на глобите. Хората трябва да знаят, че рано или късно законът ще ги настигне. Ние и досега с наличните камери успявахме да установяваме нарушенията\", поясни Радев.Той коментира и казуса с частните охранителни фирми в малките населени места: \"Всички критикуват МВР, но искат полиция. Това не е лоша практика. Нека е ясно едно - частните охранители само ще помагат, а полицията ще върши работата\".Предстои във вторник Радев да се срещне и с представители на ловешките власти. ", "date": "2018.03.20", "title": "Вътрешният министър: Няма как на всяка дупка да сложим полицай"}
{"url": "http://www.cross.bg/dylovo-obshtina-ptitzite-1570571.html", "text": "/КРОСС/ 20 измръзнали щъркели са приютени днес на топло до парното в гаража на Община Дулово, а в много много населени места на общината жителите спасяват измръзналите птици. Собственици на кооперации и частни фирми излизат на полето и хвърлят храна в нивите си.Ловните дружинки по места са ангажирани да обхождат землищата за бедстващи птици.Община Дулово ангажирани служители, които да правят оглед край пътищата. Има готовност за закупуване на риба за изхранването на птиците.\"Стотици са щъркелите по полетата на територията на община Дулово\", заяви пред Радио Шумен кметът д-р Юксел Ахмед. \"Отлитането им е невъзможно, крилете им са замръзнали\", добави градоначалникът, обяснявайки защо хората трябва да помогнат на птиците.  ", "date": "2018.03.20", "title": "Дулово обяви спасителна акция за бедстващи щъркели"}
{"url": "http://www.cross.bg/petrol-iran-dolara-1570572.html", "text": "/КРОСС/ Петролът поскъпва към най-високите си нива за настоящия месец на фона на геополитическо напрежение в Близкия Изток и вероятността за по-нататъшно намаляване на добивите във Венецуела.Априлските фючърси на американския лек суров петрол нарастват във вторник с 1,34% към 62,90 долара за барел след вчерашно понижение с 0,4%. В същото време фючърсите на петрола сорт брент с доставка през май поскъпват с 1,38% към 66,97 долара, достигайки най-високо ниво от края на месец февруари.Подкрепа за днешният добър ръст на петролните цени оказва засилващото се геополитическо напрежение в Близкия Изток и по-специално това по оста Саудитска Арабия - Иран.В понеделник Саудитска Арабия определи ядрената сделка между Иран и световните сили, постигната през 2015-а година, като \"дефектно споразумение\". Трябва да се има предвид, че в края на предходната работна седмица той дори заплаши, че Саудитска Арабия може да започне да разработва свое собствено ядрено оръжие, ако и Иран продължава със своите разработки. Тази заплаха предизвика солиден ръст на цените на петролните фючърси в петък с между 1,7% и 1,9%.Всички тези изказвания са факт в навечерието на визитата на саудитския принц Мохамед бин Салман в САЩ и преди неговата среща с американския президент Доналд Тръмп. Трябва да се има предвид, че и двамата лидери са изключително критични по отношение на Иран.От своя страна Тръмп заплаши неотдавна да изтегли Съединените щати от ядреното споразумение между Техеран и шестте световни сили. Това беше изтълкувано като знак за евентуалното налагане на нови санкции, които биха могли да навредят на петролната индустрия на Иран.В същото време инвеститорите на пазарите на суровини продължават да следят внимателно намаляващите петролни добиви във Венецуела, което е допълнителен фактор в подкрепа на растящите цени на черното злато. Само в рамките на февруари производството на петрол в латиноамериканката страна се е свил с повече от 500 хил. барела на ден спрямо година по-рано, показваха последни данни на Международната агенция по енергетика (MAE). Спадът се дължи на все по-задълбочаващата се икономическа криза в страната, като МАЕ предупреди, че Венецуела е \"уязвима към още по-ускорен намаляване\" на добивите, което може да доведе до дефицит на световните петролни пазари.Въпреки днешното възходящото движение на петролните фючърси, инвеститорите са в напрегнато очакване на редовните ежеседмични данни за складовите запаси на ценната енергийна суровина в САЩ. Трябва да се има предвид, че по-високите цени в резултат на споразумението между ОПЕК, Русия и други техни съюзници за ограничаване на производството допринесоха за силен ръст на добивите както в САЩ, така и в Канада и Бразилия. Именно увеличаването на производството и най-вече това на шистов петрол в САЩ ограничи през последните месеци растежа на цените.Трябва да се има предвид, че апетитът за американски суров петрол представлява проблем за страните - членки на ОПЕК, тъй като увеличаващите се отстъпки за петрола, добиван в САЩ спрямо петрола сорт брент, го прави по-привлекателен за чуждестранните петролни рафинерии. В същото време цената на петрола сорт брент се използва като еталон за няколко страни от Близкия изток и за други глобални производители, които ги прави по-малко конкурентоспособни.Агенция Ройтерс цитира Мат Стенли от петролната брокерска компания Freight Investor Services International: \"Цените на суровия петрол сорт брент през 2017-а година възлизаха средно на 3,36 долара за барел над тези на американския лек суров петрол в сравнение с ценова разлика от едва 0,40 долара за барел през 2016-а година. Това осигурява сериозен стимул за по-голям износ на суров петрол, добиван в САЩ\". ", "date": "2018.03.20", "title": "Петролът се търгува в най-високи нива за март"}
{"url": "http://www.cross.bg/ychilishte-strelba-oruzhie-1570573.html", "text": "/КРОСС/ Стрелба в училище в американския щат Мериленд, съобщава Фокс нюз.Районът около училището Great Mills е отцепен.По предварителна информация при нападението има много пострадали.Училището се намира на около 100 километра югоизточно от столицата Вашингтон.Преди около месец 17 души загинаха при стрелба в училище в щата Флорида. Нападението провокира национален дебат за притежанието на оръжие. Щатът прие мерки за ограничаване на достъпа до оръжие.   ", "date": "2018.03.20", "title": "Множество пострадали при стрелба в американско училище"}
{"url": "http://www.cross.bg/obshtina-nego-naseleni-1570574.html", "text": "/КРОСС/ Авария остави 15 населени места в област Разград без ток, като се позова на информация от областната администрация след заседание на Оперативния щаб за бедствия и аварии. На него щабът е взел решение за прочистване на падналите дървета и клони от пътищата, които затрудняват снегопочистващата техника.Предиобед без електричество са били 8 села в община Самуил, 3 - в община Исперих и 4 - в община Лозница.Най-сериозна е аварията при далекопровода край Ножарево, който е повреден поради паднали върху него дървета. Очаква се до довечера проблемът да бъде отстранен.Заради липса на отопление не се провеждат занятия в училището в село Ясеновец, съобщи Регионалният инспекторат по образованието. С намалени часове са били и учениците в Дянково и в Кубрат.За последното денонощие в Центъра за Спешна медицинска помощ екипите са приели 30 сигнала, като всички са обслужени без забавяне, посочват още от областната администрация. ", "date": "2018.03.20", "title": "Авария остави без ток 15 населени места в област Разград"}
{"url": "http://www.cross.bg/shtastieto-ideyata-shtastie-1570582.html", "text": "/КРОСС/ През 2012 г. Общото събрание на ООН възстанови 20 март и от тогава днешния ден се празнува като международен ден на щастието, съобщава Ройтерс.Целта на Международния ден на щастието е чрез семинари, образователни работилници и други срещи да се покажат предимствата на щастието. Първоначално идеята идва от Хималаите, т.е от кралство Бутан, където е и люлката на много глобални духовни движения.През 1970 г. се появява идеята и за нова \"мярка за национално благополучие\", която не се измерва според материалното богатство, а според чувството за щастие при хората, известно още като \"бруто национално щастие\".Днешният ден трябва да ни припомня, че щастието никога не произтича от материалните блага, мощ или известност, а от семейството, приятелите и емоционалната пълнотта. ", "date": "2018.03.20", "title": "Днес е международният ден на щастието"}
{"url": "http://www.cross.bg/protzedyri-zanchev-kompanii-1570589.html", "text": "/КРОСС/ Няма да допуснем през медиите да се печелят процедури в БДЖ или в друго държавно дружество. Това заяви заместник-министърът на транспорта, информационните технологии и съобщенията Велик Занчев, във връзка с публични изявления от частни компании, участници в процедури за ремонти на локомотиви.„За да тръгват влаковете навреме, трябва да има изрядни локомотиви и вагони.Искам да си дадем ясна сметка, че БДЖ е националният жп превозвач, той е институция. Не може да се плюе, без да има доказателства. Не трябва частни компании, които се борят за работа на жп пазара, през медиен натиск да се опитват да излязат напред по един или друг начин. Може би тези дружества целят БДЖ да тръгне в друга посока\", каза още заместник-министър Занчев.Той допълни, че на „Холдинг БДЖ\" ЕАД му е необходима компания, която предлага най-добри условия като качество и бързина на изпълнение на услугата. Заместник-министърът подчерта, че в процедурите могат да участват компании от целия Европейски съюз. „За конкретната поръчка, за която се говори министър Ивайло Московски разпореди проверка, която е с кратък срок.Ако тя установи каквито и да било нарушения, свързани с нея, процедурата ще бъде мигновено прекратена и длъжностните лица, които са си го позволили, ще бъдат строго наказани. Това е свада между три търговски дружества, които са частни. Те имат пълната възможност да участват във всички процедури в БДЖ\", каза още той.„Въпросът е кой е по-конкурентоспособен и кой ще даде най-добра цена и качество. Има си процедура и в нейните рамки могат да се решат всички спорове. Държим да има състезателна процедура и да участват повече компании\", коментира Занчев.Според него основната причина за тези атаки e това, че ръководството на БДЖ е успяло да спаси дружеството от фалит. Предстои да бъдат погасени дълговете, натрупани преди 2009 г., подготвя се процедура за нов подвижен състав, текат процедури за ремонт, допълни още Занчев.", "date": "2018.03.20", "title": "Заместник-министър Велик Занчев: Няма да допуснем през медиите да се печелят процедури в държавни дружества"}
{"url": "http://www.cross.bg/zanchev-dryzhestvoto-kompanii-1570575.html", "text": "/КРОСС/ Това ръководство спаси БДЖ от фалит. Това заяви заместник транспортният министър Велик Занчев като отговор на критиките, че дружеството се източва. Няколко компании алармираха за това по-рано днес.От известно време имало атаки срещу дружеството, обясни Занчев.\"БДЖ е националният превозвач, то е институция\", категоричен бе зам.-министърът. По думите му не може да се плюе, без да има основания. Той увери, че поръчките в БДЖ са абсолютно прозрачни. Ако проверката на министър Ивайло Московски докаже някакви нарушения, поръчката ще бъде спряна.Вътрешна свада между частни дружества стои зад днешната атака към железниците. Не може през медиите да се печелят поръчки, атакува Занчев.Всички компании можели да участват с поръчките на БДЖ, включително и компании от ЕС. Важното било кой ще предложи добра цена и качество на услугата. \"Не може да играем мач извън терена, на който е публиката\", каза заместник-транспортният министър. Политическото ръководство на Министерство на транспорта искали всичко да е прозрачно и да има конкурсно начало.Атаките сега били заради това, че железницата е спасена и предстои да се погасят задълженията на дружеството. Успехите в БДЖ, по думите му, се дължат на \"силата, която в момента управлява държавата\".Непочтена атака към националния превозвач видя и Веселин Василев, изпълнителен директор на ИА \"Железопътна администрация\". Той видя атака и лично срещу него. Василев имал неприятно чувство от медийните нападки към него и от това,че неговата позиция не е търсена.Фирмите, атакували днес БДЖ, искали да провалят обществената поръчка.  ", "date": "2018.03.20", "title": "Занчев: Това ръководство спаси БДЖ от фалит"}
{"url": "http://www.cross.bg/kodzias-makedoniya-skopie-1570586.html", "text": "/КРОСС/ Министърът на външните работи на Гърция Никос Кодзиас е разкрил съдържанието на предложението, което е отправил в Скопие за разрешаване на спора за името. Това се е случило в кулоарите на срещата на външните министри на страните-членки на ЕС в Брюксел.Той е заявил, че проектопредложението е в ръцете на македонското правителство, като е добавил, че предпочитаното от Атина име на бившата югорепублика е „Горна Македония\", пише електронното издание на гръцкия вестник Protothema.„Съставихме текст, който представлява цялостната ни позиция за разрешаване на всички проблеми, които имаме с БЮРМ (Бивша югославска република Македония), както и дневен ред за бъдещото ни сътрудничество, което ще бъде от полза и за двете страни. Изпратих предложението в Скопие преди няколко дни\", е заявил Кодзиас, предава \"Фокус\".В документа се съдържат пет приемливи варианта за новото име на бившата югорепублика, като Атина има предпочитания към „Горна Македония\", като са включени и „червени линии\".Гръцкото издание припомня, че ръководителят на гръцката дипломация трябва да се срещне с македонския си колега Никола Димитров в Скопие в четвъртък и се очаква резултатите от преговорите да бъдат решаващи за бъдещото развитие на разговорите между двете страни и за това дали е възможно да бъде намерено решение на спора за името. Освен с Димитров, Кодзиас ще се срещне и с лидерите на опозиционната македонска партия ВМРО-ДПМНЕ. ", "date": "2018.03.20", "title": "Никос Кодзиас: \"Горна Македония\" е предпочитаното име от гърците"}
{"url": "http://www.cross.bg/vratza-kamion-dzhip-1570576.html", "text": "/КРОСС/ Турски камион размаза джип \"Тойота\" в катастрофа край Враца. Инцидентът стана на метри от бензиностанция на оряховското шосе на влизане в града, след 13,00 часа, съобщава Bulnews.Сред пострадалите са шофьорът на джипа и дете, което е пътувало в колата.Тежкият камион „Форд\" с турска регистрация отивал към Враца, когато внезапно направил забранен обратен завой. В този момент обаче е бил изпреварван от джип „Тойота\" с врачанска регистрация. Тойотата се забива странично в резервоара на камиона, който я влачи няколко метра. За късмет горивото не се възпламенило от удара.Ранените са закарани във врачанската болница. Момчето е с рани по главата от удара в предното стъкло. То и шофьорът са без опасност за живота.Заради разлятото гориво на пътното платно, беше повикан екип на пожарната, който след като установи, че няма конкретна заплаха от взрив, си тръгна.Тепърва екип от областно пътно управление във Враца ще трябва да обезопаси района, тъй като разлятото гориво може да създаде предпоставка за нова катастрофа. След като превозните средства бяха преместени на безопасно разстояние, трафикът беше възобновен. ", "date": "2018.03.20", "title": "Турски камион размаза джип, сред пострадалите има и дете"}
{"url": "http://www.cross.bg/rysiya-nato-bulgariya-1570577.html", "text": "/КРОСС/ В интервю, осъществено по скайп в предаването „Свободна зона с Георги Коритаров\", бившият директор на Руският институт за стратегически изследвания Леонид Решетников, който стана известен в България с разкритието за среща между него и лидерката на БСП Корнелия Нинова преди българските президентски избори, казва, че след като България е член на НАТО и ЕС, тя не е съюзник на Русия.Според Решетников, която и партия да дойде на власт в България, тя ще трябва да се съобразява с това свое членство в евроструктурите. За нас е много негативно това, че и други държави в Европа искат да се присъединят към НАТО и ЕС, казва още Решетников.- Добро утро!- Искам да кажа, че сега има много ентусиазъм. Ние вярваме, че този мандат ще бъде един от най-важните мандати на нашият президент за целия му живот в политиката. Ние дойдохме до един важен момент от развитието на Русия, много решаващ момент, от сега трябва да тръгне с много сериозни извинения във вътрешната политика. Затова той получи толкова много гласове, защото ние разбирахме, че всичко това беше една подготовка. Тези 15-16-17 години, след разпада на Съветския съюз, са една подготовка, за да минем към новата основа на нашето движение напред. И това очакваме от нашия национален лидер Путин. За тези години той не само стана президент, той стана национален лидер на Русия и тези избори това потвърдиха.- Още преди една година когато аз говорих с нашия президент той ми каза същото, ако не изведем Русия на нов път на развитие, на нашия исторически път на развитие, защото съветската система, след това 10 години либерална система, те не са естествени за Русия. Русия е една голяма цивилизация, голяма държава, която има свой път. Той е нито класически капиталистически, нито съветски социалистически. Затова ние очакваме да започнат реформи първо в структурните неща, в управлението, в икономиката и в нашата информационна политика.- Разбирам, не е периода на Керенски, той беше само 8 месеца. Историческият път - ние над 1000 години се развивахме по пътя на руската имперска държава. Не сме империалистическа, както е писал другаря Ленин. В смисъл на имперска, е че една голяма държава, една цивилизация, която обединява много народи и трябва да формира такова съзнание на нашите граждани, като една единна голяма цивилизация, Това е имперски път, не е път навън, а имперски в смисъла навътре. Да се обедним в една държава, в един народ, със запазени етнически разлики.- Един лидер, знаете това е традиционен руски патриотизъм, нация, която иска баща. Но не искаме тирания и диктатура, както сме имали едно време, а искаме все пак един правител. Това е по-сериозно, отколкото дори се нагледахме на тези избори - освен Путин всичко останало приличаше на несериозни работи. Бихме искали изборите да бъдат по друг начин, не се сещам за българската дума - професионално съсловие?- Нещо такова, професионално съсловие, има съсловие на интелигенти, съсловие на селяни и т.н.- Може би не толкова грубо, но в смисъл да заличим тези изкуствени неща които бяха натрапени на Русия в Съветския съюз. Това е много изкуствено, те са били натрапени с кръв, със страданието на нашите хора, милиони хора са загинали -селяни, работници, казаци, военни. Ние бихме искали това да не се повтаря никога, защото нашият народ няма да издържи още веднъж такова нещо. Искаме да се откажем от тези методи, от тази система. Ние не казваме, че всички ние, които живяхме в съветския период сме престъпници и т.н.. ние казваме, че тази система е много погрешна и не може да живее дълго, не допринася с нищо за нашата страна, да стане привлекателна за целия свят.- Вижте какво, политиката на нашият президент е да не притиска други държави, които избират този или онзи път, но за нас е много негативно, ако някоя държава влиза в НАТО. Ние имаме чувство че вървим към много остри отношения между колективния Запад и Русия. Много политици и политолози в Русия говорят за реална угроза на войната. Така се говори и много от хората така мислят, затова когато някоя страна влиза в НАТО за нас е негативно. Въобще не разбирам защо всички страни трябва да влизат в НАТО?- В Европа останаха Македония и Сърбия, Австрия, Швейцария и Финландия.- Сигурно ще намерят компромис, защото САЩ и Европа са заинтересовани Македония да влезе в НАТО и на Гърция ще бъде оказан силен натиск. И искам да кажа, че ние признахме по молба на България, още на президента Желев тогава, се призна Македония, и това название въобще, и не виждаме проблем в това, но проблемът е в Гърция. Мисля че САЩ ще окажат голям натиск и въпросът ще се реши.\"- Аз не бих казал, че има някаква особена политика на сближаване. Има тактически различни варианти, когато ние с Турция излизаме заедно, но истинска политика на сближаване няма, защото Турция е голяма държава със свои интереси. Тези интереси не толкова рядко не съвпадат с руските интереси, затова тук повечето политолози и аналитици не вярват в някакво тясно сътрудничество с на Турция с Русия, макар че казвам, че по някои тактически въпроси ние можем да си сътрудничим. Но Турция да излезе от НАТО - малко вероятно е, макар че Ердоган ще играе тази карта като натиск на САЩ, на Европа и може да доведе до ръба тази ситуация, но няма да излезе. Аз мисля че няма.- На нашите избори комунистите получиха 12%,. Страшно поражение и това почти точно отразява влиянието на комунистите в нашата страна. На нас не ни харесва, че русофили трябва да бъдат само съветофили. Това не е ясно - Съветски съюз вече няма 30 години.\"- Русофилството, това не е политическо чувство. Това е чувство свързано с културата, с езика, с традицията, с вярата, това е съвсем друго. Не ни харесва политизирането на русофилството. Русофил може да бъде всеки, който обича руската култура, руската традиция, руския език, който обича руснака, неговите позитивни страни и неговия образ. Като мене - аз обичам българина защото той е българин, той обича своя език, своята вяра, своята традиция, затова обичам, не заради политическите възгледи.- Вижте сега за „Атака\" аз похвалих Волен Сидеров, защото той реагира като човек, обиден за Русия, дал шамар на другия човек, който е говорил глупости. Аз знам в „Атака\"и други хора, като Станислав Станилов, които искрено обичат Русия и не е заради политически възгледи, а заради това че знае руска история, руски език и руска култура. И все пак мислим че русофил може да бъде всеки човек от всякаква партия. Бихме искали да изведем русофилството в България извън политическата сфера. Да не се бият - русофили с кого трябва да се бият? С българофили? Мислим че русофилът трябва да бъде българофил. Затова тази организация, това чувство бихме искали да не бъде свързано с политическите сили.- Вижте какво, България е член на НАТО и на ЕС. Тя не е наш съюзник, и каквото и правителство да дойде на власт - социалисти, или ГЕРБ или Атака те не могат да излязат от тези рамки. Те правят това, което е възможно в рамките на НАТО и на ЕС. Мислим че Бойко Борисов прави всичко възможно в тези рамки. Да не си правим илюзии, че ако дойде друго правителство, например социалистическата партия, и тя ще промени всичко и ще имаме супер отношения между България и Русия. Не е възможно докато България е член на НАТО и член на ЕС. Възможен е например унгарския пример, първо унгарците не ни критикуват по повод и без повод и имаме добра атмосфера, и другото което е възможно да развиваме икономически отношения.Където трябва Орбан да издържа, той издържа, където не трябва не издържа, защото е член на НАТО. Ето такива отношения трябва да бъдат. Трябва само едно - да избягваме негативна атмосфера в хуманитарната и информационната политика. Това трябва да избягваме. Иначе можем да работим с България като член на НАТО, като съюзник на САЩ, които сега атакуват Русия по всички фронтове, но можем да работим. И тук казвам на нашите политици да не правим илюзии, че ще дойде дори нашия приятел, моя приятел, Волен Сидеров да дойде на власт, и той като представител на правителство в НАТО и той ще има големи ограничения.- Ние не се занимаваме с тези неща в нито една държава. Няма никакви доказателства, дори в САЩ. Знаете една шега има при нас от преди избори - „Казват избрахме президент на САЩ, сега ще изберем нашия президент\". Ние това не правим и това се вижда, Волен Сидеров колко вече говори за Русия и много смело говори за Русия. Той не се движи в този смисъл, в който вие задавате въпроса, защото не е имал тази поддръжка, която казват за него - пари, логистика и т.н. Не се намесваме, повярвайте ние сега не сме империалисти във външния свят, а само във вътрешния имперци, не сме империалисти.- И аз благодаря и всичко добро на всички български зрители и слушатели желая!\n\t\t\t\t\t", "date": "2018.03.20", "title": "Леонид Решетников за изборите в Русия "}
{"url": "http://www.cross.bg/bulgariya-yuzhen-potok-1570596.html", "text": "/КРОСС/ \"Булгартрансгаз\" обяви преди минути, че купува активите и земите на \"Южен поток България\" за 13 187 688 лв.  Това става ясно от решение за класиране на единствения участник в обществена поръчка - \"Южен поток България\", която е по процедура договаряне без предварително обявление.Обществената поръчка бе обявена на 6 март и приключва на 20 март с решение за подписване на договор за покупка на активите на компанията, която щеше да е собственик на газопровода \"Южен поток\" на територията на България. В нея 50% бяха собственост на БЕХ, а 50%  - на \"Газпром\".До поръчката се стигна след писмо от министъра на енергетиката Теменужка Петкова от 26 януари 2018 г. до \"Булгартрансгаз\", по повод постъпила информация, че акционерите в \"Южен поток България\"  са приели решение за прекратяване на дейностите по проекта и са дали мандат на директорите на съвместното дружество да продадат активите на компанията \"Южен поток България\".Шефът на БЕХ Петьо Иванов пък е изразил становище, че е целесъобразно активите на \"Южен поток България\"  да бъдат запазени в рамките на групата БЕХ и да бъдат използвани за други проекти,  които ще бъдат реализирани от \"Булгартрансгаз\".Активите интелектуална собственост включват доклад за Оценка на въздействието върху околната среда, подробен устройствен план - парцеларен план и план за застрояване, технически проекти, геотехнически, геоложки и археологически проучвания, учредено право на строеж .Придобива се право на собственост върху 28 поземлени имоти, собственост на \"Южен поток България\" и придобиване на право на строеж върху 5 имота, учредено в полза на \"Южен поток България\". ", "date": "2018.03.20", "title": "\"Булгартрансгаз\" купува активите на \"Южен поток България\" за 13 135 815 лв."}
{"url": "http://www.cross.bg/onlaiin-yslygi-filmi-1570569.html", "text": "/КРОСС/ От 1 април ползваме свободно абонаментите си за онлайн спортни предавания, филми и музика, докато пътуваме в ЕС.„От 1 април 2018 г. влиза в сила европейски регламент, който ще ни позволи да ползваме абонаментите си, закупени у дома, за онлайн услуги като спортни предавания, филми, електронни книги, музика докато пътуваме в други държави от ЕС. Като докладчик по Регламента от групата на ЕНП в Комисията по вътрешен пазар, работих за отпадането на още една бариера в дигитална Европа.\"Това заяви българският евродепутат от ГЕРБ/ЕНП Ева Майдел по време на специално събитие в Европейския парламент, посветено на влизането в сила на регламента за преносимост на онлайн съдържание.В присъствието на зам.- председателя на ЕК за Единия Цифров Пазар Андрус Ансип, българският евродепутат допълни, че регламентът е пореден пример за проблем, който може да се реши най-добре на европейско ниво и който носи директни ползи за гражданите.„Европа не може да е лек за всичките ни проблеми, защото някои от тях се решават на местно или национално ниво. Но има много сектори, в които има полза да правим политики на европейско ниво, и дигитализацията е един от тях.\"Понастоящем достъпът до онлайн услуги като Amazon, Spotify, Netflix, HBO и др., често бива прекъсван при пътуване в рамките на ЕС заради геоблокиране и предпазване на авторските права.„При положение, че хората и стоките се движат свободно в Европа, не е логично закупени от тях легално услуги да не могат. Погрижили сме се авторските права на създателите да бъдат защитени.\" допълни Майдел.Регламентът за трансграничната преносимост на услугите за онлайн съдържание е част от Стратегията за единен цифров пазар на Европейската комисия, която има за цел да премахне бариерите пред разпространението на цифрови услуги в ЕС, да насърчи иновациите в дигиталния сектор, да улесни малкия и среден бизнес и да създаде благоприятна среда за развитие на стартиращи компании в Европа. ", "date": "2018.03.20", "title": "Ползваме в ЕС абонаментите си за онлайн филми, музика"}
{"url": "http://www.cross.bg/diplomati-ryski-izgonenite-1570562.html", "text": "/КРОСС/ Изгонените от руското посолство дипломати започнаха да напускат дипломатическата сграда със семействата и багажа си, видяха репортери.Великобритания взе решение за изгонването на 23 руски дипломати заради атаката с нервно-паралитично вещество срещу бивш руски шпионин и дъщеря му, извършена в град Солсбъри на 4 март.Русия гони британски дипломати и закрива консулството имНякои от заминаващите си руснаци носеха специални пособия за пренос на домашни любимци, когато се отправиха към трите коли, пет малки и два по-големи микробуса, които чакаха.Хората, стоящи извън посолството, им махаха, докато превозните средства, носещи дипломатически номера тръгваха.Семейства бяха  видени да махат за довиждане през прозорците микробусите, докато децата правеха снимки с мобилните си телефони. ", "date": "2018.03.20", "title": "Изгонените руски дипломати напускат Лондон"}
{"url": "http://www.cross.bg/pravitelstvo-pelegrini-kiska-1570564.html", "text": "/КРОСС/ Президентът на Словакия Андрей Киска отказа днес да одобри новото правителство, предложено му от временния премиер Петер Пелегрини, чийто предшественик на поста се оттегли след скандал с убийството на разследващ журналист, съобщи АФП.„Казах му, че няма да назнача състава на кабинета, предложен от него\", заяви Киска през журналисти. Той добави, че е дал срок на Пелегрини до петък да предложи нов състав на правителството.„Той трябва да убеди (хората), че новото правителство ще направи промените, които се очакват. Той трябва да формира стабилно правителство, чийто състав, особено на вътрешното министерство, ще е способен да успокои напрежението в нашето общество\", добави Киска, цитиран от Ройтерс.Роберт Фицо подаде оставка миналата седмица след масови протести, предизвикани от убийството на журналиста Ян Куциак и годеницата му в края на февруари. Исканията на демонстрациите бяха за обективно разследване и назначаване на партийно необвързана личност за вътрешен министър.Пелегрини бе вицепремиер в правителството на Фицо, като има подкрепата на същата трипартийна управляваща коалиция, която включва тяхната „Смер\", партията „Мост-Хид\" на унгарското малцинство и Словашката национална партия. ", "date": "2018.03.20", "title": "Президентът на Словакия отказа да одобри новото правителство"}
{"url": "http://www.cross.bg/voiina-osvoboditelna-rysko-tyrskata-1570566.html", "text": "/КРОСС/ Юбилейни марки с плик, посветени на 140-годишнината от Руско-турската освободителна война, бяха валидирани в Музея на съобщенията. Пощенският блок с тираж 22 000 ще се продава в България и в Русия, каза председателят на Съюза на българските филателисти Спас Панчев:\"Проектът е на руска художничка. На пощенския блок са показани двама от големите генерали, участвали в Руско-турската освободителна война  -Тотлебен и Скобелев. Изданието е в малък тираж. По-малките тиражи  винаги стават по-ценни. Като купят повечето блокове в Русия, в България ще останат много малко и за българските колекционери това ще бъде наистина хубаво\".Това е четвъртото съвместно издание, посветено на Руско-турската освободителна война. Първата съвместна марка е била издадена през 1902-ра и е била посветена на 25 години от боевете при Шипка, Стара Загора и Шейново. ", "date": "2018.03.20", "title": "Валидираха марки, посветени на 140-годишнината от Руско-турската освободителна война"}
{"url": "http://www.cross.bg/ostin-eksploziyata-dvama-1570567.html", "text": "/КРОСС/ Пакет-бомба избухна рано във вторник в офис на куриерска компания в Тексас, два дена след най-новата поредица от взривове в Остин, приписвани на сериен бомбаджия, информира \"FOXNEWS\". Този път експлозията разтърси офис в град Шерц, в района на Сан Антонио. Според докладите един служител е бил ранен.Пакетът е бил адресиран до Остин, щатската столица, съобщава телевизия FOX29, цитирайки ФБР. Стотици полицаи и агенти на ФБР търсят загадъчен \"сериен бомбаджия\", след като взривът в неделя в Остин - четвъртият този месец - рани сериозно двама млади мъже. Полицията съобщи, че експлозията е била свързана с три предишни взрива в Остин.                       \"Ние очевидно работим по случай, свързан със сериен бомбаджия в този момент\", каза шефът на полицията в Остин Браян Манли пред репортери. Той допълни, че полицията не е могла да определи мотива за бомбените атентати, които досега са убили двама души и са ранили други четирима в града с население от близо един милион души.„Дали това е тероризъм? Дали става дума за омраза? Както казваме от самото начало, не искаме да определяме станалото като тероризъм, като омраза, защото не знаем достатъчно\", попита Манли.При предишни взривове двама афроамериканци бяха убити от пакет, оставен на тяхната врата, което предизвика съмнения за възможен израз на расова ненавист. При експлозията също така беше ранена и жена от латиноамерикански произход.\"При експлозията в неделя бяха ранени двама млади бели мъже, които са вървели по улицата в спокоен квартал. Така че най-вероятно става дума за случайна експлозия\", каза още Браян Манли.Властите са определили награда от 115 000 долара за информация, която би довела до задържането на неизвестния бомбаджия. ", "date": "2018.03.20", "title": "Пакет-бомба избухна в Тексас"}
{"url": "http://www.cross.bg/dvizhimi-pazardzhik-spetzializiranata-1570561.html", "text": "/КРОСС/ В операцията, проведена под ръководството на Специализираната прокуратура, са участвали структурите на ГДБОП в Пловдив, Пазарджик, Смолян и Стара Загора, и служители на ОДМВР - ПазарджикПри специализирана полицейска операция, проведена на 15 март, е неутрализирана организирана група, занимавала се с престъпления срещу културното наследство.В акцията са участвали служители на сектор „Трафик на културни ценности\" при ГДБОП и колегите им от Пловдив, Пазарджик, Смолян, Стара Загора, както и служители на ОДМВР - Пазарджик. Действията са осъществени във връзка с образувано досъдебно производство, под ръководството на Специализираната прокуратура.В хода на разследването е установено, че престъпната група е част от международен канал за трафик на движими културни ценности с незаконен произход, придобити от иманярски разкопки на територията на страната ни. По първоначални данни с нелегално търгуваните артефакти са попълвани нерегистрирани частни колекции, както и са захранвани със стока други дилъри на движими културни ценности, изнасяни впоследствие в чужбина с цел търговия и набавяне на финансови средства.В рамките на процесуално - следствени действия са проверени шест адреса и пет леки автомобила, ползвани от четирима участници в престъпната схема. Там са открити 95 движими археологически обекта - 85 старинни монети, 10 украшения и други предмети с изключително висока културно -историческа, научна и финансова стойност. Иззети са и  12 мобилни телефона, пет таблета, лаптоп, компютърна конфигурация, шест СИМ карти, 16 магнитни носителя.При претърсванията са намерени още: фотоапарат, електронни везни, 11 нумизматични каталози с официална регистрация с лични данни и мейли и други документи от аукционни къщи за продадени археологически обекти в търговски къщи в Германия, Австрия и Великобритания.Работата по документирането на цялостната престъпна дейност на групата продължава под наблюдението на Специализираната прокуратура. ", "date": "2018.03.20", "title": "Над 90 движими археологически обекта са иззети при спецакция на ГДБОП"}
{"url": "http://www.cross.bg/transport-transporta-prevozi-1570559.html", "text": "/КРОСС/ „Все повече нараства значението на комбинираните превози, с оглед осигуряване на по-екологичен, по-евтин и същевременно по-бърз превоз на товарите.Това заяви заместник-министърът на транспорта, информационните технологии и съобщенията Велик Занчев при откриването на среща на високо ниво „Мултимодален транспорт за Европа\", която се проведе днес в София.Темата е част от приоритетите на Министерството на транспорта, информационните технологии и съобщенията в рамките на Българското председателство на Съвета на ЕС.„Вече започнахме преразглеждането на Директивата за създаване на общи правила за комбиниран транспорт на стоки. Този нормативен документ е приет преди 25 години и не се прилага по един и същи начин в отделните държави членки, което не позволява да бъде разгърнат неговият потенциал и да се реализират превози с висока добавена стойност\", посочи Велик Занчев.Европейското законодателство в тази област има нужда от ревизия, за да послужи като инструмент за развитие на мултимодалните връзки между съществуващите транспортни системи и изграждането на нови в Европейския съюз. „Прилагането на директивата ще се отрази пряко на бизнеса в положителен аспект, насърчавайки използването на комбиниран превоз на стоки в рамките на Съюза\", каза още той.Заместник-министърът посочи още, че е от съществено значение прехвърлянето на товарите от автомобилния към железопътен, вътрешно-воден и морски транспорт. С разтоварването на пътната инфраструктура, ще намалим значително негативния ефект на транспорта върху околната среда и ще гарантираме по-голяма сигурност за хората на пътя.„Създаването на благоприятни условия за развитие на мултимодалния транспорт и логистиката изисква изграждане на съвременни интермодални терминали на територията на пристанищата и в точките, в които се пресичат основните транспортни направления, тъй като те са най-важни от всяка логистична верига\", заяви той.Участие в срещата взе и комисарят по транспорт Виолета Булц. В обръщението си тя подчерта, че мултимодалният транспорт изисква общ подход към всички видове транспорт, с акцент върху проектите с висока добавена стойност.На форума се дискутират възможностите за постигане на по-устойчиви и ефективни транспортни и логистични вериги в Европа и извън нея. По време на срещите се обсъждат железопътните и пристанищни връзки, с фокус върху изграждането на интермодални терминали и прилежаща инфраструктура към тях.Участниците представят добри примери за цялостно завършване на транспортните коридори и изграждане на липсващите участъци.В дневния ред на дискусиите са включени и възможностите за финансиране на транспортната инфраструктура между Европейския съюз и страните от Западни Балкани.В дебата за бъдещето на мултимодалните превози участват министри и заместник-министри на транспорта от страните от Западните Балкани и Европейския Съюз, както и представители на българските и европейски институции, свързани с транспорта.В дискусията ще се включат делегати от Европейската комисия, Световната банка, пристанищни оператори, представители на водещи европейски транспортни и логистични компании и др.", "date": "2018.03.20", "title": "Новата европейска директива за комбиниран транспорт на стоки ще даде тласък в развитието на мултимодалните превози"}
{"url": "http://www.cross.bg/komisiya-stalev-predsedatel-1570554.html", "text": "/КРОСС/ Йордан Сталев е новият председател на Съдийската комисия към Българския футболен съюз. Това съобщават от централата на официалния си сайт.На заседания на Изпълнителния комитет днес е взето решение комисията да бъде поверена в ръцете на бившия рефер от Пловдив. Той ще наследи на поста Петър Петров, който по-рано този месец подаде оставка.Сталев е бил дългогодишен главен счетоводител на МБАЛ \"Пловдив\".Цялата досегашна съдийска комисия е разпусната с решение на Изпълкома.Заместник на Сталев ще бъде бившият рефер Георги Йорданов от Габрово. Членове до края на сезон 2017/2018 ще бъдат: Мартин Богдев, Иван Вълчев, Радан Мирянов, Костадин Стоичков и Валентин Добрев.Досегашната съдийска комисия и нейния председател Петров подадоха оставка, след редица грешки от страна на съдиите в последните кръгове на първенството. От \"Левски\" пък излязоха официално с позиция, че комисията трябва да бъде разпусната. ", "date": "2018.03.20", "title": "Йордан Сталев е новият председател на Съдийската комисия към БФС"}
{"url": "http://www.cross.bg/evropa-zatvornitzite-zatvornitzi-1570557.html", "text": "/КРОСС/ За 2016 година страната ни е първенец в Европа по ръст на броя на затворниците. Това сочи статистика на Съвета на Европа относно броя на лишените от свобода граждани в европейските страни.Спрямо 2015 година през 2016 година в България броят на затворниците е нараснал с 10.8%. За равносметка - броят на затворниците в Турция за този период се е повишил с 9.5%. След това в статистиката се нареждат Чехия, където ръстът е 7.6%, Сърбия - 6.6% и Дания - 5.5%.България е сред държавите, където е регистриран най-голям брой затворници, осъдени за кражби. При средно 30 осъдени за кражби на 100 000 души население за цяла Европа, у нас лишените от свобода за кражба са 37 на 100 000 души. С по-лоши показатели в тази графа са само Азербайджан (38,5), Турция (42.7%), Полша (47.8%) и Грузия (231.7%).Към септември 2016 г. у нас е имало 8 347 затворници, включително задържаните в арестите. Всеки задържан е разполагал средно с по четири квадратни метра жизнена площ. У нас има общо 9 670 места за затворници, от които 8 127 са в затворите.Един затворник в България струва на бюджета 57.11 евро на ден или 111.36 лева. Средно за Европа тази стойност е 51 евро или 100 лв., при това, че условията в родните затвори доста се различават от тези в други страни.96.6% от затворниците у нас са мъже. 2.4% от тях са чужденци - 191 души. През 2016 година сред затворниците в България е имало 258 жени и 22 непълнолетни момчета. Нито едно момиче не е било зад решетките към посочения период.Близо 30% от затворниците у нас са с ефективна присъда от 1 до 3 години затвор. 2% от всички осъдени ефективно престъпници са осъдени на доживотен затвор. Общо 97.5% от осъдителните присъди в страната са ефективни, а не условни, с отменен срок на изпълнение.В родните затвори през 2015 година са починали 43 затворници. 7 от тях сами са отнели живота си. Регистрирано е, че всяко трето самоубийство на задържан се случва в предварителния арест.Данни на Съвета на Европа сочат още, че затворите на Стария континент са почти пълни. 90% от местата във всички затвори в Европа са заети.Най-пренаселените затвори са в Македония и Унгария, където на 100 места са настанени по 132 затворници. Подобна е ситуацията и в Кипър, Франция, Белгия, Португалия, Италия, Сърбия, Албания, Чехия, Румъния и Турция.  ", "date": "2018.03.20", "title": "България с най-голям ръст на затворници в Европа за 2016 г."}
{"url": "http://www.cross.bg/gygov-stil-volen-1570563.html", "text": "/КРОСС/ На  21. Март 2018г., сряда, от 18:30ч в галерията на Волен Сидеров и Светлин Гугов - „Стил\", ще бъде откриването на „Самотният император\".В изложбата ще бъдат представени картини на Димитър Казаков-Нерон, повечето от които непоказвани до този момент са собственост на „Стил\" и събирани от директора - Светлин Гугов.На откриването на събитието освен съгалеристта - Волен Сидеров, ще присъства и Калин Николов - близък приятел и познавач на творчеството на Димитър Казаков. От него ще чуем разкази за известния художник.За повече подробности относно предстоящата изложба и трудностите около събирането ѝ  разговаряхме със съдружника на Волен Сидеров - директорът на галерия „Стил\" - Светослав Гугов.Той коментира и защо българските автори са толкова евтини и не се пласират добре в чужбина, как са сформирани успешните колекции и има ли фалшификати на пазара? .Когато го питаме за състоянието на българския пазар в момента, той го характеризира като слаб и регионален. Сравнява го с този през 1996г., когато цените са били не просто високи, а дори завишени. Причината за това са банки-пирамиди, които давали голяма част от парите на хората, включили се в порочната практика, за изкуство. Впоследствие фалирали, а пазарът тръгнал надолу.Директорът на галерията го определя и като регионален и неликвиден. Почти никоя картина не може да се продаде за повече от 50 -100€ извън граница. Две са основните причини: авторите не са познати и стилът на старите майстори е труден за възприемане. Жените на полето, розоберачките, планините, жътварките изглеждат странно за чуждите колекционери и това значително намаля стойността на картините ни.Още една причина за ниските цени на картините от български автори, съдружникът на Волен Сидеров, намира в държавата, която се е отказала от ролята си на меценат в тази област. Според него, ако Националната художествена галерия правеше откупки, цените биха били десетки пъти по-високи и пазарът би се съживил.А относно фалшифицирането галеристът сподели: „Има много фалшификати\". И продължава с твърдението, че дори има работилници за отделните автори.За пример дава Плевен, откъдето са му предлагали творби на Димитър Казаков и Тома Трифоновски, а в Пловдив пък копират Златю Бояджиев и Генко Генков. Пътят на ментетата преминава през заложна къща, подставени лица и още много посредници. А зад тези схеми, според директора на галерия „Стил\", стоят хора, които искат да спечелят бързи и лесни пари и експлоатират този начин.Въпреки всички усилия, които се полагат от фалшификаторите, според Светлин Гугов, те остават напразни. При „Генко Генков например има една рутина, замах, категоричност, които не могат да бъдат уловени и пресъздадени.                              И всъщност именно заради това е интересен всеки един автор - заради собствения си стил и новото, което сам измисля и формира за себе си\", допълва галеристът относно неуспеха на фалшификаторите. Вярва, че именно хората, които се занимават с изкуство - галеристи, колекционери, прекупвачи, трябва да се обединят и да направят всичко възможно да се спре със създаването и разпространението на фалшиви картини.Според него от това най-вече страдат клиентите. Опитът му показва, че веднъж попаднали на менте, те изобщо няма да искат да купят картина повече, защото виждат, че са попаднали в криминална схема и това ги отказва окончателно.Неговият съвет срещу фалшификатите е да се използват консултанти, което в чужбина е много по-разпространена практика отколкото в България. Освен с тяхна помощ, желаещите да си купят картина могат да се предпазят и като просто сравняват цените - ако цената е съмнително ниска, то може би картината е фалшификат. За пример в случая г-н Гугов използва картина на Майстора, която може да се намери за 10 000€ при реална стойност 50 000€.Относно успешната формула за създаване на колекция, Гугов цитира Хемингуей и доразви неговата мисъл, че е много по-добре да се купуват живи художници. Предимствата са няколко -  когато купуваш от съвременен автор си сигурен, че картината е оригинална, а и имаш много по-голям избор, също така и цената ѝ ще се увеличава с времето. На този принцип са правени и най-големите колекции в света, изтъква г-н Гугов.В края на разговора галеристът ни сподели, че приема за лична кауза превръщането на изкуството в достъпно и за средностатистическия български гражданин, който, според него, в момента е изолиран. Причината за това открива в олигарсите и фирмите около тях, които през последните години изкупуват скъпите картини и нарочените за елитни автори. Галеристът заявява, че ще се бори срещу това статукво, защото то ощетява както изкуството, така и хората.Автор: Виолета Цолова", "date": "2018.03.20", "title": "\"Самотният император\" - изложба в галерия Стил посветена на Нерон"}
{"url": "http://www.cross.bg/granata-vzrivila-kishinev-1570556.html", "text": "/КРОСС/ Двама души загинаха при експлозия в магазин в молдовската столица Кишинев.Експлозията избухнала сутринта, когато граната се взривила в магазин за хранителни стоки в центъра на Кишинев.Според очевидци мъж влязъл в магазина около 11 часа местно време, взел 10 кутии цигари и се отправил към изхода. Служители на магазина го спрели и поискали да плати за цигарите, когато от джоба на мъжа паднала граната и се взривила, съобщиха от местната полиция, цитирани от РИА Новости.Мъжът е загинал.Ранени са трима души. Двама от тях са приети в болница. Третият е успял да стигне до дома си, където е извикал линейка.Полицията е идентифицирала мъжа, чиято граната се е взривила. Той е жител на Кишинев, криминално проявен.  ", "date": "2018.03.20", "title": "Граната изпадна от джоба на мъж, двама души са мъртви"}
{"url": "http://www.cross.bg/bulgariya-repyblika-konstitytzionniyat-1570548.html", "text": "/КРОСС/ Конституционният съд реши да образува дело за Истанбулската конвенция. Това съобщиха от пресцентъра на Конституционния съд.Конституционният съд единодушно допусна за разглеждане по същество конституционно дело № 3/2018 г., образувано по искане на 75 народни представители от 44-то Народно събрание на основание на чл. 149, ал. 1, т. 4 от Конституцията на Република България за произнасяне за съответствие на сключената от Република България Конвенция на Съвета на Европа за превенция и борба с насилието над жени и домашното насилие с Конституцията на Република България преди ратификацията ѝ.Докладчик по делото е съдия Анастас Анастасов. ", "date": "2018.03.20", "title": "Конституционният съд реши да образува дело за Истанбулската конвенция"}
{"url": "http://www.cross.bg/tadzhikistan-ycheniya-aviatziya-1570550.html", "text": "/КРОСС/ Руски щурмови изтребители Су-25СМ от оперативно-тактическата авиация на Централния военен окръг във взаимодействие с ВВС на Таджикистан са нанесли ракетни удари по скупчване на условни незаконни военни формирования по време на съвместни учения в района на таджикистанско-афганистанската граница, предава РИА Новости.По-рано шест щурмови изтребителя Су-25СМ и два разузнавателни самолета Су-24 РМ са прехвърлени на летище „Айни\" край Душанбе от Челябинска област и от руската въздушна база „Кант\" в Киргизстан.„Оперативно-тактическата авиация на ЦВО съвместно с подразделенията на ВВС на Таджикистан осигуриха поддръжка от въздух на подразделенията на сухопътните войски на двете армии, които изпълниха учебно-бойни задачи по блокирането и унищожаването на условни престъпни групи по време на съвместни командно-щабни учения на полигон „Харбмайдон\" в Хатлонска област на Таджикистан\", заяви помощник-командващият на войските на ЦВО полк. Ярослав Рошупкин. ", "date": "2018.03.20", "title": "Руската щурмова авиация е провела учения в Таджикистан"}
{"url": "http://www.cross.bg/karnobat-kushti-kmetut-1570551.html", "text": "/КРОСС/ 150 жители на карнобатското село Сърнево са в готовност за евакуация, заради опасносността от огромна приливна вълна, която да залее селището. Поройните дължове, които удариха региона през последните два дни и снегът, който се топи препълниха осем язовира в Карнобатско, съобщава Бургас Инфо.Водоемите се оттичат в местната река. Водосборът им обаче се пада точно в селото, което реката пресича. „Язовирите се изпускат контролирано, но водата е много, може да отнесе моста. В непосредствена близост има къщи, страхуваме се да не се скъса язовирна стена.Ситуацията е опасна. Пикът се очаква към 16.00 часа\", каза кметът на Карнобат Георги Димитров.В момента пожарникари по спешност поставят пясъчни диги до най-застрешените къщи.Няма паника, ситуацията е под контрол, поддържаме постоянна връзка с местните власти и с областния управител на Бургас Вълчо Чолаков, за да се изпратят допълнително сили при необходимост, допълни кметът на Карнобат. ", "date": "2018.03.20", "title": "Язовири в Карнобатско преливат, чака се вълна в Сърнево"}
{"url": "http://www.cross.bg/radev-regiona-bulgarskite-1570552.html", "text": "/КРОСС/ Като председател на Съвета на ЕС България ще полага усилия за възстановяване на преговорите в близкоизточния мирен процес за намиране на трайни решения, водещи до мир и стабилност в региона.Това каза в Ерусалим президентът Румен Радев, който пристигнана тридневно посещение в Израел,съобщи bTV.Вярвам, че ще продължаваме да стоим твърдо в борбата с тероризма и повишаване на сигурността, коментира държавният глава.Израелският президент Реувен Ривлин от своя страна благодари за спасяването на българските евреи и призова съвместно да се борим срещу тероризма, като обвини Иран за нестабилността в региона.Ривлин поздрави на иврит Радев и съпругата му и каза, че посреща истински приятел на Израел.„Преди две години открих мемориал от спасяването на българските евреи в София и ще имаме скоро в Тел Авив . Израелският народ няма да забрави този смел ход в мрачни времена. Вие имате морала да учите бъдещите поколения за толерантността трябва да се обединим срещу омразата отляво и отдясно и трябва да застанем серщу Иран, който продължава да спонсорира терор и нестабилност в региона\", заяви той.„Терорът е еднакъв, дали в Бургас, или в Йерусалим, и затова ние трябва да си сътрудничим. Това са предизвикателствата, но има и възможности да си сътрудничим в туризма и високите технологии\", допълни израелският президент.Приятелството между нашите народи беше доказано по най-категоричен начин в годините на Втората световна война, каза още Румен Радев. „Като президент на България аз съм горд, че нашите граждани извършиха безпрецедентен акт по спасяването на българските евреи и не допуснаха нито един от тях да замине за лагерите на смъртта.И по този начин ние записахме една от най-светлите страници не само в нашата, а в европейската история. Затова ние днес с гордост отбелязваме това събитие, но и скърбим за евреите от Беломорска Тракия и Вардарска Македония, които не бяха български граждани и не успяхме да спасим\", посочи той. ", "date": "2018.03.20", "title": "Румен Радев в Израел: Ще работим за възстановяването на преговорите в близкоизточния мирен процес"}
{"url": "http://www.cross.bg/pyasuk-firma-intzidenta-1570545.html", "text": "Шофьорът, който е управлявал катастрофиралия автобус с български туристи в Египет, заяви, че причината за инцидента е пясък на пътното платно, съобщи bTV.Водачът е представител на местна превозваческа фирма. Той е обяснил пред свои колеги, че автобусът се е преобърнал заради наличието на пясък по пътното платно. Вчерашният инцидент е първо провинение на водача, откакто работи са фирмата.Представителят на фирмата Уалид ел Софи разказва, че версиите за инцидента са различни за момента. \"Някои хора казват, че шофьорът е карал твърде бързо, други - че не е успял да овладее автобуса. Полицията разследва\", обясниха от туристическата фирма.Водачът на рейса е задържан от полицията и ще остане в ареста докато не се изяснят обстоятелствата около произшествието. \"Ако е виновен, ще остане в ареста, ако не - ще го пуснат\", заяви говорителят и допълни, че ако се докаже вина, шофьорът ще бъде обвинен от египетската прокуратура и уволнен от превозваческата фирма.От фирмата обясняват още, че към момента няма как да се осъществи връзка с шофьора на рейса, понеже е задържан. \"Това тук е нормална практика. Тече полицейско разследване, което проверява дали е допуснал грешка, дали наистина е карал бързо\".\"Той е казал, че е имало пясък на пътя, а това е магистрала и там се кара сравнително бързо, така че, ако е имало пясък, това със сигурност е повлияло на шофирането. Шофьорът твърди, че този пясък е причината да се стигне до катастрофата. Ние не сме сигурни в това. Последната дума е на полицията\", заяви Уалид ел Софи.Стана ясно и че водачът също е получил леки травми вследствие на удара.По-рано днес от българската туристическа фирма заявиха, че няма ясна версия за инцидента. Властите в Египет предполагали, че автобусът се движел с превишена скорост. Автобусът е влязъл в завой с висока скорост, излязъл е от пътя и се е обърнал.По думите на българската стрна автобусът е на египетски фирма превозвач, една от най-големите и утвърдени такива фирми в екзотичната страна. Водачът на рейса също е египетски гражданин.За момента групата продължава екскурзията. 6 души остават в Хургада. Там ще минат преглед и ще се придвижат до България, когато бъдат изписани. Всички имат медицински застраховки. Всичко здравни разходи се поемат. ", "date": "2018.03.20", "title": "Автобусът с българи в Египет се преобърнал заради пясък по пътя, твърди шофьорът"}
{"url": "http://www.cross.bg/makedoniya-nato-negativnite-1570547.html", "text": "/КРОСС/ Русия предупреди Македония за негативните последствия от присъединяването на страната към НАТО за регионалната сигурност и за двустранните отношения.Това бе съобщено от МВнР на Русия след срещата между заместник-външния министър на Русия Александър Грушко и посланика на Македония в Москва Гоце Караянов, предава ТАСС.„Състоя се обмен на мнения по ситуацията на Балканите\", пише в официално заявление на министерството.От руска страна са подчертани негативните последствия за регионалната сигурност и двустранните отношения от плановете за присъединяване на Македония в НАТО\".Двамата събеседници са потвърдили готовността си да продължат взаимодействията в сферите, представящи взаимен интерес. „Отбелязано е важното значение на възобновяването на дейността на междуправителствената комисия по търговско-икономическо и научно-техническо сътрудничество\", подчертават в руското външно министерство. ", "date": "2018.03.20", "title": "Москва предупреди за негативните последствия от присъединяването на Македония към НАТО"}
{"url": "http://www.cross.bg/polovinata-ot-horata-na-zemyata-zhiveyat-s-nedostig-na-voda-1570533.html", "text": "/КРОСС/ За по-бързи действия за опазване на водата призоваха участниците в Световния форум за водата, който започна в Бразилия.Световната организация представи изключително тревожен доклад, според който близо половината от населението на планетата живее в райони, където може да няма вода най-малко един месец в годината.Форумът, който се провежда до петък под мотото \"Да си поделим водата\", е събрал 40 000 участници, сред които около 15 държавни ръководители, 300 кметове от целия свят, както и десетки учени и еколози. ", "date": "2018.03.20", "title": "Половината от хората на Земята живеят с недостиг на вода"}
{"url": "http://www.cross.bg/putya-smolyan-atanasov-1570535.html", "text": "/КРОСС/ Пътят Смолян - Мадан ще остане затворен четири-пет и дори шест месеца. Това се препоръчва в доклада на експертите, внесен вчера в Агенция \"Пътна инфраструктура\".Нов път осигурява свързаност на селата, засегнати от срутищото Смолян - Мадан. Това заяви директорът на Агенция \"Пътна инфраструктура\" инж. Дончо Атанасов, който лично поддържа връзка с областния управител на Смолян и засегнатите от срутището кметове на населени места.Инж. Дончо Атанасов изрази надежда следващата седмица новият път, който свързва откъснатите села, да бъде асфалтиран и обезопасен, цитиран от news.bg. Осигурени са автобуси, които да се движат регулярно до областния център. Изграждането на обходния път през село Влахово е единствената алтернатива към настоящия момент.Според доклада на доц. д-р Стефчо Стойнев, ръководител на експертната група и ръководител на катедра Хидрология и инженерна геология, е необходимо Агенция \"Пътна инфраструктура\" да изчака процеса на затихване на срутищото, което е с големина общо 30-35 декера. По думите му взетото решение да се направи обходен път през село Влахово е навременно и правилно, тъй като ремонтът на пътя, който е част от републиканската пътна мрежа, изисква да се демонтират и водопровода и далекопроводи с високо напрежение. Припомняме обаче, че огромното срутище отново се активизира вчера, 19 март.\"Ние смятаме, че дейностите по възстановителните работи изискват затваряне на пътя за четири - пет, може и шест месеца\". По думите му на този етап не е допустимо разчистването на пътя и осигуряването на преминаването върху него, тъй като падналите скални блокове действат контрафорсно и имат роля да задържат скалния пакет, който се намира нагоре. Доц. Стефчо Стойнев предупреди, че разчистването на пътя ще наруши баланса и се рискува цялото количество скални маси да се озове на пътя и в река Черна.Дончо Атанасов информира, че днес областният управител и кметът на Смолян ще проведат среща с кметовете на всички села, засегнати от прекъсването на главния път.\"Продължаваме ускорено да обследваме срутището. Предстои геодезично заснемане, а от утре започва и геологията в този цял участък\", заяви още инж. Атанасов. Той увери, че всички институции работят в пълен синхрон. \"Аз лично ръководя укрепването на срутището\", каза още шефът на АПИ.  ", "date": "2018.03.20", "title": "Пътят Смолян - Мадан остава затворен половин година"}
{"url": "http://www.cross.bg/chetvurtoto-razhodi-trimesechie-1570534.html", "text": "/КРОСС/ По предварителни данни на Националния статистически институт през четвъртото тримесечие на 2017 г. общите разходи на работодателите за един отработен час от наетите от тях лица нарастват с 12.2% спрямо четвъртото тримесечие на 2016 година. Увеличението в индустрията е с 11.7%, в услугите - с 11.8%, и в строителството - с 11.9%.По икономически дейности през четвъртото тримесечие на 2017 г. най-висок ръст на общите разходи за труд спрямо същия период на предходната година е регистриран в икономическите сектори „Образование\" - с 20.2%, „Други дейности\" - с 19.1%, и „Административни и спомагателни дейности\" - с 15.0%. Най-нисък ръст на общите разходи за труд е регистриран в икономическите сектори „Култура, спорт и развлечения\" - с 1.1%, „Производство и разпределение на електрическа и топлинна енергия и на газообразни горива\" - с 3.7%, и „Финансови и застрахователни дейности\" - с 6.9%.През четвъртото тримесечие на 2017 г. спрямо четвъртото тримесечие на 2016 г. разходите за възнаграждение за един отработен час се увеличават с 12.0%, а другите разходи (извън тези за възнаграждения) - с 13.2%. По икономически сектори изменението на разходите за възнаграждения спрямо същия период на предходната година варира от 1.0% за „Култура, спорт и развлечения\" до 20.1% за „Образование\". ", "date": "2018.03.20", "title": "НСИ: 12.2% по-високи разходи за заплати в края на 2017"}
{"url": "http://www.cross.bg/nasa-ychenitzi-konkyrs-1570536.html", "text": "/КРОСС/ Три екипа от варненски ученици са спечелили първи места в международния конкурс на НАСА за космически колонии. Това се случва за пореден път, тъй като средношколците от морската ни столица почти всяка година вземат този престижен конкурс. Сега спечелиха два екипа от математическата гимназия \"Д-р Петър Берон\", а третият е от от гимназията по информационни технологии \"Екзюпери\".В надпреварата са участвали над 10 000 ученици от цял свят с 2500 проекта. Наградените екипи са поканени да представят проектите си пред Конференцията за международно космическо развитие на НАСА и Американското космическо общество през май в Лос Анджелис, Калифорния.Възможно ли е хората от земята да колонизират слънчевата системата- на този и други вселенски въпроси отговарят младите българи в своя проект.  ", "date": "2018.03.20", "title": "Варненски ученици спечелиха международния конкурс на НАСА"}
{"url": "http://www.cross.bg/izpitaniyata-tokio-bili-1570537.html", "text": "/КРОСС/ Специалисти от пощите на Япония проведоха успешно по улиците на Токио първия етап от изпитанията на безпилотен автомобил от типа на тези, които в близко бъдеще ще започнат да разнасят колети и други пощенски пратки.„Всичко мина гладко, без никакви произшествия. В същото време при изпитанията, проведени на 12-16 март, възникнаха ситуации, чийто анализ ще помогне за модифициране на технологията за безпилотни доставки\", съобщават от пресофиса на институцията, цитирани от БГНЕС.Бил е използван специално оборудван микробус, който самостоятелно преминал по маршрут с дължина два километра. Трасето, на което били проведени изпитанията, е достатъчно натоварено, доколкото свръзва централната поща край главната гара на Токио и обикновен пощенски клон в квартала Гинза. В безпилотната кола е имало шофьор, който можел при необходимост да поеме контрола.„Това е официално изискване при изпитанията на такива машини\", казват от пощите.Ориентировъчно се предполага, че безпилотните пощальони ще започнат да функционират през 2020 г. Но срокът може зда се разтегне, ако се наложи преработка на законодателството, регламентиращо превози на товари от безпилотни коли.При последните изпитания не е била транспортирана реална кореспонденция, а имитации на колети и пачки писма, които били натоварени на колата и вадени от машината все едно пратките са действителни. Това се е правело на ръка и планове за автоматизиране на този процес засега няма. ", "date": "2018.03.20", "title": "В Токио изпробват безпилотна кола-пощальон"}
{"url": "http://www.cross.bg/izbori-evropeiiskite-provedat-1570540.html", "text": "/КРОСС/ Следващите европейски избори ще се проведат в рамките от 23 до 26 май 2019 г., реши Европейският съвет, предава НОВА.Европейските избори се провеждат на всеки пет години и според календара през 2019 г. датите се падаха от 6-9 юни, но страните-членки счетоха датата за неподходяща и издърпаха периода напред.По данни от социологически проучвания, и на европейска сцена се потвърждава тенденцията за спад в доверието към традиционните партии, управлявяли през последните десетилетия. Двете основни политически формации рискуват да загубят мнозинство и ако и след година настроенията се потвърдят, то следващият Европейски парламент ще бъде с различна политическа конфигурация на силите. ", "date": "2018.03.20", "title": "Европейските избори ще се проведат между 23 и 26 май 2019 г."}
{"url": "http://www.cross.bg/shturkeli-slavova-zhivotni-1570541.html", "text": "/КРОСС/ Рисково е да поощряваме хората да задържат бедстващите щъркели в къщите си, да ги хранят, да им оказват много грижи, защото това все пак са диви животни и не можем да кажем дали не са болни и не застрашават здравето им. Това каза за Агенция „Фокус\" Десислава Славова - началник отдел „Защита на природата\" в РИОСВ-София, във връзка с все по-зачестилите сигнали за бедстващи бели щъркели в страната заради ниските температури.Славова уточни, че прекалената грижа може да доведе до одомашняване на птиците, а това са диви животни и трябва много умело да се подхожда към тях.„Това, което хората трябва да направят, когато видят бедстващ щъркел, е да пуснат сигнал до съответната Регионална инспекция по околната среда и водите и във възможно най-кратък срок да се прецени състоянието на птицата - дали да се остави на място или да се изпрати във ветеринарна клиника за лечение. Тоест, прекалената грижа по някой път може да има обратен ефект за птиците\", коментира още тя и уточни, че при получаване на сигнали РИСОВ - София работи много добре с ветеринарна клиника „Добро хрумване\" и с „ЧЕЗ Разпределение България\".„С ЧЕЗ имаме вече разработена програма, при която правим съвместни проверки например на щъркели в щъркелови гнезда и използваме тяхна техника, ако се наложи качване.Работим много добре съответно и с доброволци, които оказват помощ, тъй като не винаги имаме възможност да осигурим експерти за проверки на място. За това ни оказват съдействие и от фондация „Дивите животни\"\", коментира Славова.", "date": "2018.03.20", "title": " РИОСВ-София: Рисково е да поощряваме хората да задържат бедстващи щъркели в къщите си"}
{"url": "http://www.cross.bg/facebook-shefut-ostavka-1570542.html", "text": "/КРОСС/ Шефът на сигурността във Facebook подаде оставка заради скандал със социалната мрежа.Политици от Европа и Америка искат обяснения дали фирма, близка до предизборния щаб на Тръмп, е получила и използвала личните данни на 50 милиона потребители на Facebook.Компанията трябва да обясни прави ли достатъчно, за да защити персоналната информация на хората.Заради скандала акциите на Facebook се сринаха с 8%. А съзаделят й Марк Зукърбърг загуби над 5 милиарда долара.   ", "date": "2018.03.20", "title": "Шефът на сигурността във Facebook подаде оставка"}
{"url": "http://www.cross.bg/bili-otvlecheni-irak-1570538.html", "text": "/КРОСС/ Индийските власти потвърдиха смъртта на 39 индийски строителни работници, отвлечени през 2014 г. в Ирак от джихадистката групировка ИДИЛ, предаде Франс прес.Работниците били най-вече от бедни семейства от Пенджаб, Северна Индия. Те работели за строителна фирма край Мосул и били отвлечени през юни 2014 г., когато екстремистите завзеха града и обширни територии в Ирак и Сирия.Техни близки казват, че някои от работниците им се обадили по телефона пет дни след завземането на Мосул и поискали помощ, посочва Асошиейтед прес.Индийската министърка на външните работи Сушма Сварадж съобщи, че телата били намерени погребани под могила от пръст и са идентифицирани чрез ДНК-тест.Властите твърдят, че не са влизали в пряк контакт в похитителите и не им е бил искан откуп.  ", "date": "2018.03.20", "title": "Потвърдиха смъртта на 39 индийци, отвлечени през 2014 г. от ИДИЛ"}
{"url": "http://www.cross.bg/yazovirite-ministurut-syma-1570525.html", "text": "/КРОСС/ Язовирите, които са в по-тежко състояние, в цялата страна са около 150. Такава е първоначалната информация на Държавна агенция по метеорология и технически надзор (ДАМТН).\"С прехвърлянето на собствеността на язовирите и създаването на търговско дружество веднага ще започнат действия по отстраняване на всички нередности\", съобщи министърът на икономиката Емил Караниколов за плануваните от правителството законови промени, свързани със състоянието на язовирите.Попитан колко средства ще бъдат необходими за отстраняване на нередностите министърът посочи: \"Като сума не мога да кажа - нека да видим кои от всички язовири ще бъдат прехвърлени към нас. За всеки сумата е различна. За язовир \"Бели Искър\" се говори за сума между 30 и 60 млн. лева\". ", "date": "2018.03.20", "title": "150 са язовирите в страната, които са в по-тежко състояние"}
{"url": "http://www.cross.bg/hazartnite-suoruzheniya-softyera-1570526.html", "text": "/КРОСС/ При спецоперация на служители на отдел \"Киберпрестъпност\" при ГДБОП, под ръководството на софийската прокуратура, е неутрализирана организираната престъпна група, действала на територията на цялата страната, съобщиха от пресцентъра на МВР.Групата била изградила иновативен механизъм за дистанционен достъп до игрални автомати, посредством който изменяли компютърно-информационните данни в софтуера на хазартните съоръжения и реализирала неправомерни печалби в особено големи размери. Задържани са четирима непосредствено след получаване на печалба от манипулиране на хазартни съоръжения.Според МВР лицата са действали изключително конспиративно и професионално, като всеки от участниците е имал точно определена роля в престъпната дейност - един симулирал участие в хазартните игри, а друг - контролирал дистанционно хазартното съоръжение до този, който е изработвал електронните устройства за изменяне на компютърно-информационните данни в софтуера на хазартните автомати.Иззети са електронни съоръжения за дистанционно манипулиране на игралните автомати, технически средства за контролиране на софтуера на хазартните съоръжения и парична сума в особено големи размери.Предстои на задържаните да им бъде повдигнато обвинение.", "date": "2018.03.20", "title": "ГДБОП разби група за иновативни измами в игрални зали и казина в страната"}
{"url": "http://www.cross.bg/pari-razsledvane-sarkozi-1570527.html", "text": "/КРОСС/ Бившият френски президент Никола Саркози бе задържан и разпитан тази сутрин от полицията.Разпитът е във връзка с разследване за предполагаемо незаконно финансиране на предизборната му кампания през 2007 г., съобщи източник от френското правосъдие, цитиран от Ройтерс.Води се разследване дали кампанията му е била финансирана с либийски пари, посочи в. \"Монд\". ", "date": "2018.03.20", "title": "Кампанията на Саркози, финансирана с либийски пари?"}
{"url": "http://www.cross.bg/energo-pro-elektroenergiya-fevryari-1570528.html", "text": "/КРОСС/ ЕНЕРГО-ПРО анализира статистически данни за потребената от домакинствата електроенергия в Североизточна България за периодите декември 2016 г. - февруари 2017 г. и декември 2017 г. - февруари 2018 г. Сравнителните данни сочат, че консумацията на електроенергия и съответно средните сметки за клиентите на ЕНЕРГО-ПРО през месец декември на последните две години са почти еднакви - 44,50 лв. за 2016 г. и 45 лв за 2017 г.С 5% са по-ниски сметките за януари 2018 г. в сравнение с януари 2017 г., а за месец февруари тази година спадът е с близо 12% спрямо средната сметка през февруари миналата година. Анализът за целия период показва, че през настоящата зима сметките на клиентите са били с 5,5% по-ниски спрямо предходната година.Намаленото потребление на електроенергия в Североизточна България през зимните месеци на 2017-2018 г., съпоставено с потреблението през 2016-2017 г., се дължи според експертите на компанията на по-топлото време през този зимен сезон. ЕНЕРГО-ПРО напомня, че индивидуалният стил на консумация на електроенергия и прилагането на енергийно ефективни решения играят ключова роля за разходите за ток на домакинствата. Подробна информация за своите сметки за период от 3 години назад битовите клиенти на компанията могат да получат на Информационния портал https://portal.energo-pro-sales.bg, достъпен на интернет страницата на ЕНЕРГО-ПРО.  ", "date": "2018.03.20", "title": "По-топлата зима тази година намали сметките за ток"}
{"url": "http://www.cross.bg/sylvie-zala-tyrneto-1570529.html", "text": "/КРОСС/ На 16 март Sylvie Vartan даде начало на последното за кариерата ѝ турне  - Forever Sylvie. Концертът се проведе в препълнената зала Le Grand Rex в Париж, а емоцията и аплодисментите не стихнаха дори след последния бис на иконичната френска изпълнителка. Следващата спирка на Sylvie е скъпата на сърцето ѝ България. Тя ще се срещне с българската публика в два специални концерта- първият във Варна на 19 април в Двореца на културата и спорта, а вторият на 21 април в София в зала 1 на НДК. Турнето ще продължи с Русия, Япония, Белгия и Италия.„България, очаквам с огромно нетърпение тази наша среща! Искрено съм щастлива, че се връщам. За мен винаги е удоволствие. Очакват ни два незабравими концерта, в които ще върнем спомените си за отминалите дни. Ще споделя с вас песни от всички мои албуми досега, както и най-новите ми произведения. Очаквам ви!\", споделя Sylvie Vartan само месец преди концертите ѝ в България.Forever Sylvie e турнето, с което най-известната световна звезда от български произход ще се срещне със своите фенове за последно. Концертите ще включват и специална част, посветена на първата любов на Sylvie - Johnny Hallyday. Очаква се продукцията да е най-мащабната и впечатляваща до момента.Билетите са в продажба в бензиностанциите OMV, мрежата на Eventim и Ticketportal, билетен център НДК и на касата на ДКС Варна на цени от 50 до 120 лева. ", "date": "2018.03.20", "title": "Sylvie Vartan даде начало на турнето си с впечатляващ концерт в Париж "}
{"url": "http://www.cross.bg/turgovishte-grad-momche-1570530.html", "text": "/КРОСС/ 5-годишно момче е блъснато от лек автомобил на ул. „Никола Симов\". Това съобщиха от ОДМВР - Търговище.На 19 март 2018 г. около 17.15 часа на ул. „Никола Симов\" в град Търговище правоспособният водач с инициали В.К., на 19 г., от същия град, управлявайки лек автомобил „Опел Корса\" с търговищка регистрация, е блъснал с предна дясна част на автомобила внезапно пресичащо пътното платно между паркирани автомобили 5-годишно момче от град Търговище.В резултат на настъпилия пътен инцидент детето е настанено за лечение в МБАЛ - Търговище с контузно-порезна рана на лицето и комоцио, без опасност за живота му. На водача е взета проба за евентуално наличие на алкохол в издишания от него въздух по надлежния ред - с техническо средство алкотест „Дрегер\", която е отрицателна. По случая е образувано досъдебно производство по описа на РУ - Търговище.  ", "date": "2018.03.20", "title": "Кола помете 5-годишно момче в Търговище"}
{"url": "http://www.cross.bg/flora-tzvetya-izlozhenieto-1570524.html", "text": "/КРОСС/ Темата в новото издание на традиционното за Бургас цветно изложение \"Флора\" - \"С поглед в бъдещето\", се оказа много интригуваща. Своето участие заявиха вече 90 фирми. 28 от тях са производители и търговци на цветя, с четири повече от миналата година.Новото издание на изложението ще се проведе в периода 28 април - 7 май и ще се разгърне в три зони:- Алеите около експоцентъра ще бъдат изпълнени с търговци и производители на цветя и паркова мебел. Посетителите ще имат възможността не само да купят цветя за своите градини и домове, но и да получат професионални съвети за тяхното отглеждане. Вече традиционна част от изложението са БИО и АРТ зоните, където се предлагат красиви и полезни предмети и продукти, съобразени с тематиката.- Залите на \"Флора\" ще се превърнат в изложбена площ за разгръщане на темата \"С поглед в бъдещето\". Своето въображение и талант ще демонстрират всички заявили участие фирми, флористи и творци. Очакваме от тях атрактивни футуристични аранжировки и инсталации.- За да е още по-вдъхновяващ десетдневният цветен празник, той ще бъде допълнен от демонстрации, презентации, семинари, музика и куклен театър. Цялата съпътстваща програма ще се развива на специално изградена сцена на открито.Темата и идеята на цветното изложение бе вдъхновение и за млади творци на визуалното изкуство. Специално за \"Флора Бургас' 2018\" студенти от Национална художествена академия нарисуваха модели за плакати, посветени на събитието. Стилната разработката на студентката Ивона Пейчева е избрана да стане част от рекламата на изложението.Очаквайте още новини за събитието, а дотогава следете подробности за участниците, информация за съпътстващата програма с демонстрации и всичко, свързано с Национална изложба на цветя \"Флора Бургас'2018\", във фейсбук страницата на експоцентър \"Флора\": https://www.facebook.com/floraburgas/, както и на специално създаденото за изложението събитие: https://www.facebook.com/events/287515925067177/?active_tab=discussion. ", "date": "2018.03.20", "title": "90 фирми, 28 от тях цветни, заявиха участие във „Флора Бургас’2018“"}
{"url": "http://www.cross.bg/niksun-gybernator-aktrisata-1570532.html", "text": "/КРОСС/ Актрисата и активистка Синтия Никсън, позната с ролята на адвокатката Миранда Хобс в телевизионния сериал \"Сексът и градът\", ще се кандидатира за губернатор на щата Ню Йорк, съобщиха световните агенции.Оповестявайки началото на кампанията си в Тwitter, 51-годишната Никсън заяви, че сред водещите й каузи са подобряване на здравеопазването и разбитата системата на метрото.\"Дойде ни до гуша от политици, които ги е грижа повече за медийните заглавия и властта, отколкото за хората\", казва Синтия Никсън.Актрисата ще се бори за номинация от Демократическата партия през септември с настоящия губернатор на щата Ню Йорк Андрю Куомо. Изборите за нов щатски губернатор ще бъдат през ноември. ", "date": "2018.03.20", "title": "Актрисата Синтия Никсън се кандидатира за губернатор"}
{"url": "http://www.cross.bg/rymuniya-teritoriyata-sim-karti-1570519.html", "text": "/КРОСС Телефонните измамници продължават активно да използват румънски СИМ-карти и да оперират от територията на нашата северна съседка Румъния. Това заяви пред БНТ началникът на сектор \"Измами\" в ГД \"Национална полиция\" старши инспектор Златка Падинкова.По думите на Падинкова МВР е провело няколко операции срещу ало-измамниците в началото на настоящата година. Операциите са проведени в северните региони на страната - главно в Плевенска, Русенска и Великотърновска област. Тези действия довели до изнасяне на престъпния ало-контингент в Румъния. \"Тоест основната част от извършителите на тези престъпления в момента са се позиционирали на територията на Румъния - в различни хостели, къщи за гости, хотели, откъдето извършват престъпления в България и в Гърция\", обясни инспекторът.Причината ало-измамниците да избират Румъния е, че в страната е изключително лесно осигуряването на румънски СИМ-карти. Преди да влязат на територията на България или след успешна измама, престъпниците унищожават използваните мобилни апарати и карти, което прави проследяването им почти невъзможно. В хода на операции полициите се натъквали на голям брой изхвърлени мобилни телефони и СИМ-карти. Такива били откривани дори в горящи печки, особено през зимния сезон, допълни Падинкова.Зачестяват и случаите, при които измамниците работят с \"мулета\", които носят парите като куриери в Румъния.По неофициални данни за първите два месеца на 2018 година телефонните измамници са задигнали над 800 хиляди лева. Пример - само за миналата седмица в Бургас възрастни хора дали около 36 хиляди лева на измамниците по схемата \"провеждане на полицейска операция\". По тази схема се извършват над 95% от този вид измама в страната.По думите на Пандикова се увеличават и случаите, при които жертви на измамниците стават по-млади хора, главно младежи и деца.  ", "date": "2018.03.20", "title": "Над 800 хил. лв. влезли в джобовете на ало-измамниците от началото на 2018 г."}
{"url": "http://www.cross.bg/nenchev-letatelni-godina-1570539.html", "text": "/КРОСС/ Софийският градски съд отложи делото срещу бившия министър на отбраната Николай Ненчев за друга дата за изясняване на обстоятелства, информира БГНЕС. Датата за новото заседание е 9 май 2018 г. от 10.30 ч.Ненчев беше начело на Министерството на отбраната във второто правителство на Бойко Борисов. Според прокуратурата той е издавал указания подписаното споразумение с руската фирма \"РСК-МиГ\" за доставка нанови двигатели за бойните ни самолети да не бъде спазвано.Държавното обвинение смята, че така Ненчев е застрашил живота на летците ни и ги е лишил от качествена подготовка за бойните им дежурства. Според прокуратурата, е спаднал нальота на пилотите на 33 часа за една година, при установен в НАТО стандарт от 180 летателни часа за година или поне минимум 80 летателни часа за година. Това е довело до опасност от допускане на тежки летателни инциденти. Действията на Ненчев са довели до намаляване на броя на подготвения летателен състав и свръхнатоварване на летците, носещи бойно дежурство по Air Policing и невъзможност за осигуряване на подготовката на млади летци на МиГ -29. Поради това е било и невъзможно да се поддържа необходимият брой подготвени летци.  ", "date": "2018.03.20", "title": "Отложиха делото срещу бившия военен министър"}
{"url": "http://www.cross.bg/krustovishteto-georgi-sofiiiski-1570521.html", "text": "/КРОСС/ Във връзка с организацията на междинната шахта на тунело-пробивната машина в столицата се налага организация на движението на улица \"Св. Георги Софийски\".До 19 септември 2018 година се забранява влизането на пътни превозни средства по ул. \"д-р Тодор Даскалов\" в участък от 40 м, считано от кръстовището с ул. \"Св. Георги Софийски\".От 2 април до 19 септември се закриват местата за почасово платено паркиране както следва:-от южната страна на ул. \"Св. Георги Софийски\" в участък от 115м, считано преди кръстовището с ул. \"д-р Тодор Даскалов\".-от северната страна на ул. \"Св. Георги Софийски\", след кръстовището с ул. \"Райко Жинзифов\".Заради реконструкция на улични водопроводи се налагат ограничения на движението и в квартал \"Орландовци\".Организацията на движението в квартала започва от утре, 20 март, и ще продължи до 26 април 2018 година.За посочения период се забранява влизането на превозни средства в участък от 65 м по дясна пътна лента на южното пътно платно на ул. \"История славянобългарска\" при ул. \"Заводска\". Забранява се и влизането в двете посоки на превозни средства в участък от 140 м по ул. \"Заводска\", след кръстовището с ул. \"История славянобългарска\".За същия период от време се променя маршрута на автобусни линии №79 и №309 само в посока пл. Сточна гара - от ДИП Стинд и бул. \"Илиянци\", подлеза по маршрутите си до кръстовището ул. \"История славянобългарска\" и ул. \"Заводска\", по ул. \"Грънчарска\", по ул. \"Каменоделска\", по ул. \"Константин Стоилов\" и по маршрутите си до кв. \"Христо Ботев\" и съответно до ж.к. Люлин 1, 2.Разкрива се временна спирка на ул. \"Грънчарска\" на 40 м. след кръстовището с ул. \"Заводска\".Автобусите ще спират на трамвайна спирка с код 2311 \"Хладилен завод\" на ул. \"Каменоделска\" преди кръстовището с ул. \"Заводска\".Закриват се спирки с код 1944 \"Централен гробищен парк\" и с код 2312 \"Хладилен завод\". ", "date": "2018.03.20", "title": "Затварят софийски улици заради строежа на метрото"}
{"url": "http://www.cross.bg/borisov-pozdravi-razvivame-1570522.html", "text": "/КРОСС/ Министър-председателят Бойко Борисов поздрави президента Владимир Путин за преизбирането му като държавен глава на Руската федерация.\"Като отчитам съществуващите добри традиции на българо-руското двустранно сътрудничество в различни области, изразявам своята лична готовност и готовността на ръководеното от мен правителство да продължим да развиваме отношенията и връзките между нашите две страни и народи на прагматична и взаимоизгодна основа\", посочва в поздравителната си телеграма премиерът Борисов. ", "date": "2018.03.20", "title": "Борисов поздрави Путин: Готови сме да продължим да развиваме прагматични и взаимоизгодни връзки"}
{"url": "http://www.cross.bg/zaradi-ostanaha-selata-1570520.html", "text": "/КРОСС/ Няколко села в област Русе останаха без ток заради лошото време. Това са селата Просена, Долно Абланово, Ново село и част от Басарбово.Авариите са настъпили заради обледяване на проводниците заради обилните снеговалежи, съобщи БНР.Екипи вече са място и работят по отстраняването на авариите. Снегопочистващите фирми обработват пътните участъци в региона.В област Търговище снежната покривка е между 10 и 15 см. Заради избърсаното слагане на летни гуми периодично има закъсали автомобили на стръмните участъци около селата Козма, Пробуда и Бистра, на които своевременно се оказва помощ.  ", "date": "2018.03.20", "title": "Села в Русенско останаха без ток"}
{"url": "http://www.cross.bg/pytin-pasi-rysiya-1570513.html", "text": "/КРОСС/ За да разберем какво става в Москва най-добре да се върнем в дългата телеграма на Джордж Кенан от 1946 година - той изпраща телеграма от 8 хиляди думи - най дългата телеграма по дипломатичските канали, в които той обяснява защо Запада няма да разбере Русия. Това заяви Соломон Паси в сутрешния блок на Нова тв.\"Докато Западът изграе на футбол, Русия играе и на футбол, и баскетбол и на хокей\", перефразира той. \"Ако разберем това, ще разберем  и защо има такава поляризация между Запада и Русия\", заяви Паси.\"Путин през годините  демонстрира бойни изкуства, лов и риболов. Владимир Путин е Чък Норис на политическата сцена и се справя изключително добре. Той избира неслучайно 18 март за дата на изборите - датата на анексирането на Крим\", посочи още Паси.\"Не мога да твърдя, че Путин е наредил на бъде убит Скрипал\", коментира той, но посочи, че този, който има интерес от това убийство, е именно Путин.Той коментира отношенията с Турция, на фона на изборите в Русия. По думите му Турция има много ясна представа как иска да преговаря със Запада.  ", "date": "2018.03.20", "title": "Путин е Чък Норис в политиката, заяви Соломон Паси"}
{"url": "http://www.cross.bg/tzentur-infrastryktyrata-bulgariya-1570523.html", "text": "/КРОСС/ Заместник-министърът на регионалното развитие и благоустройството Валентин Йовев ще участва в церемонията по връчването на наградите за принос в развитието на инфраструктурата на България. Тя ще се състои от 19.30 часа днес в София Ивент Център (Парадайз Център, ет.3).Регионалният заместник-министър  ще отличи най-добрия проект в категория \"Транспортна пътна инфраструктура\". ", "date": "2018.03.20", "title": "Зам.-министър Йовев ще връчи награда за принос в развитието на инфраструктурата на България"}
{"url": "http://www.cross.bg/katastrofi-raneni-stranata-1570514.html", "text": "/КРОСС/ Близо 200 леки пътни произшествия са регистрирани в София за последното денонощие. Това сочат данни от статистиката на МВР за катастрофите и пътната обстановка в страната за последните 24 часа.Точният брой на леките катастрофи в столицата е 189. Не е регистрирано тежко произшествие, няма ранени хора.За последните 24 часа в страната са станали общо 18 тежки катастрофи. Един човек е загинал, а 20 са били ранени. Няма хора с опасност за живота.От началото на месеца в страната са възникнали общо 251 тежки катастрофи. Загинали са 15 души, а 296 са били ранени.Черната статистика на МВР сочи, че от началото на настоящата 2018 година на територията на страната са регистрирани 1 182 тежки пътни инцидента. Загинали са 90 души, а 1 471 души са били ранени. ", "date": "2018.03.20", "title": "Близо 200 катастрофи в София с пролетния сняг"}
{"url": "http://www.cross.bg/silistra-yundola-shymen-1570515.html", "text": "/КРОСС/ Лошото време на територията на страната продължава да затваря пътища. Пътните настилки са мокри, заледени и обработени.Сняг вали в областите: Велико Търново, Видин, Враца, Ловеч, Монтана, Перник, Плевен, Разград, София, Търговище и Шумен, както и в района на проход \"Шипка\", проход \"Предел\", Черна Места, Попови ливади (област Благоевград), Долна Диканя (област Кюстендил), Каратепе, Картела, Юндола, Костандово (област Пазарджик), Котел (област Сливен).Слаб до умерен вятър духа в областите: Варна, Разград, Русе, Силистра, Смолян, Търговище и Шумен.Дъжд вали в областите: Бургас, Варна, Добрич, Кюстендил, Кърджали, Пазарджик, Пловдив, Русе, Силистра, Сливен, Смолян, Стара Загора и Ямбол.Намалена видимост поради мъгла има на проходите \"Шипка\" и \"Троянски\". Там видимостта е намалена до 50 метра.Заради лошото време в страната има затворени пътища. Ограничения за тежкотоварните автомобили над 12 тона има по пътищата I-7 Шумен - Силистра, ll-71 Силистра - Добрич, II-84 Велинград - Юндола - Якоруда, съобщи АПИ.Заради пътно произшествие временно е ограничено движението по АМ \"Хемус\" в района на Девня, в платното в посока за София. Инцидентът е станал при 398, 399 километър от магистралата. Преминаването се осъществява само в активната лента и се регулира от служителите на \"Пътна полиция\".Заради лошото време временно се ограничава движението на тежкотоварни автомобили над 12 тона по път I-7 Шумен - Силистра, в посока Силистра. В района има силен снеговалеж и снегопочистване.Поради силен снеговалеж временно се ограничава движението на МПС над 12 тона по път ll-71 Силистра - Добрич и в двете посоки.Междувременно стана ясно и че движението за тежкотоварни автомобили над 12 тона е възстановено през проход \"Юндола\", по път II-84 Велинград - Юндола - Якоруда.Властите призовават водачите да шофират с повишено внимание и съобразена скорост.  ", "date": "2018.03.20", "title": "Преди да тръгнете на път проверете маршрута си"}
{"url": "http://www.cross.bg/bulgariya-godina-nagradi-1570518.html", "text": "/КРОСС/ За поредна година ЕVN България беше официален гост на тържествената церемония подипломиране на випуск 2017 в Технически университет София - Филиал Пловдив. Компанията награди общо 16 младежи -  отличници на випуска с образователно-квалификационна степен магистър и бакалавър.Събитието се проведе на 16 март 2018 г. в сградата на университета, базирана в град Пловдив. На него традиционно присъстваха големи фирми работодатели от региона. От страна на ЕVN България представител беше ръководител отдел „Човешки ресурси\" г-жа Юлия Тенева.  Следвайки своята политика да подкрепя развитието на младите бъдещи специалисти в областта на енергетиката, компанията беше предвидила персонални поздравления от страна на мениджмънта и специални награди за абсолвентите отличници и първенци в своите специалности в направления електротехника и информационни технологии.И тази година немалка част от отличилите се млади инженери избраха ЕVN България за свой бъдещ работодател. Те стартираха своята кариера като стажанти в компанията през 2016 година и след успешното си представяне бяха поканени да поемат по-дългосрочни ангажименти в различни технически звена в структурата на EVN България.EVN България има дългогодишна практика да насърчава младите специалисти, като им дава различни възможности да придобият практически опит в реални условия в рамките на компанията. Най-търсена от студентите е лятната стажантска програма „Младежи с бъдеще\", която се организира ежегодно вече 13 години поред. Тази година желаещите да участват могат да подадат своите документи за кандидатстване в срок до 30 април 2018 г. на електронен адрес: .Информация за конкретните стажантски позиции е публикувана на интернет страницата на ЕVN България  в меню „Кариери\" на линк:   ", "date": "2018.03.20", "title": "EVN България награди за отличен успех дипломанти от ТУ София – Филиал Пловдив"}
{"url": "http://www.cross.bg/zhenite-nosyat-abaya-1570516.html", "text": "'КРОСС/ Жените в Саудитска Арабия занапред няма да са задължени да покриват главите си и да носят черна абая, при условие, че облеклото им е \"скромно и благоприлично\". Това обяви престолонаследникът принц Мохамад бин Салман пред американската телевизия Си Би Ес, предаде Ройтерс.Законите са много ясни и са залегнали в шериата: жените носят скромни и благоприлични дрехи, както и мъжете, казва принцът реформатор. Това обаче не уточнява специално черна абая или черно покривало за главата - решението изцяло е оставено на жените, които сами да решат какъв вид скромно и благоприлично облекло да изберат да носят, добавя той.Миналия месец високопоставен саудитски духовник каза, че жените трябва да се обличат скромно, но не е задължително да носят абая.Не е ясно дали тези изявления са сигнал за промяна в принудителните правила за обличане на жените в кралството, отбелязва Ройтерс. След като Мохамад бин Салман бе обявен за престолонаследник, в ултраконсервативната Саудитска Арабия започна процес на увеличаване на правата на жените - позволено им бе да посещават публични спортни прояви, а от лятото - и да шофират.На 8 март група жени отбелязаха в Джеда Международния ден на жената, като се възползваха от едно новопридобито право - бягаха за здраве, без да обръщат внимание на слисаните минувачи, отбелязва Ройтерс.Вчера саудитският престолонаследник пристигна на посещение в Съединените щати, като днес ще бъде приет от президента Доналд Тръмп. ", "date": "2018.03.20", "title": "Жените в Саудитска Арабия вече ще могат да си избират облекло"}
{"url": "http://www.cross.bg/mursur-klasatziyata-kachestvo-1570517.html", "text": "/КРОСС/ Виена остава градът в света, който предлага най-доброто качество на живот. Това показва изследване на американската консултантската фирма Мърсър, посветено на градовете в света, осигуряващи най-доброто качество на живот през 2018 г., предаде АФП.Виена е начело на класацията на Мърсър заради сигурността, която предоставя на жителите си, но също и заради ефикасния си обществен транспорт и разнообразието си на културни и ваканционни структури.Австрийската столица за девета поредна година е начело на класацията на Мърсър, в която са подредени 231 града. След Виена се нареждат Цюрих, Окланд, Мюнхен и Ванкувър. Челната десетка се оформя от Дюселдорф, Франкфурт, Женева, Копенхаген и Базел, се посочва в сайта на Мърсър.От първите 10 места в класацията осем са заети от европейски градове, които според Мърсър предоставят най-доброто качество на живот в света и си остават предпочитана дестинация за командированите хора.Според американската компания обаче градовете в нововъзникващите пазарни икономики наваксват закъснението спрямо най-добрите градове в класацията с помощта на инвестиции в инфраструктура, в центрове за отдих и в жилища.В дъното на класацията са йеменската столица Сана, Банги в Централноафриканската република и иракската столица Багдад. В тях има бедност, политическа нестабилност и екстремни климатични условия.По отношение на здравословна атмосфера в градовете Мърсър поставя на първо място Хонолулу, а едновременно на второ място са класирани Хелзинки и Отава. Този показател визира атмосферното замърсяване и управлението на отпадъците.За да установи класацията си Мърсър, взима предвид 39 критерия, от престъпност до управление на отпадъците, преминавайки през транспорт, електроснабдяване, телекомуникационни услуги и климат. В сайта на Мърсър в класацията София е подредена на 116-о място.  ", "date": "2018.03.20", "title": "Виена остава градът с най-доброто качество на живот"}
{"url": "http://www.cross.bg/yuliya-skripal-bila-1570504.html", "text": "/КРОСС/ Автомобилът, с който дъщерята на Сергей Скрипал - Юлия, е пътувала от лондонското летище „Хийтроу\" до град Солсбъри, е била иззета за съдебна експертиза, съобщи британският в. „Дейли телеграф\".На 3 март Юлия е била посрещната на летището от семейния приятел Рос Касиди, който я откарал с автомобила си до дома на Сергей Скрипал в Солсбъри.Касиди е потвърдил, че колата му е била иззета за проверка.Разузнавателните служби предполагат, че нервнопаралитичното вещество, с което са отровени Скрипал и дъщеря му, може да е било скрито в багажа на Юлия.Междувременно във Великобритания пристигнаха и експерти на Световната организация за забрана на химическите оръжия. Те ще вземат проби от пострадалите и ще ги предадат за анализ в независима международна лаборатория. Резултатите се очакват до две седмици.Днес премиерът Тереза Мей свиква Съвета за национална сигурност заради случая. Вчера тя отново повтори, че отговорност за нападението носи Русия.  ", "date": "2018.03.20", "title": "Иззеха автомобила, в който се е возила Юлия Скрипал"}
{"url": "http://www.cross.bg/seloto-pletena-selo-1570503.html", "text": "/КРОСС/ След дъждовете през последните дни селата Плетена и Осина в Сатовчанско отново са заплашени от активизирало се свлачище. Ситуацията там става все по-сложна с всеки изминал час, предава бТВ.Вече е издадена и заповед за затваряне на опасна улица и за евакуация на хората, живеещи в непосредствена близост до свлачището.Свлачището е силно активно и вече е разрушило инфраструктурата в село Плетена. Къщи, намиращи се в близост, са заплашени от срутване, а пътят, по който минават децата за училище, е изключително опасен.Под него са се образували огромни хралупи и той може всеки момент да пропадне. По думите на кмета на селото Радослав Кълков ямите са с дълбочина около 2 метра.„Всички жители са обезпокоени.  Притеснява ни това, че всеки ден по пътя минават около 200 деца за детската градина и училището\", каза кметът.„Притеснява ни също, че единственият път на селото може да бъде откъснат\", допълни той.Около 1,3 млн. лв. струва укрепването на целия терен и с общинския бюджет не може да се справим, отбеляза Арбен Мименов, кмет на Сатовча.„Регионалният министър Николай Нанков прецени, че има риск за здравето и живота на хората.  Получихме споразумителен протокол за финансиране, подписахме го, изпратен е при министъра. Надяваме се за отговор и в най-кратки срокове да започнем укрепване\", допълни той.В село Осина действащото свлачище също може да откъсне селото от главния път за Сатовча.Проектът за укрепване на района е одобрен за финансиране, но все още няма постъпления, за да започне ремонтът. ", "date": "2018.03.20", "title": "Свлачище отново заплашва родопското село Плетена"}
{"url": "http://www.cross.bg/leva-leva-sreshti-1570549.html", "text": "/КРОСС/ С прогнози за мачове в права колонка четирима играчи от София реализираха печалби над . Първият майстор на предвижданията игра 5 мача и взе . Негов колега със същия брой срещи получи  със 100 лева. Трети избра 8 мача и прибра  също със 100 лева, последван от друг участник, който си тръгна с . Пети столичанин се спря на 12 мача в права колонка и само с 10 лева спечели Благодарение на знания и предвидливост, както и чрез използването на прави колонки и системи, с отлични приходи се сдобиха и футболни фенове от Стражица (), Пазарджик (), Сливен (), Дупница () и Русе ().Виртуалният футбол СПОРТМАКС също се отплати добре на своите почитатели. В Шумен участник си тръгна с  от Сбор голове, друг от Сливен взе  от Краен изход, в Разград бяха спечелени  от Първо полувреме / Краен изход, а в Кърджали -  от Точен резултат само с 40 лева. 30-те срещи от МАКСГОЛ може да намерите . Суперджакпот 15 към 12.30 часа на 20.03.2018 г. е на стойност  лева, а срещите от него можете да намерите . Натрупаната сума в Джакпота с 13 срещи е  лева, а мачовете, с които можете да играете за него, ще откриете .    ", "date": "2018.03.20", "title": "Четири печалби над 5 000 от футбол в пунктове на \"Еврофутбол\" в София"}
{"url": "http://www.cross.bg/ydostovereniya-vestnik-mart-1570506.html", "text": "/КРОСС/ \"Полицай да стои до всяка голяма дупка на пътя\" - призова премиерът Бойко Борисов по време на заседанието на кабинета за по-бързи ремонти на разбитите пътища след зимата, цитиран от вестник \"Стандарт\". Според премиера, ако се наложи, чиновниците трябва да бъдат мобилизирани.Вестник \"Дума\" допълва по темата, че 200 хиляди чиновници със светлоотразителни жилетки ще са на пътя, докато текат ремонтите на пътищата.\"Стопират измамите с имоти чрез фалшиви удостоверения за тежест\", съобщава на първата си страница вестник \"24 часа\". От 19 март всеки ще проверява безплатно в интернет дали издаденото му удостоверение за тежести върху имот е истинско. Проверката ще става в специално създаден сайт, съобщиха от Агенцията по вписванията. Услугата ще важи само за документи, издадени след 19 март 2018 г. Само в София средно на ден се вадят по 300 удостоверения. ", "date": "2018.03.20", "title": "Вестниците пишат..."}
{"url": "http://www.cross.bg/yubur-avtomobil-tempi-1570505.html", "text": "/КРОСС/ Безпилотен автомобил на компанията Юбър текнолоджис удари жена, която почина впоследствие. Заради инцидента Юбър спира тестването на самоуправляващите се автомобили, докато се води разследването, съобщи Блумбърг.Фаталният инцидент от неделя вечер в Темпи, Аризона, е първият, при който загива пешеходец при катастрофа с безпилотен автомобил. Случилото се може да попречи на усилията за бързото въвеждане на новата технология в САЩ, отбелязва Ройтерс.Жената пресичала пътя, когато автомобил на Юбър, който бил в режим на самоуправление, я удря, уточниха от полицията в Темпи. Зад волана е имало оператор. ", "date": "2018.03.20", "title": "Самоуправляващ се автомобил на Юбър уби пешеходец"}
{"url": "http://www.cross.bg/makedoniya-gurtziya-vytzis-1570531.html", "text": "/КРОСС/ Смъртни закани получиха всичките 300 депутати от гръцкия парламент, написа местният в. Прототема. \"Законодателите бяха заплашени с убийство, ако гласуват \"За\" в новото име на бившата югославска република да присъства думата \"Македония\", каза председателят на парламента Никос Вуцис. Според него зад подателите стоят представители на крайнодясната партия \"Златна зора\".\"Някои парламентаристи прекрачиха всякакви граници. Те не само възхваляват Адолф Хитлер, което е престъпление в целия цивилизован свят, но и нарушиха и потъпкаха с поведението си парламентаризма\", посочи още Вуцис. Той заклейми поведението на трима законодатели от \"Златна зора\". Никос Михайлолакис, Илияс Касазирис и Панайотис Илиопулос, които вчера по време на заседание на комисията по сигурността нападнаха свои колеги-мюсюлмани. \"Всички депутати са равни, независимо дали са християни, мюсюлмани или атеисти\", категоричен бе той. Изказването на Вуцис дойде малко след като външният министър в Атина Никос Коцияс изпрати до колегата си в Скопие Никола Димитров пет предложения за новото име на Република Македония.По данни на Прототема най-желаният от Гърция вариант е \"Горна Македония\", другите предложения не се посочват. Гърция и Македония започнаха в началото на 2018 г. инициативи за решаването на спора за името на балканската страна, започнал с отделянето на републиката от Белград през 1991 г. Атина не признава името на северозападната си съседка, защото в Гърция има провинция Македония. Заради блокадата държавата със столица Скопие фигурира в международни организации като Бивша югославска република Македония (БЮРМ).  ", "date": "2018.03.20", "title": "\"Македония\" роди смъртни закани в гръцкия парламент"}
{"url": "http://www.cross.bg/voiina-konstantinov-rysiya-1570507.html", "text": "/КРОСС/ Отношенията между Русия и Запада са в критична точка, близо сме до гореща война, която може да сложи край на цивилизацията, предупреди политическият анализатор проф. Михаил Константинов пред Фокус.„Руснаците се чувстват в състояние на война. Русия има перфектна военна техника и спокойно се мери със САЩ и Китай в тази област, но по отношение на гражданската индустрия и цели нещата не са блестящи. Отношенията между нея и Запада са може би в най-лошата си точка, която помня от разгара на Студената война. Много са причините за това.Факт е, че сме близо до гореща война особено в Сирия, където може да се сблъскат пряко руски и американски военни. Трябва да се направи опит да се излезе от тази ситуация, защото това е реална опасност.На карта е поставено оцеляването на цивилизацията. Един военен сблъсък би могъл да бъде край\", каза проф. Михаил Константинов.Той каза още, че се нуждаем от единство, понеже сме стигнали до вратата на ада и дори леко сме я открехнали.Константинов добави, че в момента лидерството на Европа е на ниско ниво. Според професора руското ръководство трябва да започне с подготовка за смяна на властта, но и Европа трябва да бъде управлявана от ново поколение политици. ", "date": "2018.03.20", "title": "Проф. Константинов: Отношенията между Русия и Запада са в критична точка"}
{"url": "http://www.cross.bg/prestuplenie-lovech-marinov-1570509.html", "text": "/КРОСС/ Окръжният съд в Ловеч постанови домашен арест за задържания директор на Районната здравноосигурителна каса в Ловеч Антонио Маринов.Той бе задържан на 15 март с обвинение за длъжностно престъпление за неправомерно превеждане на почти един милион лева на МБАЛ \"Кардиолайф\" - Ловеч, с което е ощетил бюджета на касата.От прокуратурата поискаха постоянна мярка за неотклоненение \"Задържане под стража\" за Маринов, но съдът не уважи искането.Магистратите приеха изложеното от обвинението, че Маринов е нарушил пет закона при подписването на договорите с частната болница, по които са изплатени сумите, но отхвърли мотивите на прокуратурата, че са налице предпоставки той да извърши друго престъпление или да въздейства на свидетели по делото.Според адвокат Румен Константинов директорът на касата не е извършил престъпление, а парите са били превеждани по договори за реално извършена дейност по клинични пътеки. В съдебната зала обвиняемият изложи фактите и подробностите за действията си.От прокуратурата не посочиха дали ще обжалват мярката. ", "date": "2018.03.20", "title": "Пуснаха под домашен арест шефа на РЗОК-Ловеч"}
{"url": "http://www.cross.bg/polykulbo-yuzhnoto-severnoto-1570508.html", "text": "/КРОСС/ Астрономическата пролет настъпва у нас в 18 часа и 15 минути, съобщават от НИМХ-БАН.Пролетта е един от четирите сезона в умерения пояс, заедно с лятото, есента и зимата.Астрономически тя започва с пролетното равноденствие, което е около 21 март в Северното полукълбо и около 23 септември - в Южното полукълбо.Пролетта завършва с лятното слънцестоене - около 21 юни в Северното полукълбо, както и около 21 декември - в Южното полукълбо.Пролетните месеци в Северното полукълбо са март, април и май, а в Южното - септември, октомври и ноември.През пролетта дните започват да стават по-дълги от нощта, температурите се повишават, а природата се връща към активен живот.  ", "date": "2018.03.20", "title": "Макар в бяла премяна, пролетта идва"}
{"url": "http://www.cross.bg/yaiinstiiin-harvi-kompaniyata-1570511.html", "text": "/КРОСС/ Бившата компания на Харви Уайнстийн подаде документи за обявяване във фалит месеци, след като продуцентът - носител на \"Оскар\", беше обвинен в множество случаи на сексуален тормоз, включително изнасилване, предаде Би Би Си.Действията на The Weinstein Company целят улесняване на потенциалните купувачи.Филмовото и ТВ студио обяви също, че освобождават всички жертви на съоснователя на компанията - Харви Уайнстийн, от всички споразумения за неразгласяване на информация, които ги спират да говорят за злоупотребите.66-годишният Уайнстийн настоява, че сексуалните му отношения са били по взаимно съгласие.Той беше уволнен от председателския пост в компанията миналия октомври, когато бяха отправени първите обвинения.Основаната през 2005 г. компания - една от мощните в развлекателната индустрия, ще стане първата, която банкрутира в резултат на сексуални злоупотреби на работното място, допълва репортерът на Би Би Си Ник Бриант.Компанията стои зад филми като \"Речта на краля\" и \"Артистът\".В нейно изявление се казва: \"От октомври се съобщава, че Харви Уайнстийн е използвал споразуменията за неразгласяване на информация като тайно оръжие, за да накара обвинителите си да мълчат. Незабавно слагаме край на тези споразумения. Никой не трябва да се страхува да говори или да бъде принуждаван да мълчи\".  ", "date": "2018.03.20", "title": "Компанията на Харви Уайнстийн фалира"}
{"url": "http://www.cross.bg/smurtta-madzhynov-godini-1570510.html", "text": "/КРОСС/ Лекар получи окончателна присъда от 2 години условно с 3-годишен изпитателен срок заради смъртта на дете.Михаил Маджунов няма да има право да упражнява лекарска професия за срок от две години.Решението по процеса за смъртта на 4-годишната Гергана Илиева след операция от сливици е на Върховния касационен съд. Съдът намали наложената присъда от Софийския градски съд, потвърдена от апелативния съд, от 2 години и 6 месеца условно с 4-годишен изпитателен срок и отнемане на лекарските права за 2 години и 6 месеца.Случаят е от 2010 г. Маджунов е признат за виновен за това, че е причинил смъртта на 4-годишната Гергана поради немарливо изпълнение на служебни задължения. По делото бяха осъдени и други двама лекари - Юлиян Рангачев и Иглика Станчева, които получиха 6-месечна условна присъда.Маджунов не е изискал определяне на кръвната група на детето преди операция за отстраняване на сливици, с след това при извършен преглед след получен кръвоизлив не е поставил адекватна диагноза, не е назначил правилното лечение и изписал детето от болницата.ВКС се е съгласил с жалбата на Маджунов във връзка с обвинението, че не е определил кръвната група на детето преди операцията. Според магистратите той безспорно е трябвало да я определи, но това, че не го е направил, няма връзка със смъртта на детето.Тримата лекари бяха осъдени и да платят обезщетение на бащата на Гергана Илиева в размер на 100 хил. лв. за причинени неимуществени вреди от престъплението.  ", "date": "2018.03.20", "title": "Лекар получи условна присъда за смъртта на дете"}
{"url": "http://www.cross.bg/vigenin-rysiya-otnosheniya-1570512.html", "text": "/КРОСС/ Ние трябва да градим отношения с Русия такава, каквато е. Това заяви Кристиан Вигенин от БСП в студиото на „Денят започва\" по БНТ. „Трябва да се опитаме да свалим тона на емоциите и да стъпим върху прагматичните решения\", посочи той.По думите му Русия не се опитва целенасочено да създава настроения към себе си в България. „И нашият, и руският народ са емоционални народи. Да си говорим по този начин - няма да се получи\", смята Вигенин.Политикът коментира и провокативния статус на Таско Ерменков, който взриви социалните мрежи вчера. „Статусите стават новини. Това си е неговото мнение\", заяви Вигенин. Според него няма нужда от крайности между русофили и русофоби. „Да се опитаме да намерим златната среда, за да градим по-добри отношения\", коментира още Вигенин. Според него като че ли не сме спрели да се делим. „Ние трябва преди всичко да гледаме през призмата на българския интерес, а той изключва крайностите. Трябва да се търсят балансите\", посочи Вигенин.По повод обвинението на Тереза Мей, че Русия е виновна за отравянето на Сергей Скрипал той смята, че ЕС се солидализира с Великобритания .„Но трябва да видим нюанса в позицията, изразена от външните министри\", посочи Вигенин. Според него до този момент няма никакви твърди доказателства, че Русия стои в отравянето на бившия шпионин и неговата дъщеря. „По-скоро изглежда като политическа кампания. Така е избрала Великобритания да подходи към този случай\", коментира Вигенин.Относно изказването на турския президент Ердоган той смята, че трябва да бъдем по-строги към такива реакции. „Един президент трябва да може да контролира своите емоции. Повтарянето на подобни тези създава страхове\", заключи политикът.  ", "date": "2018.03.20", "title": "Вигенин: Трябва да градим отношения с Русия такава, каквато е"}
{"url": "http://www.cross.bg/radev-glava-rymen-1570488.html", "text": "/КРОСС/ От 20 до 22 март президентът Румен Радев ще бъде на официално посещение в Държавата Израел по покана на президента Реувен Ривлин.Визитата на българския държавен глава е в контекста на 75-ата годишнина от спасението на българските евреи и 70-ата годишнина от създаването на Държавата Израел. Посещението на Румен Радев е в продължение на политическия диалог на най-високо равнище между двете страни. Сред темите на срещите на българския държавен глава ще са възможностите за задълбочаване на сътрудничеството във всички области от взаимен интерес, в това число в сферата на сигурността, борбата с тероризма, икономиката и инвестициите.На 20 март българският държавен глава ще бъде посрещнат от израелския си колега Реувен Ривлин с официална церемония в президентския дворец в Йерусалим, след което ще се проведат пленарни разговори на официалните делегации на България и Израел. В първия ден от визитата си Румен Радев ще се срещне и с представители на организациите на българските евреи в Държавата Израел.На 21 март, в Мемориала „Яд Вашем\" държавният глава ще участва в церемония по запалването на вечния огън в памет на жертвите на Холокоста, а по-късно през деня ще  положи венец и пред гробовете на жертвите на кораба „Салвадор\" на хълма „Херцел\". Президентът Радев ще се срещне с председателя на Кнесета Юли-Йоел Еделщайн и ще направи изказване в рамките на Шестия глобален форум за борба с антисемитизма. Международната среща събира политически лидери, общественици, духовници, дипломати, преподаватели, представители на гражданското общество от цял свят. На форума се обсъждат стратегически мерки за борба с антисемитизма и други форми на расова и етническа омраза.В рамките на деня Румен Радев ще посети също високотехнологичния парк „Гав Ям Негев\", който се намира в град Бер Шева.На 22 март българският държавен глава ще разговаря с Роберт Сингер, вицепрезидент и главен изпълнителен директор на Световния еврейски конгрес. По-късно Румен Радев ще проведе среща с министър-председателя на Държавата Израел Бениамин Нетаняху. Програмата на президента в Йерусалим предвижда още посещение в църквата \"Божи гроб\" и Стената на плача.През деня президентът Румен Радев ще посети Палестина. По време на официалното посещение в Рамала българският държавен глава ще положи венец пред гроба на Ясер Арафат и ще разговаря със своя палестински колега Махмуд Аббас. Двамата ще обсъдят перспективите за развитието на двустранните българо-палестински отношения. Задълбочаването на политическия диалог и на сътрудничеството в сфери като търговско-икономическите контакти, образованието, науката и културата ще бъдат във фокуса на срещата.В ръководената от българския държавен глава делегация участват народни представители, представители на еврейски организации в България, както и на деловите среди, на работодателски и търговски организации. В рамките на визитата си президентът Румен Радев ще бъде придружаван от своята съпруга. ", "date": "2018.03.20", "title": "Държавният глава Румен Радев ще бъде на посещение в Израел и Палестина"}
{"url": "http://www.cross.bg/chasa-sofiyaot-provede-1570494.html", "text": "/КРОСС/ ***Варна.От 16.00 часа, в Регионалната библиотека „Пенчо Славейков\" във Варна Председателят на Народното събрание Цвета Караянчева ще открие изложба, с която Варненската библиотека ще отбележи 135-ата годишнина от създаването си и 125-ата годишнина от рождението на нейния първи директор. В 16.45 часа председателят на Народното събрание ще разговаря с председателя на Фондация „Международен балетен конкурс - Варна\" Димитър Димитров и членове на Управителния съвет на организацията.По-късно тя ще се запознае с направеното по изграждането на варненския булевард „Васил Левски\", което е най-големият инфраструктурен проект на града.***София.От 09.30 часа, в Хотел Балкан ще се проведе конференция по случай Деня на потребителите. Темата е \"Цифровата икономика - какви са ползите за потребителите?\" Участие в нея ще вземата министърът на икономиката Емил Караниколов, председателят на българския Икономически и социален съвет проф. д-р Лалко Дулевски и др.***София.От 09.30 часа в заседателната зала в сградата на Висшия съдебен съвет ще се проведе заседание на Съдийската колегия на Съвета.***София.От 10.00 часа Конституционният съд ще проведе заседание по делото по искане на Седемдесет и пет народни представители от 44-тото Народно събрание на основание на чл. 149, ал. 1, т. 4 от Конституцията на Република България за произнасяне за съответствие на сключената от Република България Конвенция на Съвета на Европа за превенция и борба с насилието над жени и домашното насилие с Конституцията на Република България преди ратификацията ѝ.***София.От 10.00 часа 8 състав на Специализирания наказателен съд ще гледа делото срещу Ангел Д., Деян С., Динко Д. и др., обвинени в организиране и ръководене на престъпна група.***София.От 10.00 часа 13 състав на Специализирания наказателен съд ще гледа делото срещу Младен М., Мария Тр. и др., обвинени в организиране и ръководене на престъпна група.***София.От 10.30 часа в Музея ба съобщенията (ул. „Гурко\" 6) заместник-министърът на транспорта, информационните технологии и съобщенията Димитър Геновски ще валидира пощенско-филателно издание на тема „140 години от Руско-турската освободителна война\".***София.От 10.30 часа в Агенция „Пътна инфраструктура\" ще се проведе брифинг, на който ще бъдат предоставени основните изводи от доклада за срутището на ІІ-86 Смолян - Мадан. Той ще бъде представен от ръководителя на експертната работна група доц. д-р Стефчо Стойнев, който е ръководител на катедра „Хидрология и инженерна геология\" в Минно-геоложкия университет „Св. Иван Рилски\", и от председателя на УС на АПИ инж. Дончо Атанасов.***София.От 11.00 часа 10 състав на Специализирания наказателен съд ще гледа делото срещу Борис Т., Иван Т., Виктория Т. и др., обвинени в организиране и ръководене на престъпна група.***София.От 11.00 часа 17 състав на Специализирания наказателен съд ще гледа делото срещу Добрин Д., Николай И., Красимир Б. и др., обвинени в организиране и ръководене на престъпна група.***София.От 11.00 часа във Висшето училище по телекомуникации и пощи ще се проведе Дискусионен форум \"Лидерството като бранд в условията на Четвърта индустриална революция.***София.От 11.00 часа в зала № 8 на Националния дворец на културата ръководството и членове на Комисията за защита от дискриминация ще се срещнат с ръководството на НДК и ще им връчат сертификат за достъпност.***София.От 12.00 часа в Голямата зала на БТА ГД „БОЕЦ\" ще представи на пресконференция информация и документи от Национална агенция по приходите (НАП) и други институции за несъбран Данък добавена стойност (ДДС) от 2000 до 2017 г.***София.От 13.00 часа 3 състав на Специализирания наказателен съд ще гледа делото срещу Георги Г., Цено Ф., и Борис Р., обвинени в организиране и ръководене на престъпна група.***София.От 13.30 часа 9 състав на Специализирания наказателен съд ще гледа делото срещу Диана В., Александър М. и Сашо К., обвинени в организиране и ръководене на престъпна група.***София.От 13.30 часа 6 състав на Специализирания наказателен съд ще гледа делото срещу Филип К., обвинен в организиране и ръководене на престъпна група.***София.От 13.30 часа 5 състав на Специализирания наказателен съд ще гледа делото срещу Георги Б., обвинен в организиране и ръководене на престъпна група.***София.От 13.30 часа в сградата на Националния институт на правосъдието (НИП) Пленумът на Висшия съдебен съвет ще проведе среща с представителите на Европейската комисия по Механизма за сътрудничество и оценка.***София.От 14.00 часа 6 състав на Специализирания наказателен съд ще гледа делото срещу Тодор С., Владимир Р., Илия Е. и др., обвинен в организиране и ръководене на престъпна група.***София.От 14.00 часа в зала 501 на Висшето училище по застраховане и финанси (ВУЗФ) ще се проведе международна конференция на тема „Корейския иновационен модел, моделът за технологична комерсиализация на Фраунхофер и уроци за България\". Приветствие ще отправи министърът на образованието Красимир Вълчев.***София.От 15.00 до 17.00 часа, народният представител от „БСП за България\" Николай Цонков и общинският съветник Иван Таков ще проведат приемна за граждани на ул. \"Леге\" №10, етаж 1.***София.От 15.50 часа, в конферентната зала в Дома на Европа, ул. „Г. С Раковски\" № 124 европейският комисар отговарящ за транспорта Виолета Булц ще даде пресконференция.***София.От 18.00 часа в Галерия „Академия\" на НХА Италианският културен институт в София ще открие изложбата „Идентичност между символика и цветове\".***София.От 18.00 часа в централното фоайе на Националната библиотека „Св. св. Кирил и Методий\" ще се състои премиерата на стихосбирката „67 сутрини\" на Недялко Йорданов.***София.От 18.30 часа в Гьоте-институт ще бъде открита изложбата „Супата на Кафка\" на Галина Йотова.***София.От 19.00 часа в зала „България\" Детският радиохор посреща пролетта с концерт.***София.От 19.30 часа на сцена в „Червената къща\" ще бъде представена постановката „Високо там горе\", посветена на руската поетеса Анна Ахматова.***София.От 20.00 часа в „Червената къща\" темата „Градско земеделие в София: хоби, начин на живот или оцеляване?\" ще бъде обект и на дискусия между български и гостуващи от Сао Пауло и Холандия експерти.***Варна.От 14.00 часа в офиса на ГЕРБ на ул. „Георги Бенковски\" №1 общинският съветник Пейчо Бюлбюлев ще проведе приемна да граждани.***Белене.От 8.15 часа ще се проведе протест на служителите в затвора в Белене.***Благоевград.От 10.00 часа в района на Военно формирование 26 400- Благоевград ще се проведе Тържествен ритуал за полагане на военна клетва и „Ден на отворените врати с показ на въоръжение и бойна техника\".***Благоевград. От 18.00 часа в зала „22 септември\" ще бъде представена книгата на проф. Иво Христов „Пред пепелището на нестаналото българско общество\".***Бургас/Айтос.В ДКЦ Айтос ще се проведе кампания за безвъзмездно и доброволно кръводаряване.***Варна. От 12.00 в сградата на Община Варна ще се проведе пресконференция, организирана от Движение Възраждане. Поводът за пресконференцията е организираният от Възраждане протест на 26 март във връзка с пристигането във Варна на турския президент Реджеп Тайип Ердоган.*** Велико Търново. От 9.00 часа в Ритуалната зала на Община Велико Търново ще се проведе среща на ТЗ ГРАО.*** Велико Търново. От 15.00 часа в Голяма зала на Община Велико Търново кметът Даниел Панов ще се срещне с ученици.*** Велико Търново. От 17.30 часа в Изложбени зали „Рафаел Михайлов\" ще бъде открита изложба „70 години Великотърновски художници 1948-2018\".*** Велико Търново. От 17.30 часа в читалнята на РНБ „П. Р. Славейков\" ще бъде представена библиографията „Академик Иван Радев\" по повод 75-годишнината на ак. Иван Радев - почетен гражданин на Велико Търново.*** Велико Търново. От 18.00 часа в Зала 30 на Младежки дом ще се състои концерт на ученици от Музикалната школа по повод Празника на Велико Търново.*** Велико Търново. От 19.00 часа в МДТ „Константин Кисимов\" ще се състои съвместен концерт на ученическия оркестър на СУ „Емилиян Станев\" и Духовия оркестър при Община Велико Търново.***Видин.Кметът на Община Видин Огнян Ценков и заместник-кметът Венци Пасков ще посетят селата Капитановци (11:30 ч., сградата на читалището) и Покрайна (12:30 ч. ,в центъра на селото ), във връзка с продължението на проект „Топъл обяд в Община Видин\".*** Горна Оряховица. От 9.00 часа Спортна зала „Никола Петров\" ще се проведе Областно първенство по хандбал за юноши и девойки 8 - 10 клас от ученически игри 2017/2018 година.***Горна Оряховица. От 17.30 часа в ХГ „Недялко Каранешев\" ще бъде представена стихосбирката „Радост, мъка и тъга\" с автор Стефка Токмакчиева - член на ТЛГ „Асен Разцветников\".*** Горна Оряховица. От 18.30 часа НЧ „Напредък-1869\" Държавна опера - Бургас ще представи музикалния спектакъл „Оскарите в музиката\" с участието на Милица Гладнишка и Филип Аврамов. Диригент - Левон Манукян.***Каварна.От 10.00 часа в спортна зала „Олимпиада\" за поредна година община Каварна ще бъде домакин на областният кръг на ученическите игри по хандбал за област Добрич.***Казанлък.От 17.30 часа в залата на Музея на фотографията и съвременните визуални изкуства Александър Дончев от македонския град Струмица ще покаже в изложбата си „Монос\".***Кюстендил.От 11.00 часа в читалище „Братство\" ще бъде открита изложба на класа по рисуване към читалището.***Кюстендил.От 12.20 часа в сградата на Окръжна прокуратура ще бъде открита „Синя стая\", след което ще се представи отчет за дейността на прокуратурата за 2017 година.***Кюстендил.От 17.30 часа в залата на Възрожденското училище ще бъде открита изложба от Националния конкурс за детска рисунка „Пролет върху листа\".***Монтана.От 19.00 часа в Драматичен театър - Монтана ще се състои премиерата на \"Мистерията \"Дон Жуан\" от Анатолий Крим, режисьор Минчо Събев.***Пловдив.В 09.00 часа в зала 1 на Апелативния съд ще се проведе заседание по делото срещу Иванка Ройдова, обвинена в поръчване убийството на 6 души, свои роднини.***Пловдив.В 09.00 часа в зала 10 на Окръжния съд ще се проведе заседание по делото срещу Драгомир Д., обвинен в избягване и плащане на данъчни задължения в особено големи размери. Делото е насрочено в разпоредително заседание.***Пловдив.В 09.30 часа в зала 3 на Районния съд ще се проведе заседание по делото срещу Атанас К., обвинен в присвояване на чужди вещи - оръжия и боеприпаси от спортен клуб-стрелбище.***Пловдив.В 10.00 часа в зала 10 на Районния съд ще се проведе заседание по делото срещу Иван Б. и Анна К., обвинени в изработка и продажба на фалшиви документи за завършено висше образование. По делото са призовани 36 свидетели.***Пловдив.В 11.00 часа в Концертната зала министърът на културата Боил Банов ще участва в пресконференция за бъдещето на Пловдивската опера, организирана от Фондация „Дом за Пловдивската опера\".***Пловдив.От 11.15 часа на новото кръгово на разклона за с. Крумово на пътя Пловдив - Асеновград ще се състои брифинг за важните пътни проекти на региона. Ще участва представител на АПИ.***Пловдив.От 11.00 часа в Концертна зала в град Пловдив фондация „Дом за Пловдивската опера\" организира пресконференция по повод катастрофалното състояние на Концертна зала, провалянето на цял сезон за концерти на Държавна опера Пловдив и липсата на резултатни действия от страна на държавата за ремонтирането й.***Пловдив.От 16.00 часа в офиса на ГЕРБ в район „Тракия\" в блок 91 общинският съветник от ГЕРБ в Общински съвет - Пловдив Иван Вичков ще приема граждани.***ПлевенОт 11.00 часа в сградата на ОДМВР-Плевен ще се проведе брифинг, на който ще бъде направен отчет-анализ на дейността на дирекцията. На него ще присъства и министърът на вътрешните работи Валентин Радев.***Русе.От 11.00 часа в зала 2.101 на Русенския университет ще се състои премиера на филм на известния български радио журналист и телевизионен коментатор Коста Филипов.***Русе.От 15.00 часа в корпус 2, зала 101, на Русенски университет „Ангел Кънчев\", Русенски университет, Професионална гимназия по икономика и управление „Елиас Канети\" - Русе и работодатели от счетоводни къщи ще проведат съвместна инициатива под надслов „Триъгълник на успеха - път към изграждане на човешкия капитал\".***Русе.В СУЕЕ „Св. Константин-Кирил Философ\" волейболна игра, в която ще се включат ученици от френските паралелки, служители франкофони на Монтюпе и играчи от най-успешния, непобедим отбор от сезон 2017/2018 на волейболната Висша лига - „Дунав\" по повод световната седмица на Франкофонията.***Русе.От 19.00 часа в Доходно здание, ще се състои поредният вълнуващ концерт от фестивалния афиш на МФ. Мартенски музикални дни 2018.***Смолян/с. Търън. В 12:30 часа в село Търън областният управител Недялко Славов и кметът на община Смолян Николай Мелемов ще се срещнат с кметовете и жителите на населените места, блокирани от свлачището край Тикале.***Хасково.От 10.30 часа в Центъра за обществена подкрепа (ЦОП), който се намира на ул. „Цар Освободител\" 2, ще се проведе Ден на отворените врати в социалните услуги, организиран от Община Хасково.***Хасково.От 15.00 часа в Младежкия център в града ще се проведе пресконференция с участието на проф. Борислава Танева и Цанислав Петков по повод предстоящ концерт.***Хасково.От 10.30 часа във фоайето на Образцово народно читалище \"Заря\" ще се проведе кандидатстудентска борса.***Шумен. От 10.30 часа в зала 203 на общината ще се проведе брифинг.***Шумен. От 16.00 часа пред Паметника на загиналите във войните шуменци на пл. „Кристал\" ще бъдат поднесени венци и цветя по повод 73 години от Дравската епопея.***Шумен. От 17.00 в стая 25 на II ОУ \"Д-р П. Берон\" ще се състои проява \"Какво научихме от \"Рибния буквар\" по повод патронния празник на училището. ", "date": "2018.03.20", "title": "Предстоящи събития на 20 март 2018"}
{"url": "http://www.cross.bg/bivsh-depytat-yurist-1570495.html", "text": "/КРОСС/ Георги Марков, юрист, бивш конституционен съдия, депутат от ГЕРБ в 44-ото НСПроф. Алиосман Имамов, зам.-председател на ДПС и на 43-ото НС, бивш депутатДаниела Доковска, адвокат, бивш председател на Висшия адвокатски съветЕвдокия Манева, бивш зам.-министър на екологиятаЗоя Василева, поетесаКатя Николова, председател на Обединението на жените социалистки в БСПНиколай Бухалов, двукратен олимпийски и трикратен световен шампион по кану-каякЧавдар Георгиев, юрист, бивш депутат ", "date": "2018.03.20", "title": "Родени на 20 март"}
{"url": "http://www.cross.bg/stava-voiina-deiistviya-1570497.html", "text": "/КРОСС/ 1413 г. - Хенри V става крал на Англия.1792 г. - Законодателното събрание на Франция официално одобрява използването на гилотината за екзекутиране.1808 г. - Александър I присъединява с декрет Финландия към Русия като Велико княжество.1815 г. - След като избягва от остров Елба, Наполеон влиза в Париж с армия от 140 000 души и 200 000 доброволци, което поставя началото на управлението му, наречено „Стоте дни\".1848 г. - Лудвиг I се отказва от трона на Бавария.1852 г. - Публикуван е романът Чичо Томовата колиба, на американската писателка Хариет Бичър Стоу, който съществено повлиява на отношението към афроамериканците и робството в САЩ.1854 г. - В САЩ е основана Републиканската партия.1861 г. - Земетресение изцяло унищожава град Мендоса в западна Аржентина.1890 г. - Ото фон Бисмарк престава да е канцлер на Германия.1914 г. - В САЩ, Кънектикът, за пръв път се провежда международен шампионат по фигурно пързаляне.1916 г. - Албърт Айнщайн публикува своята Теория на относителността.1924 г. - Христо Ясенов е интерниран в днешен Благоевград.1930 г. - В Хага е подписано споразумение за вдигане на секвестъра върху българските имоти в Румъния.1949 г. - Германската марка става законна парична единица на Западна Германия.1951 г. - В Народна република България са отменени купоните за промишлени стоки и се преминава към свободна търговия с тях.1952 г. - Сенатът на САЩ подписва мирен договор с Япония.1956 г. - Тунис придобива независимост от Франция.1969 г. - В Гибралтар Джон Ленън и Йоко Оно сключват брак.1986 г. - Жак Ширак става министър-председател на Франция.1987 г. - САЩ одобряват използването на препарата AZT, доказал възможността да забавя развитието на СПИН.1995 г. - Сектата Аум Шанрикьо организира атентат със зарин в токийското метро, загиват 12 души, повече от 5 хиляди са с натравяне.1998 г. - В Москва българският вицепремиер Евгений Бакърджиев и шефът на Газпром Рем Вяхирев се споразумяват да извадят посредниците от газовите доставки.2003 г. - Война в Ирак (2003): В ранните часове на деня, Съединените щати и три други страни започват военни действия в Ирак.2011 г. - Война в Либия (2011): Съединените щати, Франция, Канада и Великобритания започват военни действия в Либия.", "date": "2018.03.20", "title": "На 20 март през..."}
{"url": "http://www.cross.bg/manastira-sava-bili-1570496.html", "text": "/КРОСС/ От VІІ век околностите на Йерусалим непрестанно се подлагали на нападения от хищните сарацини. Те не щадели дори мирните отшелнически обители, макар в тях да живеели пустинници, които нямали никакви земни богатства.Веднъж във време на самото всенощно богослужение срещу Връбница в лаврата \"Св. Сава\" дошъл слух, че варварите в голямо множество се готвят да нападнат обителите. Братята решили да не се оттеглят от лаврата, понеже били предадени всецяло на Господа и приживе били умрели за света. Те не се бояли от смърт. Почнали още по-пламенно да се молят, готвейки се да преминат в по-добрия живот.Действително, на Велики четвъртък сарацините с голяма сила нападнали манастира и веднага убили няколко иноци. Другите пък те събрали в църква и започнали да ги разпитват къде са скрити манастирските съкровища: \"Откупете себе си и църквата си четиристотин жълтици - казвали варварите на светите отци - иначе всички ще бъдете избити!\"- Не проливайте напразно кръвта ни - кротко отговорили иноците. - Толкова злато ние никога не сме имали. Вземете простите ни дрехи. Друго имущество у нас не ще намерите.Варварите не повярвали на думите на иноците и чрез мъчения искали да узнаят от тях къде са скрити съкровищата им.Имало в манастира пещера, в която някога се подвизавал св. Сава, основателят на лаврата. Вътре в нея те затворили всички иноци и пред входа на пещерата натрупали сухи клони и запалили голям огън. Иноците се задушили от смрад и дим, а варварите продължавали да ги питат за скритите съкровища, но в отговор чували само молитви към Бога от задушаващите се братя.Осемнадесет души умрели в пещерата; други били посечени с меч или по друг начин мъчени до смърт. Известни на Църквата са само имената на Йоан, Сергий и Патракий. Паметта на всички тези иноци се чествана 20 март. ", "date": "2018.03.20", "title": "Преп. отци, избити в манастира \"Св. Сава\""}
{"url": "http://www.cross.bg/rani-dyshi-mart-1570498.html", "text": "/КРОСС/ Петимата български туристи, които пострадаха по-тежко при пътнотранспортно произшествие с автобус в Египет вчера, се намират  частната болница АМС в Хургада, съобщи българският консул Евгени Паралингов, който бе изпратен незабавно на място от вицепремиера и министър на външните работи Екатерина Захариева.Пострадалите имат фрактури и порезни рани. Днес ранените ще бъдат изследвани със скенер, за да бъде им назначено лечение, включително оперативно, ако се налага.Представител както на българската, така и на египетската туристическа фирма са в болницата с ранените. Всички изследвания и операции ще бъдат платени от застраховките на пътниците.От общо 20 души ранени в автобуса, 12 са с по-леки рани, ожулвания, охлузвания, синини, леки порезни рани - те са обработени и са изявили желание да продължат туристическата си програма.Круизът по река Нил на групата свършва в събота, 24 март. В хотела в Хургада, където ще бъде настанен и консулът, са пожелали да останат и да изчакат връщането на групата на 24 март други трима души, по-леко пострадали, с вече обработени рани.Министър Захариева лично следи случая, като служителите на посолството ни в Кайро ще оказват пълно съдействие на пострадалите наши сънародници в рамките на своите правомощия.  ", "date": "2018.03.20", "title": "Български дипломат следи на място състоянието на пострадалите в ПТП в Египет българи"}
{"url": "http://www.cross.bg/danni-facebook-mediya-1570502.html", "text": "/КРОСС/ Акциите на Facebook се обезценяват с близо 7% след старта на търговията на Уолстрийт с оглед на набиращ скорост скандал за неправомерното използване на личните данни на 50 милиона потребителите на водещата социална интернет медия.Повод за скандала даде признание на Facebook, че личните данни на десетки нейни потребители вероятно са били използвани неправомерно от компанията Cambridge Analytica, която се свързва с предизборната кампания на Доналд Тръмп през 2016-а година. \"Бурята\" около водещата социална медия се разрази през уикенда, след като американски и британски законодатели я обвиниха, че не е предоставила повече информация за това как фирмата за данни - Cambridge Analytica е получи достъп до информация за десетки милиони членове на социалната мрежа без тяхното изрично разрешение.Притесненията около способността на компанията Facebook да защитава личните данни на своите потребители допринасят за агресивен спад на нейните акции с 6,9%. Това вероятно ще се окаже най-драматичното понижение на акциите на социалната интернет медия в рамките на една сесия на търговия от около четири години насам. Днешното понижение с близо 7% означава, че водещата социална медия изтри близо 34 млрд. от пазарната си стойност от петък насам.Скандалът с Facebook се отразяват негативно и на акциите на останалите социални медии, като тези на Twitter Inc. се понижават с 1,15%, а на Snap Inc. - с 3,9%. Това води до спад и на индексът Nasdaq Composite с 1,7%, докато индексът на сините чипове DJIA и широкият индекс S&P500 се понижават с около и малко над 1%.Притесненията за световна търговска война след наложените от Тръмп тарифи за вноса на стомана и на алуминий и инвеститорското напрежение преди стартиращото утре двудневно заседание на Фед се отразяват негативно и на други значими компании, като акциите на Caterpillar Inc.се понижават с над 3%, а на 3M Co. - с 1,76%.  ", "date": "2018.03.20", "title": "Срив на акциите на Facebook след скандал с неправомерно използване на лични данни"}
{"url": "http://www.cross.bg/venetzyela-trump-amerikanski-1570501.html", "text": "/КРОСС/ Президентът на САЩ Доналд Тръмп забрани на американски компании и граждани да извършват каквито е да е било сделки с венецуелската криптовалута петро.Според Тръмп тя представлява опит да се заобиколят американските финансови санкции, наложени срещу политиката на президента социалист на Венецуела Николас Мадуро. Те не разрешават на американски банки и инвеститори да придобиват новоемитиран венецуелски дълг и на практика страната няма възможност да взима заеми в чужбина.Николас Мадуро съобщи в средата на февруари, че Венецуела е получила 735 милиона долара през първия ден от пускането на пазара на петрото. Венецуела е първата страна в света, пуснала собствена виртуална валута. ", "date": "2018.03.20", "title": "Тръмп забрани каквито и да е трансакции с венецуелската криптовалута петро"}
{"url": "http://www.cross.bg/nadprevara-strani-pytin-1570499.html", "text": "/КРОСС/ Преизбраният руски президент Владимир Путин заяви, че Русия иска да има градивни отношения с другите страни и няма да участва в надпревара във въоръжаването.На среща със съперниците си в кандидатпрезидентската кампания той каза, че ще се съсредоточи върху повишаването на жизненото равнище на сънародниците си, подобряване на здравеопазването и образованието.Москва ще се стреми към конструктивен диалог с международните си партньори и ще направи всичко за решаване на разногласията с други страни, отстоявайки националните си интереси. ", "date": "2018.03.20", "title": "Няма да има надпревара във въоръжаването, зарече се Путин"}
{"url": "http://www.cross.bg/bulgariya-snyag-sila-1570500.html", "text": "/КРОСС/ Усложнена пътна обстановка заради усиления снеговалеж в почти цяла България.От пътната агенция съобщиха, че временно ограничават движението на автомобили над 12 тона по магистрала \"Хемус\" в посока София. Това е в сила за участъка от пътя в Софийска област.Провежда се почистване със снегорини на затрупаните участъци. Същото ограничение влезе в сила и за пътя Шумен-Разград. Започна и почистване на основните столични булеварди.Улиците се обработват със специални смески. Общо 62 снегорина са чистили през нощта. Градският транспорт работи нормално.До обяд ни очакват нови валежи. В Северна България те ще са от сняг и в съчетание с умерен и силен северозападен вятър ще има условия за виелици. Затова за 5 области там е обявен жълт код за опасно време.Още сняг се очаква в четвъртък и петък, когато в Северна България ще се трупа и снежна покривка, а пътната обстановка ще е усложнена.Възможно е повишаване на нивата на реките и активизиране на нови свлачища. ", "date": "2018.03.20", "title": "Сняг усложни ситуацията в страната"}
{"url": "http://www.cross.bg/blagoevgrad-sandanski-bolnitzata-1570553.html", "text": "/КРОСС/ Детското отделение на болницата в Сандански е затворено временно поради липса на лекари специалисти.Засега отделението няма да работи поне за пет месеца и през това време ще се прави ремонт.А до тогава болните дечица ще бъдат пренасочвани към болницата в Петрич.Изпратени са уведомителни писма до Рагионалната здравна инспекция в Благоевград и ЦСМП..\"Два мобилни екипа на Центъра за спешна помощ в Благоевград са в готовност да обслужват пациенти от района на Сандански.При нужда от хоспитализация децата ще бъдат насочвани към детското отделение на болницата в Петрич, а при по-тежки случаи и в Благоевград\", коментира и директорът на Спешния център д-р Красимир Михайлов. ", "date": "2018.03.20", "title": "Затвориха детското отделение на Сандански поради липса на медици"}
{"url": "http://www.cross.bg/godina-boing-izcheznaliya-1570546.html", "text": "/КРОСС/ Австралийският експерт по разследване на авиационни катастрофи Питър Макмахон твърди, че е открил изчезналия през март 2014 година малайзийски \"Боинг 777\".При това той е използвал за откритието си изображения от спътници на НАСА и Google Maps, съобщи The Sun.Макмахон смята, че \"Боинг\"-ът се намира на дъното на океана на 16 километра от неголемия остров от групата на Сейшелите - Раунд.                            В тази област досега не са провеждани дейности за откриване на така загадъчно изчезналия огромен пътнически самолет. Според австралиеца, на направените от него снимки на мястото отчетливо може да се различи потъналият самолет.Малайзийският \"Боинг 777\" изчезна от радарите на 8 март 2014 година при извършване на полет от Куала Лумпур до Пекин. На борда му имаше 227 пътника и 12 члена екипажа. През януари 2018 година властите в Малайзия възстановиха търсенето на самолета и обещаха на американската компания Ocean Infinity 70 милиона долара, ако открие самолета за 90 дни. ", "date": "2018.03.20", "title": "Експерт открил изчезналия през 2014 г. ”Боинг 777”?"}
{"url": "http://www.cross.bg/pytin-trump-zayavi-1570544.html", "text": "/КРОСС/ Липсата на поздравления от страна на президента на САЩ Доналд Тръмп по повод победата на Владимир Путин на изборите не е неприятелска стъпка. Това заяви говорителят на Кремъл Дмитрий Песков, допълвайки, че \"утрото е по-мъдро от вечерта\", предаде ТАСС.\"Не е необходимо да смятаме това за неприятелска стъпка. Путин остава отворен за нормализация на отношенията с американските партньори там където има интерес и необходимост за това. Президентът получава голямо количество поздравления от задгранични лидери. Някои не могат да се обадят поради натоварен график, а някои по други причини - тук не трябва нищо да се преекспонира. А и накрая утрото е по-мъдро от вечерта\", заяви Песков.Вчера Белият дом заяви, че \"не е изненадан от резултата\" от президентските избори в Русия, които дадоха на Владимир Путин още един шестгодишен мандат. Засега не е насрочен поздравителен разговор между Путин и президента Доналд Тръмп, според говорителят Хоугън Гидли, припомня още ТАСС. ", "date": "2018.03.20", "title": "Песков: Не смятаме за неприятелска стъпка липсата на поздравления от Тръмп към Путин"}
{"url": "http://www.cross.bg/tema-zhivo-sustoyanieto-1570493.html", "text": "/КРОСС/ БНТ, „Денят започва\"Тема: Сезонът на алергиите. Пролетните алергии започват - как да се предпазим? Съветите на един от най-добрите алерголози акад. Богдан ПетруновТема: Телефонни измами. Схемата с „мнимите полицаи\" продължава да работи - защо се увеличават жертвите на телефонни измами? Отговорът на старши инспектор Златка ПадинковаТема: Пробив в битката с рака. Научен пробив в битката с рака - всичко за откритието на живо от Института по молекулярна биология на БАНТема: Геополитика. Между Русия и Европа - коментар на Кристиан ВигенинТема: Европа и сигурността. България и европейската сигурност - Цветан ЦветановТема: Външна политика. По следите на скандала \"Скрипал\" - между Лондон и Москва - гост: Елена ПоптодороваТема: Космически колонии. Космически колонии в земната орбита - всичко за идеите на варненските ученици с награда от НАСАБТВ, \"Тази сутрин\" Тема: Десетки щъркели попаднаха в капана на лошото време в Шумен и Силистренско. На живо - какво е състоянието на прелетните птици?Тема: Тежка катастрофа с наши туристи в Египет. Какви са причините за инцидента и какво е състоянието на пострадалите?Тема: Как бяха приватизирани ЕРП-тата и защо се стигна до продажбата на ЧЕЗ? Коментар на бившия финансов министър Милен ВелчевТема: Свлачище заплашва родопското село Плетена. На живо - има ли опасност за къщите на хората?Тема: Честно ли преминаха изборите в Русия и как Владимир Путин събра рекордна подкрепа? В студиото Светлана Шаренкова - международен наблюдател на вотаТема: Главният архитект на София Здравко Здравков отговаря на зрителски въпросиТема: Репортерът на bTV Мария Савкова с приз \"Достойните българи\" за вдъхновяващата история на децата от 125-то столично училище, помогнали на свой съученикТема: Българската опера на голямата сцена на \"Болшой театър\". В студиото - академик Пламен КарталовНова телевизия, „Здравей, България\"Тема: След кошмарната екскурзия на сънародниците ни в Египет. Ще бъдат ли обезщетени ранените от катастрофиралия автобус българи и какво е състоянието им ?Тема: Голямото срутище: камъните продължават да падат. Пряко - за живота на откъснатите от светаТема: За триумфа на Путин и шпионския скандал - къде е България? Говори Соломон Паси. И още - близо ли е светът до нов световен конфликтТема: Полицай до всяка дупка - докато се запълни. След репортажите на NOVA - Борисов разпореди незабавен ремонт и сигнализация на опасните участъциТема: Теч и мухъл вместо представления. Защо най-голямата концертна зала в Пловдив тъне в разруха? Румен Бахов разказваТема: Смърт на манежа. След трагедията в \"Сирк дьо солей\" : Александър Балкански за опасните номера в циркаТема: Живот след решетките. Как продължава историята на Иво, който 7 години лежа в гръцки затвор за убийство, което не е извършил?Тема: Денят на... Илиана Раева. Желязната лейди на художествената гимнастика пред Никол Станкулова ", "date": "2018.03.20", "title": "По телевизиите във вторник"}
