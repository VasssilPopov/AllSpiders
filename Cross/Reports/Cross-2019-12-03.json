{"url": "http://www.cross.bg/stydena-voda-avramova-1619439.html", "text": "/КРОСС/ Няколко варианта за увеличаване на обема на язовир \"Студена\" са предложени от хидроинженери и ще бъдат обсъдени от експерти в Министерството на регионалното развитие и благоустройството утре. Това обяви пред БНТ ресорният министър Петя Аврамова. По думите ѝ количества са отклонени и от Владайския канал като те варират в зависимост от валежите.\"Много спекулации се чуха относно случващото се с язовир \"Студена\". Искам да уточня, че ремонтът на язовирната стена приключи още през 2018 г. Не са източвани количества вода през лятото, за да се ремонтира стената. Търсят се варианти обаче за допълнителна модернизация на съоръжението\", обясни тя.На въпрос дали ще бъде намален водният режим от първоначално планираните четири месеца, Аврамова обясни, че се прави всичко възможно и ако количествата в язовира го позволят, ще бъде възстановено възможно най-бързо непрекъснатото водоподаване.Министърът разкритикува и съществуващия в момента воден режим като недостатъчно ефективен. По думите ѝ заради честото спиране на водата се получават чести аварии и не е ясно колко ефективно се пести вода и какви са загубите заради възникналите аварии.", "date": "2019.12.03", "title": " Министър Аврамова: Не е източвана вода от язовир \"Студена\" за рeмонта на стената"}
{"url": "http://www.cross.bg/stazh-plovdiv-prokyror-1619441.html", "text": "/КРОСС/ Схемата, действала от 2016 г. до сега, е проста, но изключително ефикасна, добави той. Тя е замислена и осъществена от 62-годишна бивша служителка на НОИ, напуснала системата през 2009г. и оттогава развивала частна практика. Съучастници са били нейната дъщеря е мъжът, с който живеела на семейни начала.Жената се представяла за професионален консултант по изготвяне на пълна документация за пенсиониране. Набрала доста клиенти, на които не им достигал осигурителен стаж и давали на ръка крупни суми за да придобият необходимите „точки“ за пенсия, като обещавала пълно обслужване.Вместо това обаче, тя задържала парите за себе си, а чрез фалшифицирани пенсионни бланки и печати на отдавна прекратили дейност фирми, съставяла документите с образец УП-30, уж доказващи липсващия трудов стаж.Подправяни са и много трудови книжки. Така, някои от клиентите и наистина започнали да получават пенсии, но повечето чакали напразно. Случаят е разплетен след множество жалби на такива хора до прокуратурата и НОИ, откъдето, заедно с НАП, също постепенно установили измамата. До момента са установени 18 пострадали, но броят им ще се увеличи многократно, прогнозира районният прокурор.Преди да напусне НОИ преди десет години, измамницата е успяла да открадне над 260 досиета и други документи, с които да изготвя фалшификатите. Те са открити при обиска в мазето и, по време на арестуването им, станало вчера. За това престъпление – измама в големи размери, се полагат от 1 до 8 г. затвор, уточни прокурорът.", "date": "2019.12.03", "title": "Семейство от Пловдив източило 3 млн. лева от НОИ по перфектна схема"}
{"url": "http://www.cross.bg/kipur-dnes-vaptzarov-1619445.html", "text": "/КРОСС/ Седмица на Никола Вапцаров започва от днес в Кипър. Тя се организира от най-голямото на острова българско училище „Никола Вапцаров” в Никозия, което е към Съюза на българите в Кипър, по случай 110-ата годишнина от рождението на патрона му. Началото на Вапцаровите дни бе поставено днес с откриването във фоайето на училището на изложба на детски рисунки и фотографии, посветени на поета, възпял „едрите звезди над Фамагуста”.Българчетата от 8 наши училища на острова се включиха със свои творби в обявените два ученически конкурса. Първият, под надслова „За него – Живота…”, бе за портрет на поета и за илюстрации по негови творби. Вторият, фотоконкурсът „Едрите звезди над Фамагуста”, бе за оригинално пресъздаване на водещите теми в поезията на Вапцаров – хората, морето, машините, утрешния ден. „Целта ни е днес, 110 години след неговото раждане, да представим патрона си през погледа на българските деца в Кипър, а конкурсът е една реална възможност за насърчаване на младите хора да покажат своя талант, умения и фантазия”, заявяват организаторите от българското училище „Никола Вапцаров”.Седмицата на Вапцаров в Кипър ще продължи до 8 декември. Тя включва още прожекция на документален филм за живота на поета, празничен концерт с литературно-музикална програма на училище „Никола Вапцаров”, спортен празник с щафетни игри за най-малките вапцаровци.", "date": "2019.12.03", "title": "Седмица на Никола Вапцаров започва от днес в Кипър"}
{"url": "http://www.cross.bg/ybiiistvoto-prokyrori-berlin-1619440.html", "text": "/КРОСС/ Германски федерални прокурори смятат, че руското разузнаване е замесено в убийството на грузински гражданин в Берлин през август и искат да поемат разследването, съобщи днес съдебен източник, потвърдил информация на телевизия А Ер Де.Ройтерс отбелязва, че това може отново да изостри напрежението между Германия и други западни държави, от една страна, и Русия, от друга, след случая с отравянето на бившия руски агент Сергей Скрипал и дъщеря му Юлия във Великобритания миналата година.40-годишният Зелимхан Хангошвили, който е воювал на страната на антируските сепаратисти в Чечения, бе застрелян с два куршума в главата в парк в центъра на Берлин през август, докато отивал в джамия.\"Разполагаме с доказателства, че чужда разузнавателна служба стои зад това, и по тази причина случаят ще бъде поет от федерален прокурор тази седмица\", каза източникът, който пожелал да остане анонимен.Скоро след убийството бе задържан заподозрян за престъплението и според списание \"Шпигел\" номерът на паспорта му го свързва с руските служби за сигурност.Берлинските прокурори, които досега разследваха случая, съобщиха, че заподозреният е бил задържан, докато се опитвал да изхвърли предполагаемото оръжие на убийството в близката река Шпрее заедно с колелото, което карал.", "date": "2019.12.03", "title": "Германски прокурори подозират руска връзка в убийството на грузинец в Берлин"}
{"url": "http://www.cross.bg/aktziya-shepa-prust--tzeremoniya-1619427.html", "text": "/КРОСС/ Церемония по символично вземане шепа пръст близо до Паметника-костница на съветските воини се състоя в кв. Лозенец. Инициативата е в рамките на Международната акция „Шепа пръст“, посветена на паметта на съветски войници, загинали на територията на Русия и други държави. Капсулата с пръст ще бъде изпратена в Храма „Възнесение Христово“, който се намира в Московска област", "date": "2019.12.03", "title": "Акция \"Шепа пръст\" - церемония"}
{"url": "http://www.cross.bg/sezon-hrani-zdraveto-1619384.html", "text": "/КРОСС/ Когото става дума за страната ни, богатството от природни дадености, плодородни земи и хранително разнообразие е наистина впечатляващо! Ето ни още една причина да се чувстваме щастливи, че живеем в България и имаме възможност да разберем смисъла и да усетим .  Плодовете и зеленчуците се берат в своя пик и своята свежест, и имат по-висока хранителна стойност.Те съдържат по-широк кръг от важни антиоксиданти, минерали, витамини и ензими, за разлика от плодовете и зеленчуците, които не са \"в сезон\" и са откъснати неузрели.Организмът се подкрепя от тези храни с лечебни способности и се прочиства по естествен начин без излишна намеса.Когато пазаруваме плодове и зеленчуци в сезон, те са по-евтини и изминават по-кратък път до трапезата ни. Изразходена е по-малко енергия за \"израстването\" им и са отгледани в естествена среда, в обичаен за тях климат. Обратно на тях, плодовете и зеленчуците извън сезон изискват усилия за всичко описано по-горе, което си има и съответната цена.Ако все още не сте потърсили фермерски пазар наблизо до вас, време е да го сторите!Освен, че подкрепяте местното производство, вие също ще попаднете на много плодове и зеленчуци в сезон, които са откъснати специално за вас.Когато продукцията е местна, тя ще запази своя аромат точно такъв, какъвто е и какъвто трябва да бъде. Представете си, че отхапвате от пресен и сочен домат, или праскова, която е откъсната днес от дървото, вместо купените от магазина, които трябва да изминат понякога и хиляди километри - те със сигурност ще изгубят аромата си.", "date": "2019.12.03", "title": "Защо сезонните храни са толкова важни?"}
{"url": "http://www.cross.bg/talin-kmetstvoto-vsichki-1619428.html", "text": "/КРОСС/ Талин е прекрасна дестинация преди или по време на коледно-новогодишните празници. Въпреки че е на брега на студеното и сиво-кафяво Балтийско море, старият му център е закътан и много уютен.Неголям, целият е завъртян около централния площад с красивата и нетипична асиметрична сграда на кметството, където домакините винаги предлагат в специално помещение топла супа на супер ниска цена за всички, които пожелаят да се сгреят. В тези дни тя е по-необходима от всякога, понеже площадът на кметството е превърнат в прекрасен коледен базар, който е един от най-старите в цяла Европа - тази година навършва 678 години! Тази година той спечели и почетния знак за един от най-добрите на Стария континент.Освен по възраст, той не е какъв да е и по форма. Подреден е като слънце, в чието сърце не е зданието на градската институция, а специално инсталираната коледна елха. От нея, като лъчи към краищата на площада, са опънати сергиите на продавачите.Греяното вино не е толкова по вкуса на прибалтийците, колкото ликьорите. Печените картофи и наденичките са повече от изкушаващи. Не им е лоша и бирата. Децата изобщо не обръщат внимание на тези неща, понеже ги очаква лично Дядо Коледа, на чието ухо следва да прошепнат своите желания за подаръци или мечтите, които очакват да им се сбъднат. И така всички в семейството остават много доволни от посещението на коледния базар, не обръщат внимание на пощипването на студа по бузите. Когато еуфорията премине и мразът започне да се усеща, изходът се намира светкавично.По краищата на площада са чудните заведения с цени, които са височки по нашите стандарти - нормално, това са туристически капани, докато по околните улички можете да намерите по-яки кръчми с по-народни котировки.Дори на самия площад има една такава. „Олде Ханза” или Старата Ханза е в сграда, останала от средновековието, долепена и всъщност част от ансамбъла на кметството. Това е типична кръчма за местна кухня, много вкусна и с чудни подправки и най-добре приготвените гъби, които сте опитвали, със сьомга, извадена от тукашното море и други риби, които плуват в него.Ханзата е обединения на различни северни градове от всички страни на Балтика, които са имали свой търговски пакт – нещо като праЕвропейски съюз – от Рощок до Талин. Което има връзка и със следващата история, която ще научите около площада.Любителите на сладките изкушения трябва да тръгнат по пряката, която води от пиацата нагоре, като на първия ъгъл вдясно ще могат да посетят музея на марципана. Не става въпрос за онова, което помним от соца, а във филма „Дами канят” придобива култов статус покрай Стефан Данаилов - десерт, наподобяващ шоколад. За бедни.Оригиналният марципан е бадемова паста, запълваща обвивка от натурален шоколад. Най-познат в австрийския си вариант от бонбоните „Моцарт”, той всъщност идва от тези места. Талин е един от градовете, които претендират, че са негова родина. Другите от Старата Ханза също, както и планинският Залцбург, откъдето са родом бонбоните, за които споменахме.Ако пък тръгнете надолу по централната улица на естонската столица с лесното име „Виру”, първо ще попаднете сред низ от магазинчета за дебелите вълнени, а и много тренди напоследък пуловери, декорирани с огромни снежинки и други зимни картини. Тук се намират се и нелоши кръчми, даже стриптийз барове. Постепенно излизате от стария град и се озовавате близо до някогашния главен хотел на града и 1-милионната страна – в стил „Интурист”, съветското на нашия „Балкантурист”, където има стаи с подслушвателни уредби, които са отворени като музей на КГБ за туристите.", "date": "2019.12.03", "title": "Талин реди като слънце коледния си базар от 7 века насам"}
{"url": "http://www.cross.bg/energiiini-sistemi-yslygi-1619429.html", "text": "/КРОСС/ През октомври 2019 г. заработи фотоволтаичната централа, която ЕНЕРГО-ПРО Енергийни услуги изгради за нуждите на своя клиент и партньор в областта на енергийната ефективност – Доля-9-Ценев ЕООД.Слънчевите модули са монтирани върху покрива на производствения цех на фирмата в гр. Банкя, а очакваната годишна генерация от централата е около 31 MWh.Доля-9-Ценев е специализирана в производството, преработката и търговията с месо и месни продукти. Постоянният ѝ стремеж към усъвършенстване и разработване на нови асортименти, предназначени за различни топлинни обработки я налагат като предпочитана марка на кулинарния пазар.Предложението за оптимизиране на разходите за електрическа енергия е отправено към Доля-9-Ценев след извършен оглед на производствената база от експертите на енергийния търговец. В резултат на изграденото доверие между партньорите, производителят с готовност приема да инвестира в производството на екологично чиста енергия, с която да покрива част от собствените си нужди.Соларният парк работи на пълни обороти, а изградената система за мониторинг показва във всеки един момент, генерираната енергия от централата и общата консумация на предприятието. Експертната оценка сочи, че срокът за откупуване на направените инвестиции ще бъде в рамките на 6 години и половина.ЕНЕРГО-ПРО Енергийни Услуги е лицензиран консултант по енергийна ефективност за извършване на енергийни обследвания на промишлени системи и сгради.В рамките на своята програма „Енергийна ефективност“, компанията реализира проекти за постигане на реална оптимизация на енергийните разходи при индустриални, търговски и битови потребители.Чрез своите собствени експерти и в партньорство с утвърдени доставчици и производители ЕНЕРГОПРО Енергийни Услуги предлага на клиентите си енергоспестяващо осветление, фотоволтаични инсталации, климатични системи, термопомпи, системи за енергиен мониторинг и управление на консумацията на електроенергия, енергоспестяващи електроуреди, както и различни специализирани услуги и консултации. ", "date": "2019.12.03", "title": "ЕНЕРГО-ПРО Енергийни услуги пусна в експлоатация ФЕЦ Доля 9 в град Банкя"}
{"url": "http://www.cross.bg/dogan-prokyror-glaven-1619431.html", "text": "/КРОСС/ По модела на Ахмед Доган, Цацаров си назначи мъжка секретарка като главен прокурор. Доган навремето така наричаше Ахмед Емин, Бог да го прости. Така наричаше след това Лютви Местан. И сега така се подсмихва и казва, че следващата му мъжка секретарка е Мустафа Карадайъ. В момента по същия модел Цацаров си назначи главен прокурор и се договори да стане шеф на КПКОНПИ от името на задкулисието. Той става в момента най-овластеният човек в държавата.Не, защото като председател на антикорупционният орган може да разследва всички властимащи за тяхното имотно състояние. Може да им разкаже играта. Цацаров и Гешев съответно като шеф на КПКОНПИ и главен прокурор стават най-мощния репресивен апарат в държавата. В техните ръце са всички служби, данъчни и т. н. Техен „клиент“ може да стане всеки политик, бизнесмен, съдии, прокурори. В момента големият въпрос е кой стои над Цацаров. Кой му дърпа конците?Навремето, човекът който развеждаше Цацаров по кабинетите на върхушката и в Сарите беше Делян Пеевски. За седем години той си изпълни лоялно ангажиментите към хората, пред които беше представян тогава. Кой, обаче стои над Пеевски, след като не стои най-високо в йерархията на модела. Той е касиерът, който координира разграбването на КТБ.Днес Цацаров и Гешев държат като заложници всички, които ограбиха милиардите от банката. И така контролират „тишината“ в държавата.Не случайно 20 души във ВСС гласуваха два пъти за избора на Гешев за главен прокурор. Това доказва зависимостите. Много хора станаха кредитополучатели чрез съпрузи, жени, любовници и т. н.Те имаха неистов страх да не би да стане пробив и да бъде назначен друг главен прокурор „ала Лозан Панов“ или други независими фактори, които да започнат да ги преследват за погрома на КТБ. Навремето чрез зависимостите от ДС държаха в парализа цялата политическа класа и съдебната система. Днес продължават да ги държат с погрома на КТБ.Забележете каква тишина има по темата и в парламента. Станахте свидетели как БСП не излъчиха свой кандидат за шеф на КПКОНПИ. Видяхте как Владислав Горанов уволни социалния министър. Това стана възможно, защото Горанов има зад гърба си Пеевски и задкулисието. Не е случайно, че Бойко Борисов не може да пипне министрите, които не са назначени от него, а от ДПС през коридора на Патриотите. Говоря за финансовия министър, министъра на икономиката, на земеделието, на околната среда, на регионалното развитие и т. н.Винаги съм се възмущавал, защото предколедното му обръщение разваля празника на всички християни. Нищо не пречи това обръщение да го направи на 4-ти януари, когато е рождената дата на ДПС. Партията уж не приема формулата на управление ГЕРБ-Патриоти, но всъщност крепят тази власт. Министерски съвет в услуга на Доган за неговото пристанище ТЕЦ-Варна гласува 220 млн. лв. Всички вкупом мълчат за това. Управлението е зависимо от Доган.Той няма интерес сега да събори властта. Ако иска, разбира се може да го направи. Камен Костадинов, „човекът никой в партията“ заявява, че иска ускорено развитие и затова са против формулата на управляващите. Но всъщност те искат ускорено развитие на джоба на Доган. Доган, ако е пряко във властта, няма кака да си изпише тези 220 млн. Сега така му е най-изгодно. Очаквам, че нервите на Бойко Борисов няма да издържат и напролет ще се отиде на предсрочни избори. *Източник: ", "date": "2019.12.03", "title": "Октай: Цацаров си назначи мъжка секретарка за главен прокурор по модела на Доган"}
{"url": "http://www.cross.bg/suoruzhenieto-zasegnatite-pozhara-1619430.html", "text": "/КРОСС/ Мостът над река Джерман при 62-ри километър на магистрала \"Струма\", пострадал при пожар на 13 август, днес е отворен за движение, съобщиха от агенция \"Пътна инфраструктура\". Това става близо месец по-рано от предвиденото.През лятото пожарът, предизвикан от леснозапалими материали, складирани неправомерно в сервитута на съоръжението, нанесе конструктивни повреди на моста. При ремонта са възстановени засегнатите от пожара 17 колони, 2 ригела и 3 крайни греди.За да се укрепи конструкцията на съоръжението, е отстранен до здраво компрометираният от високата температура бетон на засегнатите стълбове и е положен пръскан бетон. Изградени са нови бетонови кожуси на пострадалите елементи. Ремонтирани са отводнителите и засегнатите лагери, подменена е дилатационната фуга на моста. Възстановени са тротоарни блокове, отбелязват от АПИ.Всички дейности са изпълнени от \"ГБС– Инфраструктурно строителство\"АД, като са стрували близо 1,8 млн. лв. с ДДС. Веднага след пожара АПИ внесе сигнал в Районната прокуратура – Дупница, срещу собственика на предприятието \"Феникс Дупница\" ООД, направил нерегламентираното сметище и предизвикало пожара. Сега агенцията ще предяви иск към него за възстановяване на сумите, вложени в ремонта на съоръжението.Пожарът предизвика проверки на всички по-големи мостове по пътищата, като под тях бяха открити битови и строителни отпадъци, гуми, складиране на сено и заграждения за отглеждане на животни. АПИ е собственик на земята под съоръженията, а нерегламентирано използване беше установено при 120 от проверени общо 3808 обекта.Санкцията за нарушителите - физически лица, е от 200 до 500 лв., а за юридическите - от 1000 до 3000 лв. Там, където нарушителите не може да бъдат открити, отпадъците ще бъдат разчистени за сметка на бюджета.", "date": "2019.12.03", "title": "Горелият мост на \"Струма\" е отворен след близо 4 месеца ремонт"}
{"url": "http://www.cross.bg/ninova-nyama-ministri-1619442.html", "text": "/КРОСС/ \"Искаме всеки един от присъстващите министри да ни запознае защо не може да работи с министър Бисер Петков\" каза лидерът на БСП Корнелия Нинова по време на дебата във връзка с рокадите в кабинета.\"Уважаеми колеги какво се случи от вчера до днес, откакто беше обявена смяната в кабинета. Първо, вчера се появи прессъобщение, че днес в 12 ч. новият министър ще приеме. 12 ч. мина. Отменете си прессъобщението. Това е дребен детайл към голямото. За пореден път правителството казва на нас, дано да ви е неудобно това, но и на българските граждани - парламентът е нищо. Аз решавам, аз назначавам, аз въвеждам в 12.00 ч. Няма никакво значение, че няма такава точка в дневния ред на парламента. Системно в три правителства наред руши институциите\", каза още Нинова.", "date": "2019.12.03", "title": "Нинова от трибуната в НС: Нека всеки министър да каже защо не може да работи с Бисер Петков"}
{"url": "http://www.cross.bg/kradtzi-atakyvaha-selska-poshta-vuv-vidinsko-zadignaha--lv-1619432.html", "text": "/КРОСС/ За него е съобщила служителка в клона на „Български пощи”, информираха от МВР.По първоначални данни откраднатата сума е 2.50 лв. Започнала е ревизия за установяване на евентуални други липси от пощенската станция. Случаят е докладван в Районна прокуратура – Видин. Работата на разследващите продължава.", "date": "2019.12.03", "title": "Крадци атакуваха селска поща във видинско, задигнаха 2,50 лв."}
{"url": "http://www.cross.bg/prohod-poradi-snegopochistvane-1619434.html", "text": "/КРОСС/ Ограничено е движението на МПС над 12 т през „Троянски“ проход поради снегопочистване.", "date": "2019.12.03", "title": "Ограничено е движението на МПС над 12 т през „Троянски“ проход поради снегопочистване"}
{"url": "http://www.cross.bg/evropa-yunker-laiien-1619435.html", "text": "/КРОСС/ На тържествена церемония в Берлемон, сградата, където се намира Европейската комисия, Жан Клод Юнкер предаде поста председател на изпълнителният орган на Европейския съюз на Урсула фон дер Лайен. Това стана в присъствието на много служители на ЕК. Юнкер се обърна към тях с думите:„Имате шанс с Урсула фон дер Лайен като председател. Тя ще направи всичко, което може, а тя умее да прави много неща, за да служи на Европа. Френският философ Блез Паскал казваше: \"Обичам нещата, които вървят заедно\". Европа и нейната публична администрация вървят заедно. Дълбоко съм убеден, че Урсула ще сближи нещата и хората. Не забравяйте нещата, но се концентрирайте върху хората. Успех на всички вас!“След това Юнкер предаде на фон дер Лайен звънеца на председателя на Комисията. От своя страна фон дер Лайен заяви, че Европа е в много по-добро състояние в момента от това, което е заварил Юнкер и още:„Ти поиска от нас да се грижим за Европа. Никой не се е грижил за нея повече от теб. Обещавам ти, че ще дадем всичко от себе си, но се надявам, че няма да ни лишиш от твоите съвети и ум. Европа все още има нужда от теб. Ти цитира Блез Паскал: \"Обичам нещата, които вървят заедно\". Мога да кажа от името на всички тук: \"Жан-Клод Юнкер и Европа ще вървят винаги заедно\".", "date": "2019.12.03", "title": "Юнкер предаде на Фон дер Лайен поста председател на ЕК"}
{"url": "http://www.cross.bg/pussycat-stzenata-dolls-1619418.html", "text": "/КРОСС/ Пет момичета, четири песни, една сцена! Така изглеждаха нещата в събота вечер, когато The Pussycat Dolls се появиха буквално от нищото в шоуто „X-Factor“. Никол Шерцингер, Кармит Бахар, Ашли Робъртс, Джесика Сута и Кимбърли Уайт излязоха изпод сцената и това взриви публиката още преди групата да е вдигнала микрофоните.А когато това се случи, екстазът на зрителите трудно можеше да бъде заглушен. Така беше дадено началото на събирането на The Pussycat dolls, които през април 2020 година ще започнат и своето турне във Великобритания.Преди това обаче петте момичета зарадваха феновете си в залата на „X-Factor“. Групата беше заложила на провокативни тоалети, а Никол Шерцингер попадна в центъра на камерите не един и два пъти. Водещата изпълнителка, която се подвизава и като съдия в шоуто, даде тон за началото с песента „Buttons“.Изпълнението беше в малко променен вариант, който ще те накара да се разтанцуваш, дори когато си седиш удобно на дивана. Разбира се, последваха огромни аплодисменти, които дадоха криле на момичетата и те започнаха с това, което правят най-добре – танците. В по-голямата част от представянето си, движенията бяха на преден план, докато Никол не реши да покаже защо е една от най-харесваните певици след толкова дълго време извън сцената. Изпълнителката завърши следващата песен „When I Grow Up“ на висока октава, което изпрати публиката в още по-голям екстаз.Естествено, Шерцингер не изпусна възможността да си направи закачка и с колегата си Саймън Кауъл. Тя се обърна към него по време на песента с думите: „Внимавай какво си пожелаваш, Саймън, защото може да го получиш“.След това дойде ред на още една позната песен – „Don't Cha“. „Искам само да знаете, че ви обичаме“, каза Никол преди изпълнението към публиката. Момичетата не спряха да танцуват и по време на този сингъл, когато на сцената се появиха пет стола, които бяха заети от групата. Тук дойде ред и на изненадата, която The Pussycat Dolls бяха приготвили за своите фенове.Те изпълниха част от новия си сингъл „React“, който се очаква да бъде пуснат съвсем скоро. За завършек на цялостното си представяне, върху петте момичета се изсипа обилно количество вода, с което се сбъдна всяка една мъжка мечта в публиката. 5 минути на сцената. Толкова бяха нужни на The Pussycat Dolls да покажат, че не са забравили как се прави шоу. 5 минути на сцената на „X-Factor“ и едно силно послание: The Pussycat Dolls are back! \n\t\t\t\t\t", "date": "2019.12.03", "title": "The Pussycat Dolls, това се казва завръщане! (Видео)"}
{"url": "http://www.cross.bg/borisov-deloar-kristof-1619419.html", "text": "/КРОСС/ Министър-председателят Бойко Борисов проведе среща с генералния секретар на „Репортери без граници“ Кристоф Делоар. В рамките на разговора в Министерския съвет премиерът Борисов заяви, че цени високо диалога с неправителствения сектор по една безспорно значима тема за всяко демократично общество, каквато е свободата на словото. Борисов и Делоар обсъдиха възможностите страната ни да подобри позицията си съобразно индекса за свободата на пресата, съставян от „Репортери без граници“.Министър-председателят Бойко Борисов запозна Кристоф Делоар с наскоро приетата от правителството мярка, гарантираща своевременен и безпрепятствен достъп до информацията в печатните издания. Това ще стане чрез държавното дружество „Български пощи” ЕАД, което ще извършва разпространение и продажба на печатни издания на територията на страната.С този акт на Министерския съвет ще се подобри съществуващата към момента конкуренция на пазара и издателите на печатни произведения ще имат достъп до крайния потребител при предварително оповестени ясни параметри.Премиерът Борисов изтъкна, че благодарение на работата на европейския комисар от България Мария Габриел, страната ни вече две години активно участва и в изработването на друга група мерки, касаещи дезинформацията и фалшивите новини. По думите му явлението придобива все по-големи мащаби и буди сериозна тревога.„Фалшивите новини и дезинформацията рушат основните на доверието между гражданите и институциите“, категоричен беше Борисов.Борисов акцентира върху значимата роля на медиите в съвременното общество като коректив на управлението. Премиерът отбеляза стремежа на кабинета да реагира своевременно, когато до него достигне сигнал от полето на действие на правителството. Борисов добави също, че негово разбиране е, че свободата на словото трябва да се отстоява като фундаментално конституционно право, включително чрез уважение към журналистическата професия и ненамеса в работата на медиите.Премиерът Бойко Борисов приветства желанието на генералния секретар Кристоф Делоар за конструктивна съвместна работа в интерес на създаването на по-добра атмосфера за медиите. Министър-председателят покани представителите на „Репортери без граници“ да участват с предложения за законодателни промени, които да гарантират на медиите независимост, а на обществото правото на вярна и точна информираност.", "date": "2019.12.03", "title": "Борисов: Фалшивите новини рушат основите на доверието между гражданите и институциите"}
{"url": "http://www.cross.bg/danuk-deiistva-kompanii-1619433.html", "text": "/КРОСС/ Европейският съюз ще действа единно против американските заплахи за нови тежки мита за френски стоки в отговор на въведения във Франция данък за цифровите гиганти, заяви говорител на Европейската комисия, цитиран от \"Франс прес\".\"Европейският съюз ще действа и реагира единно\", посочи говорителят Даниел Росарио. Той допълни, че комисията действа в тясно сътрудничество с френските власти за следващите етапи.Париж изрази надежда за силен европейски отговор, ако САЩ наложат санкции заради дигиталния данък.Снощи САЩ заплашиха да въведат нови мита за френски стоки, сред които шампанското и сирената, на обща стойност 2.4 милиарда долара като ответна мярка за приетия от френския парламент данък за международните технологични компании.\"Тези санкции са неприемливи\", заяви френският министър на икономиката и финансите Брюно льо Мер, оспорвайки правните основания за такива наказателни мерки. Той увери, че френският дигитален данък не е дискриминационен спрямо американските компании, защото е насочен също и срещу европейски и китайски компании.Министърът посочи, че Франция се е свързала с новата Европейска комисия, за да се увери, че ако има нови американски санкции, ще последва силен европейски отговор. Той обаче призова да не се навлиза в логиката на санкциите и ответните мерки.Френският данък, насочен най-вече към технологични гиганти като \"Гугъл\" (Google), \"Епъл\" (Apple), \"Фейсбук\" (Facebook) и \"Амазон\" (Amazon), се прилага спрямо компании с оборот от 750 милиона евро в световен план и над 25 милиона евро на френска територия в рамките на техните цифрови дейности. ", "date": "2019.12.03", "title": "Еврокомисията: ЕС ще действа единно против заплахите на САЩ срещу френски стоки"}
{"url": "http://www.cross.bg/tya-dizaiinerkata-aksel-1619414.html", "text": "/КРОСС/ Носителката на „Златна игла“ за модна иновация – дизайнерката Аксел Харди – ще представи колекция „Тя\" (SHE) – замислена и създадена специално за ревюспектакъла „БГ модна икона 2019“. Колекцията е посветена на модерната и харизматична в своята сила жена-икона в модата и други сфери от живота.Облеклата са изцяло безшевни – изработени от правоъгълни детайли, свързани със шнурове. Правоъгълните форми подчертават женствените извивки на тялото и са фино изплетени от прежда – микс от дървесна вискоза и вълна. Цветовете на облеклата са наситени охра, ръжда, бордо, скалисто сиво, до ламирано черно и бронз.Всички дрехи в колекцията са изработени лично от дизайнерката, която споделя: „Бях провокирана от въпрос на наша журналистка „Възможно ли е производство с нулев отпадък?“, тогава отговорих, че е невъзможно. Но въпросът продължи да ме занимава и открих този начин за безшевно създаване на облекла от бързоразградима материя с 0 % отпадък“.Всеки аутфит в колекция „Тя“ може да се трансформира и носи от официален до кежуъл стил в зависимост от съчетанията. Една и съща дреха се комбинира с клин, боди и кубинки през деня, а за вечерта – с дантелена подплата, официални обувки и аксесоари. Подходящо допълнение към всяко от предложенията в колекцията може да бъде намерено в линията дамски палта, които дизайнерката създава за първи път.Аксел Харди представя жената красива и женствена, която изразява себе си с независим и силен дух: „Тя“ – жената, силата, красотата, „Тя“ – женствеността, харизмата, любовта, „Тя“ – независимата, „Тя“ – самата себе си!Фото: Нено Вълковски ", "date": "2019.12.03", "title": "Аксел Харди представя изцяло безшевни облекла"}
{"url": "http://www.cross.bg/sacheva-denitza-ministur-1619421.html", "text": "/КРОСС/ Депутатите гласуваха и приеха кандидатурата на Деница Сачева за нов министър на труда и социалната политика. „За“ гласуваха 114 народни представители, „против“ – 106, трима се въздържаха. Предложението за кадровата смяна в правителството беше на премиерът Бойко Борисов, след като в петък той поиска и прие оставката на министър Бисер Петков Преди това темата за рокадата в състава на правителството ще се обсъжда на заседание на Съвета на управляващата коалиция ГЕРБ и Обединени патриоти.Мотивите на премиера да поиска оставката на Бисер Петков са комплексни и свързани с бавните темпове на работа в министерството по ключови реформи.„Те не са само хората с увреждания в социалното министерство – там са и пенсионерите, там са и точно тези уродливи явления, които се срещат в ТЕЛК-ове, болнични и където контролът трябва да се направи“, заяви преди дни премиерът Бойко Борисов и обяви, че постът на социален министър ще заеме Деница Сачева.„Отговорността е моя – мисля, че с Деница Сачева ще имаме по-добри резултати, а и съм го консултирал с колегите, като Валери Симеонов, с когото първи говорих“, добави министър-председателят.Очаква се Бисер Петков да предаде поста министър на труда и социалната политика на Деница Сачева в 12 часа днес на церемония в Министерството на труда и социалната политика.", "date": "2019.12.03", "title": "Деница Сачева е новият министър на труда"}
{"url": "http://www.cross.bg/mashini-putishta-shofyorite-1619422.html", "text": "/КРОСС/ Над 1800 машини са в готовност да обработват настилките на републиканските пътища, за да се осигури безопасно пътуване на шофьорите при започналия снеговалеж. Съоръженията и настилките по проходите се обработват превантивно срещу обледяване, където предпоставките за хлъзгавост и заледявания са по-големи. Това съобщиха от пресцентъра на Агенция „Пътна инфраструктура“.В поддържането на 20 000 км републикански пътища през зимните месеци ще участват около 3000 снегопочистващи машини – снегорини, техника за разпръскване на пясък и т. н. В опорните пунктове има нужните количества сол, пясък и химикали и машини за посрещане на първия сняг.Агенция „Пътна инфраструктура“ апелира шофьорите, на които им предстои пътуване през планинските проходи, да не тръгват с автомобили с летни гуми и да карат със скорост, съобразена с метеорологичните условия.На 67 стоянки в София са разположени 166 снегорина, които при необходимост ще започнат работа по опесъчаване и отстраняване на снежната покривка от пътните платна. Напомняме на шофьорите да излизат на пътя само с добре оборудвани и изправни автомобили, както и да шофират със съобразена с пътните условия скорост.", "date": "2019.12.03", "title": "АПИ: Повече от 1800 машини в готовност да обработват настилките на републиканските пътища"}
{"url": "http://www.cross.bg/panaiiotov-dela-sudiya-1619423.html", "text": "/КРОСС/ Двойно повече са делата за корупция по високите етажи на властта, които се гледат от Специализирания наказателен съд. Това стана ясно на семинар, посветен на антикорупцията и отнемането на незаконно придобитото имущество, съобщават от \"24 часа\".По данни на съдия Пламен Панайотов, зам.-шеф на спецсъда, през 2018 г. разгледаните дела са били 25, докато през тази година техният брой нараства до 50.Делата за безстопанственост, престъпление по служба, подкуп срещу министри, техните заместници, кметове и областни управители се гледат от Специализирания наказателен съд от края на 2017 г.По думи на съдия Панайотов много от постъпилите в края на 2017 г. дела са приключили на първа, а някои и на втора инстанция. Някои от тях пък вече били стигнали до Върховния касационен съд.Той посочи, че процесите с по-малък брой подсъдими в спецсъда приключват най-много до 6 месеца.Това, което може да се каже от анализа за двете години е, че делата за корупция по високите етажи на властта се разглеждат в сравнително кратки срокове, бързо приключват, като има и случаи, при които постановените присъди не се обжалват пред втората инстанция, заяви Панайотов.По негови думи в тези случаи споразуменията били изключение. Процесите приключвали най-често по общия ред, но имало и такива, които се гледат по т.нар. \"съкратено съдебно следствие\", когато не се разпитват всички свидетели или пък се признават изцяло фактите по обвинителния акт.Съдия Панайотов съобщи, че според съдиите от спецсъда се налагат промени в сроковете за разглеждане на делата. Той даде пример с Великобритания, където един процес се насрочва за 10 или 20 последователни дни и приключва. Това обаче било невъзможно у нас, тъй като по повечето дела в спецсъда се явявали едни и същи адвокати, а заради ангажираността имало отлагания.", "date": "2019.12.03", "title": "Двойно повече дела за корупция"}
{"url": "http://www.cross.bg/beshe-naii-dobur-ronaldo-1619437.html", "text": "/КРОСС/ Кристиано Роналдо беше избран за най-добър футболист в Серия “А” на традиционната гала вечер в Милано снощи, на която бяха раздадени наградите на Асоциацията на италианските футболисти за изминалия сезон. Португалецът пропусна церемонията по връчването на “Златната топка” в Париж, където остана на трето място, за да бъде коронясан като №1 в калчото.“Ще се опитам да говоря на италиански. Горд съм с приза, който получих. Благодаря на съотборниците си и на футболистите, които са гласували за мен. След две години в Италия, мога да кажа, че местното първенство е много трудно. Още веднъж благодаря на всички и се надявам догодина отново да спечеля”, заяви Роналдо.Шампионът Ювентус изненадващо не беше избран за най-добър отбор на церемонията Призът беше даден на тима на Аталанта, който през миналия сезон финишира на трето място в Серия “А” и се класира за Шампионската лига. Наставникът на “бергамаските” Джан Пиеро Гасперини пък беше определен за най-добър на треньор на сезона.За най-добър млад футболист беше избран Сандро Тонали от Бреша, а Мануела Джулиано от Рома е №1 при жените.Идеален отбор на сезона:Самир Ханданович (Интер); Жоао Кансело (Ювентус), Калиду Кулибали (Наполи) Джорджо Киелини (Ювентус), Александър Коларов (Рома); Миралем Пянич (Ювентус), Йосип Иличич (Аталанта), Николо Барела (Каляри); Фабио Куалярела (Сампдория), Кристиано Роналдо (Ювентус), Дуван Сапата (Аталанта).", "date": "2019.12.03", "title": "Кристиано Роналдо най-добър в Италия"}
{"url": "http://www.cross.bg/hrani-kiselo-mlyako-1619444.html", "text": "/КРОСС/ Какво точно са ферментиралитe храни?", "date": "2019.12.03", "title": "Здравословни ферментирали храни"}
{"url": "http://www.cross.bg/zayavi-rysiya-hakeri-1619424.html", "text": "/КРОСС/ Кремъл заяви, че разглежда западните предположенията, че руски хакери може да са пуснали британско американски търговски документи преди изборите на Великобритания с ирония, заявявайки, че подобни твърдения често са за отклоняване на вниманието, съобщава \"Ройтерс\".Москва реагира, след като експерти заявиха, че изтичането и разпространението онлайн на класифицираните документи, приличат на разкрита тази година кампания за дезинформация, която произхожда от Русия.Опозиционната Лейбъристка партия заяви на 27 ноември, че класифицираните документи показват, че управляващите консерватори планират да предложат държавната Национална здравна служба - NHS за продажба в търговски преговори с Вашингтон, нещо, което премиерът Борис Джонсън отрече.NHS се превърна във важен въпрос za изборите на 12 декември, в които лейбъристите са близо до консерваторите, въпреки че губят преднината си според някои проучвания на общественото мнение.Говорителят на Кремъл Дмитрий Песков заяви, че е лесно да се демонизират руските хакери.\"Такъв упорит термин - руски хакер - практически се използва като фетиш, за да се разсее вниманието от собствените им проблеми\", коментира Песков пред журналисти.\"Много е удобно за демонизиране, за прикриване на собствените главоболия и за използване на този фетиш, за да плаши хората с руски хакери. Неведнъж сме се изказвали срещу това и гледаме на всичко това с ирония.\"Песков заяви, че твърденията, свързани с руските хакери, обикновено се основават на непотвърдена информация и не са подкрепени от факти.\"Така че не е възможно да ги коментираме сериозно\", обяснява той.В същото време, \"Блумбърг\" съобщи, че ФБР третира всяко мобилно приложение, което излиза от Русия, като \"потенциална заплаха за контраразузнаването\", в писмо до лидера на демократите в Сената Чък Шумер.Притесненията са за \"правните механизми, с които разполага правителството на Русия, които позволяват достъп до данни\" в страната.Тази година Русия прие закон, подкрепен от президента Владимир Путин, призоваващ за \"суверен интернет\", който насочва трафика през вътрешните сървъри.\"Руските разузнавателни служби поддържат стабилни възможности за кибер експлоатация\", заяви ФБР и добави, че властите там \"могат да осъществяват достъп до всички комуникации и сървъри в руските мрежи\" без искания до интернет доставчици.Когато използвате услуги като FaceApp, хората разкриват много за себе си, включително биометрични данни, заяви Джим Бейкър, бивш генерален съветник на ФБР.Хората \"се отказват от много информация, която може да бъде полезна за чуждо правителство, ако искат да се насочат към вас или някой в ​​социалната мрежа около вас\", допълва Бейкър.", "date": "2019.12.03", "title": "Русия иронизира твърденията за намеса на изборите в Обединеното кралство"}
{"url": "http://www.cross.bg/chetene-poveche-rezyltati-1619425.html", "text": "/КРОСС/ 47% от учениците не са достигнали минималното ниво на грамотност по четене. 53% постигат второ равнище и нагоре. По математика успеваемостта е 56%, по природни науки - 53%. Това показват резултатите на българските ученици от проведеното през 2018 г. международно изследване на образователните резултати PISА, представени в Министерството на образованието.Изследването се провежда за седми пореден път. То е сред 15-годишните ученици, включили са се 6000 ученици от 197 училища в страната. Най-много са тези от 9 клас.Оценяват се три области - четене, природни науки и математика. Всяка година областите са едни и същи. Изследването е изцяло компютърно базирано. 79 са държавите, които участват в изследването на PISA.Между 50 и 60 място сме по четене сред другите държави, участващи в изследването PISA, посочи министър Вълчев.Основната изследвана област през 2018 г. е за четивна грамотност - умението за четене и писане. 273 въпроса са задавани в проучването за оценяване на грамотността. Всеки ученик се явява на две сесии от 60 минути. Включва се нова област - гладко четене. Тя влиза в общото оценяване.В България момичетата са с повече точки от момчетата. В София се отбелязва срив на резултатите, като спадът е 30 точки.На първо място в изследването по четене е Китай с 555 точки. С най-нисък резултат са Филипините. Резултатът на България по четене е 420. Изненада тази година е Естония, която е изпреварила Финландия.За нас резултатите не са изненадващи. Те отговарят на националните ни външни оценявания, които се оказват надеждни, заяви образователният министър. По данните му обаче тези резултати са и разочароващи. Трябва повече усилия. Закъсняхме с промените в закона за предучилищното образование, обясни той. Проблемът е в трансформирането на знания в умения. Това ни показват и резултатите в PISA, обобщи министърът.Красимир Вълчев подчерта, че факторите, които трябва да се подобрят са учебните програми, учителите трябва да променят методите си на преподаване, трябват да има повече мотивирани учители, както и повече учебни часове.Като влияние на външни фактори за ниските резултати Вълчев посочи самата промяна в профила на учениците. Учениците, при които в семействата липсва отношение към образованието, се увеличават. По думите му преподаването трябва да по-малко енциклопедично и да е по-практично насочено, с обучение за придобиване на повече умения.Не очакваме следващите резултати да са по-добри. Това, че са малко по-лоши, не означава, че имаме напредък, коментира още Вълчев. Според него проблемът е в запазване на високите негативни резултати.Трябва да се мотивират учениците за повече учене. Необходимо е префокусиране на образователната система, изтъкна още образователният министър. Министерството ще насърчава с програми по иновации в училищата и обмяна на добри практики.Все още не можем да говори за положителен ефект от увеличението на заплатите за по-мотивирани учители все още, допълни той. В заключение министърът заяви, че промяната трябва да се случва с по-бързи темпове.", "date": "2019.12.03", "title": "47% от учениците не достигат минимално ниво на грамотност"}
{"url": "http://www.cross.bg/ppez-noemvpi-cpad-1619446.html", "text": "/КРОСС/ Дaнни нa Бpитaнcĸия ĸoнcopциyм зa тъpгoвиятa пoĸaзвaт, чe cдeлĸитe нa дpeбнo пpeз нoeмвpи ca peгиcтpиpaли нaй-знaчимoтo cи пoнижeниe, oтĸaĸтo opгaнизaциятa изoбщo cъбиpa дaнни зa тяx, т.e. зa пocлeднитe пoнe 25 гoдини, пpeдaдe Zеrо Неdgе. Oтчeтeният cпaд e oт 4,9% нa гoдишнa ocнoвa.Изcлeдвaнeтo oбaчe нe oбxвaщa пълния мeceц нoeмвpи, a пepиoдa oт 27 oĸтoмвpи дo 23 нoeмвpи. Cъщeвpeмeннo eдни oт нaй-cилнитe дни зa тъpгoвиятa - Чepният пeтъĸ и Kибep пoнeдeлниĸ ce пpoвeдoxa cъoтвeтнo нa 29 нoeмвpи и 2 дeĸeмвpи.\"Ha пъpвo чeтeнe, дaннитe зa нoeмвpи, cпopeд ĸoитo пpoдaжбитe ce cвивaт c 4,9%, мoжe дa ocтaвят нeпpиятнo впeчaтлeниe y тъpгoвцитe\", ĸoмeнтиpa диpeĸтopът нa тъpгoвcĸитe пpoyчвaния в КРМG зa Beлиĸoбpитaния Πoл Mapтин. \"Ho aĸo ce ĸopигиpaт зa пo-ĸъcнoтo пpoтичaнe нa Чepния пeтъĸ и Kибep пoнeдeлниĸ и aĸo ce oцeнявa cъщия бpoй тъpгoвcĸи oбeĸти ĸaтo тeзи, ĸoитo ca били aĸтивни пpeз изминaлия ceзoн, пpoдaжбитe e вepoятнo дa ca ce yвeличили c нeзнaчитeлнитe 0,4%.\"Πo дyмитe мy нaй-вaжният въпpoc пpeд пoтpeблeниeтo нa дpeбнo в мoмeнтa e дaли тъpceнeтo мoжe дa ĸoмпeнcиpa зa paзoчapoвaщoтo пpeдcтaвянe нa oтpacълa пpeз 2019 г. Oт нaчaлoтo нa гoдинaтa тoй e oтчeл pъcт нa пpoдaжбитe eдинcтвeнo пpeз янyapи, aпpил и юли. Πoдoбpявaнeтo нa ceĸтopa пpeз тeзи мeceци oбaчe e пo-ниcĸo в cpaвнeниe c cпaдoвeтe, oтчeтeни пpeз ocтaнaлитe.\"Haблюдaвa ce пpoдължaвaщ cпaд нa paзxoдитe зa xpaнитeлни cтoĸи пpeз нoeмвpи и нe e яcнo дaли тeндeнциятa щe ce oбъpнe пoĸpaй нaближaвaщитe пpaзници\", ĸaзa глaвният изпълнитeлeн диpeĸтop нa ІGD Cюзън Бapaт. \"Финaнcoвoтo дoвepиe нa пoтpeбитeлитe ocтaвa ниcĸo, въпpeĸи чe нacĸopo oтчeтe лeĸo пoвишeниe, тъй ĸaтo фoĸycът ce измecти oт Бpeĸзит ĸъм Koлeдa.\"Cпopeд дpyги eĸcпepти нecигypнocттa oĸoлo нaпycĸaнeтo нa Eвpoпeйcĸия cъюз щe пpoдължи дa oĸaзвa нaтиcĸ въpxy ĸpaйнoтo пoтpeблeниe. \"Aĸo пoлитицитe иcĸaт дa пpeдoтвpaтят cблъcъĸa нa пoтpeбитeлитe c yвeличaвaщитe ce цeни и зaтpyднeния дocтъп дo cтoĸи и ycлyги, тe тpябвa дa пocтaвят бeзпpeпятcтвeнoтo нaпycĸaнe и eлиминиpaнeтo нa възмoжнocттa oт нaлaгaнe нa митa въpxy внoca нa пъpвo мяcтo в пpoгpaмaтa cи\", ĸoмeнтиpa глaвният изпълнитeлeн диpeĸтop нa Бpитaнcĸия ĸoнcopциyм зa тъpгoвиятa Xeлън Диĸинcън. ", "date": "2019.12.03", "title": "Tъpгoвиятa нa дpeбнo във Beлиĸoбpитaния yдapи нaй-гoлeмия cи cпaд в иcтopиятa"}
{"url": "http://www.cross.bg/vecher-rozhdenieto-nikola-1619426.html", "text": "/КРОСС/ На 4 декември Литературен салон „Леге 10“ организира вечер, посветена на 110 години от рождението  на Никола Вапцаров. В събитието ще вземат участие Мая Вапцарова, Иван Гранитски, Лъчезар Еленков, Матей Шопкин и други.Литературната вечер ще се проведе от 18.00 часа в залата на 1-вия етаж на Градския съвет на БСП – София на ул. „Леге“ №10.Съорганизатори са Съюзът на българските писатели и издателство „Захарий Стоянов“.", "date": "2019.12.03", "title": "Литературен салон „Леге 10“ организира вечер, посветена на 110 години от рождението  на Никола Вапцаров"}
{"url": "http://www.cross.bg/mesi-daiik-afrika-1619436.html", "text": "/КРОСС/ Станаха ясни окончателните резултати в анкетата на списание \"Франс Футбол\" за \"Златната топка\" за най-добър футболист в света. Лионел Меси, който получава наградата за шести път в кариерата си, изпреварва Върджил ван Дайк само със 7 точки, показва класацията. Любопитното е, че бранителят на Холандия и Ливърпул има 69 първи места, докато Лео Меси е с 61. Меси печели най-много вотове в Африка, Азия и Океания, докато Ван Дайк е предпочетен в Европа.Гласовете само в Европа са 231:194 в полза на Ван Дайк, а в Азия - 155:134 пак в полза на защитника. В останалите части на света Меси е предпочитан. В Южна Америка гласовете са 47:39, в Северна Америка 102:86, в Океания - 22:14, в Африка- 187:154, все в полза на Меси. А в Африка на второ място след Меси е Садио Мане - нападателят на Ливърпул и Сенегал, което може би се оказва решаващо и за крайната победа на аржентинеца. В Африка Мане има 170 точки.1. Лионел Меси (Аржентина и Барселона) - 686 точки2. Върджил ван Дайк (Холандия и Ливърпул) - 6793. Кристиано Роналдо (Португалия и Ювентус) - 4764. Садио Мане (Сенегал и Ливърпуль) - 3475. Мохамед Салах (Египет и Ливърпул) - 1766. Килиан Мбапе (Франция и Пари Се -Жермен) - 897. Алисон Бекер (Бразилия и Ливърпул) - 678. Роберт Левандовски (Полша и Байерн Мюн) - 449. Бернардо Силва (Португалия и Манчестър Сити) - 4110. Рияд Марез (Алжир и Манчестър Сити) - 33.", "date": "2019.12.03", "title": "Ван Дайк с най-много първи места за \"Златната топка\", но остана на 7 т. от Меси"}
{"url": "http://www.cross.bg/malinov-depytat-stefan-1619408.html", "text": "/КРОСС/В началото на пленарното заседание беше почетена и паметта на проф. Любен Корнезов, който бе депутат в 7-мото и 41-вото народно събрание.  По молба на Крум Зарков, депутатите отдадоха почит със запазване на минута мълчание.", "date": "2019.12.03", "title": "Росен Малинов сменя Стефан Данаилов в НС"}
{"url": "http://www.cross.bg/istoriya-huawei-bulgariya-1619438.html", "text": "/КРОСС/ Huawei стартира своята кампания „Най-силната история си ти“, с която цели да вдъхнови потребителите си да бъдат смели в мечтите си и да не се отказват, независимо от предизвикателствата, които вероятно ще срещнат по пътя към тях. Кампанията е тясно свързана със слогана на Huawei - „Make It Possible”, който отразява глобалната култура на компанията да прави дори привидно невъзможните неща възможни.„Винаги започваш добре. С надежда. С желание. С вяра. Но всяка история има своите възходи и падения. Подготви се за онези, които ти казват, че не можеш. Че не трябва.... Но най-лошото би било да се откажеш“, се казва в  на кампанията, който завършва с вдъхновяващото послание „Най-силната история си ти.“На специално стартиралия за кампанията уеб сайт , всеки, на своя език, може да сподели своята “Make it possible” история и да получи покана за мотивационен уебинар с домакин Михал Уроч - изследовател и пътешественик, който иска да изкачи Хималаите в инвалидна количка.Не всички предизвикателства са толкова очевидни и не всички победители са широко известни, но Huawei вярва, че всеки може да бъде герой в собствената си история. „Според доклада на Eurostat за 2018 година, българите са едни от найнещастните хора, само 35% от жителите на страната се определят като „щастливи“.В World Happiness Report 2019 България е на 97 място в света по „щастие“. Като че ли песимизмът се превръща в национална черта. В същото време в България се случват невероятни неща и българи постигат победи, които наистина са смятани за невъзможни.Всички ние се нуждаем от вдъхновяващите истории на тези известни и неизвестни български победители, с които ще ви срещнем в кампанията „Най-силната история си ти“, коментира Лонгруи Циу, Генерален директор на Huawei Consumer Business Group за България и Северна Македония. Затова в България някои от най-вдъхновяващите споделени на сайта предизвикателства и победи ще бъдат разказани подробно от някои от найпопулярните български медии.Така авторите им ще се обогатят и с преживяването да бъдат обект на журналистическо интервю и да усетят как смелостта да споделиш може да вдъхнови много хора да се борят за това, в което вярват и което истински желаят. Сезонът на новогодишните празници сам по себе си вдъхновява както за равносметки на изминалата година, така и за пожелания за покоряване на нови върхове през следващата. Huawei очаква вашите силни истории на  \n\t\t\t\t\t", "date": "2019.12.03", "title": "Huawei търси “Make It Possible” истории с новата си кампания „Най-силната история си ти“ (Видео)"}
{"url": "http://www.cross.bg/talanta-kaufland-bulgariya-1619401.html", "text": "/КРОСС/  Kaufland България се включи в коледната кампания „Елхи на таланта“ на фондация „Стоян Камбарев“ в подкрепа на даровити деца. Като част от инициативата компанията се присъедини към дарителите на коледни дръвчета, които заблестяха пред НДК заедно с голямата столична елха.На тържествен концерт кметът Йорданка Фандъкова запали светлините на коледното дърво на София и на елхите на таланта – украсени от Kaufland и други дарители в подкрепа на талантливи деца.Инициативата „Елхи на таланта“ е на актрисата Деси Тенекеджиева и на фондация „Стоян Камбарев“, която подкрепя млади и талантливи творци и подпомага осъществяването на творческите им проекти. Kaufland България се включи в кампанията, като дари средства на фондацията, както и ваучери за пазаруване на многодетни семейства и семейства в нужда с даровити деца.Коледните „Елхи на таланта“ ще останат пред НДК до 15 януари 2020 година, след което ще бъдат засадени в първата „Гора на таланта“, която ще е продължение и символ на каузата на кампанията.Дарителството е част от цялостната политика за устойчиво развитие, която Kaufland България разгръща в последните години под слогана „Действията носят промяната“. Последователно компанията работи за иновативни решения с конкретен принос в полза на хората и природата.  За своята дългосрочна политика за корпоративна социална отговорност Kaufland България е отличена с множество награди.Сред тях е и призът „Най-голям корпоративен дарител“, с който компанията беше удостоена от Българския дарителски форум.Наградата беше връчена в категория „Най-голям обем финансови дарения“ за 2018 година на церемония, чийто домакин беше президентът Румен Радев.", "date": "2019.12.03", "title": "Kаufland България се включи в инициативата „Елхи на таланта“ в подкрепа на даровити деца"}
{"url": "http://www.cross.bg/ninova-kornezov-lyuben-1619410.html", "text": "/КРОСС/ \"Напусна ни една от най-ярките личности на парламентаризма\", написа в своя Facebook профил лидерът на БСП Корнелия Нинова по повод кончината на проф. Любен Корнезов.Той почина вчера на 72 години. Беше дългогодишен депутат БСП и зам.-председател на 38,39, 40 и 41-то Народно събрание.\"Блестящ юрист и изключителен авторитет за нас, българските социалисти - Любен Корнезов. В политиката си остава безспорният ориентир за почтеност, а в човешките отношения - за доброта и великодушие. Поклон. Ще ни липсваш, професоре.\", завършва Нинова.", "date": "2019.12.03", "title": "Нинова за Корнезов: Една от най-ярките личности на парламентаризма"}
{"url": "http://www.cross.bg/stoiinev-sistema-politika-1619411.html", "text": "/КРОСС/ В остър дебат по повод поредната смяна на министри в кабинета влязоха депутатите от опозицията и вицепремиера Томислав Дончев, който бе в парламента, за да защити кандидатурата на Деница Сачева за нов социален министър. От БСП бяха категорични, че това е поредната рокада във властта, която е показателен симптом за блокаж на управлението. Според зам.-председателя на ПГ на БСП Драгомир Стойнев проблемите в социалната система са отдавна и всички ги знаят, а смяната на министъра само подсказва криза. Той избори част от нерешението въпроси - разбита система за социално подпомагане, огромни социални неравенства, милион и половина пенсии под прага на бедността и провал на деинституционализацията.Имаме системен проблем. За три мандата ГЕРБ не проведе нито една успешна реформа. Нещо повече - вие от ГЕРБ разбихте цели системи. Адиминстративната система я напълнихте с партийно-лоялни некадърници, но се провалихте в електронното правителство, обърна се Стойнев към мнозинството.Той разкритикува и образователната система. Стигнахме дотам, че започнахме да превеждаме и \"Под игото\". Тук ще изберем иминистър, за когото не е имало турско робство, а османско присъствие. Т.е. вие сте съгласни с подобна характеристика, уважаеми патриоти, подчерта още Стойнев.Ако този пост не бъде приет, правителството е нормално да падне, каза Стойнев за кандидатурата на Деница Сачева. Той изтъкна, че Бисер Петков е бил едно от диалогичните лица на ГЕРБ - по-диалогичен с хората, отколкото с факторите в система. Но, според депутата, това е била и неговата системна грешка. Стойнев добави, че  кариерата на Деница Сачева е белязана с някои скандали, свързани с така наречената джендър идеология. Дали сега в качеството си на социален министър няма да продължи да го прави? Кой ще контролира това след като мнозинството в парламента няма характер и смелост? Джендър идеологията отново се възвръща на политическото поле, предупреди Драгомир Стойнев.Отговори му вицепремиерът Дончев, според когото социалистите обичали да крещят от трибуната, но не водели смислен дебат.Георги Гьоков от левицата пък отново поиска оставката на цялото правителство. Той се обърна към Дончев и подчерта, че неговото изказване ще бъде с тих глас. По думите му за оставката на социалния министър винаги има поводи и достатъчно критична маса. Не ме изненадва оставката на министъра на труда и социалната политика, а че цялото правителство не си подава оставка. Икономическата и особено социалната политика на това правителство е катастрофална за държавата\", заяви още Гьоков.БСП няма да подкрепи смяната на министри не заради предлаганата личност, а заради убедеността ни, че най-големия експерт да сложите, при тази политика, която водите, няма бъдеще за българския народ. Ние сме за друг тип истинска социална политика. Няма да подкрепим промяната, защото след всеки изминал ден България потъва, завърши Гьоков.", "date": "2019.12.03", "title": "БСП: Поредната рокада във властта е симптом за блокаж на управлението"}
{"url": "http://www.cross.bg/vulnata-anak-krakatay-1619409.html", "text": "/КРОСС/ Изригването на вулкана Анак Кракатау през 2018 г. е предизвикало вълна цунами с височина поне 100 м, съобщи Физ.орг. Ако вълната се е била насочила в друга посока, е щяла да причини  огромни разрушения. Повече от 400 души загинаха през декември 2018 г., когато вулканът Анак Кракатау изригна и частично се срина в морето. Породена от него вълна тръгна на запад и достигна до индонезийския остров Суматра след около час, като височината й беше от 5 до 13 метра.Нов анализ на учени от университета Брунел в Лондон и университета на Токио показа, че бедствието е можело да бъде много по-голямо, ако вълната се е насочила към по-близък бряг, защото е била висока от 100 до 150 м. Макар и височината на вълната бързо да е намаляла заради ефекта на гравитацията и триенето, тя е била над 80 м, когато е ударила необитаем остров на разстояние няколко километра.", "date": "2019.12.03", "title": "Цунамито след изригването на вулкана Анак Кракатау е било с височина поне 100 метра"}
{"url": "http://www.cross.bg/oblachni-suyuz-zhelyazkov-1619416.html", "text": "/КРОСС/ България подкрепя развитието на пазара на доставчиците на облачни услуги в Европейския съюз. Това заяви министърът на транспорта, информационните технологии и съобщенията Росен Желязков на заседание на Съвета на министрите по телекомуникации в Брюксел. Една от темите на дискусиите днес бе „Европейският съюз като център за етично използване на данни“.Две трети от малките и средни предприятия в България използват облачни услуги, ето защо смятаме, че предоставянето на отдалечен достъп трябва да се базира на високи стандарти за защита на личните данни, информационната сигурност и запазването на целостта на данните, добави министърът. По думите му етичните и социални ценности и стандарти на Европейския съюз в областта на свободното движение на данни, трябва да бъдат популяризирани и в международен контекст.Министър Росен Желязков подчерта, че трябва да има гаранции за бизнеса и гражданите, че ще могат да упражняват контрол на данните, които споделят. Той се обяви за разширяване на обхвата на етичните правила и по отношение на автономните интелигентни системи, криптовалутите, фалшивите новини и алгоритмите за военни цели.„В контекста на значението, което отдаваме на конкурентоспособността на европейската икономика, приемането на заключения на Съвета за 5G мрежите е добра основа за координирани действия за ефективното изграждане на технологии от пето поколение с акцент върху тяхната сигурност“. Това каза министър Желязков след като на заседанието днес бяха приети Заключения относно значимостта на 5G мрежата за европейската икономика и необходимостта от смекчаване на рисковете за сигурността.  ", "date": "2019.12.03", "title": "България подкрепя развитието на пазара на доставчиците на облачни услуги в ЕС"}
{"url": "http://www.cross.bg/g-zha-marinova-banka-1619417.html", "text": "/КРОСС/ На тържествена церемония снощи специализираното финансово издание \"БАНКЕРЪ\" връчи за 26-и път наградите \"Банкер на годината\".Голямото отличие, \"Банкер на годината 2019\", бе присъдено на председателя на Управителния съвет и Главен изпълнителен директор на Банка ДСК - г-жа Виолина Маринова, за забележителен растеж на бизнеса и съхранено доверие на клиентите. Наградата бе връчена от заместник министър-председателя по икономическата и демографската политика, г-жа Марияна Николова.Традиционно \"БАНКЕРЪ\" оценява по пет показателя водещи банкери за забележителни ръководни умения и постигнати добри финансови резултати за изминаващата година. Наградата за г-жа Виолина Маринова се дава за нейния цялостен принос в развитието на Банка ДСК и за управлението на един от най-мащабните консолидационни процеси на българския финансов пазар.След обявяване на придобиването на \"Сосиете Женерал Експресбанк\" в началото на тази година, г-жа Виолина Маринова е избрана и за Главен изпълнителен директор на новата, обединена финансова институция, която планира след успешно завършване на сливането през 2020 година, да заеме водеща позиция по размер на активите, да бъде първа по размер на кредитен портфейл и депозити, с най-голяма клонова мрежа и модерни електронни канали за банкиране.„Изключително съм развълнувана да приема тази награда, която означава много за мен и за моите колеги, и е доказателство за това, което правим за българското общество. Като в приказките, всичко започна от една мечта, която през годините се превърна в цел и с много упоритост и труд, тази цел става реалност. Следващата ми мечта, респективно цел, е съвместно с екипите на Банка ДСК и Експресбанк да изградим най-силната финансова институция на пазара, която е доверен партньор на своите клиенти и развива българския банков сектор“, заяви по време на церемонията г-жа Маринова.С 48-годишен професионален опит в Банка ДСК, г-жа Маринова започва от най-ниското стъпало в своето кариерно развитие, като служител „Банково обслужване“, и преминава през всички позиции до поста Главен изпълнителен директор и Председател на УС. Банков лидер и визионер, с изключителен принос за изграждането и запазването на доверието в българските финансови институции, тя e носител на най-високото национално отличие - орден „Стара планина”, първа степен. ", "date": "2019.12.03", "title": "Виолина Маринова получи признанието \"Банкер на годината 2019\" "}
{"url": "http://www.cross.bg/star-sofia-ring-1619415.html", "text": "/КРОСС/ На 02 декември 2019 Силвър Стар представи в Sofia Ring Mall уникална за пазара концепция за Mercedes-Benz, комбинираща премиум автомобили и богата лайфстайл колекция от аксесоари на едно място. Новата локация се отличава със собствен стил и модерен дизайн. Проектът на генералния дистрибутор на марката у нас цели да предостави различно изживяване за любителите на немския бранд близо до тяхното ежедневие.10 демонстрационни автомобила ще са на разположение всеки ден от седмицата за тестово шофиране. Желаещите да си подарят изживяването Mercedes-Benz ще могат да избират от найновите модели на марката като компактните A-class и B-class, любимите E-class и CLA, и SUV лидерите GLE, GLC и GLS.Със съдействието на обучени консултанти клиентите ще се запознаят отблизо с продуктовата гама и ще научат повече за характеристиките на автомобилите, които Силвър Стар предлага на българския пазар. На регулярна база компанията ще представя различни нови модели за тестдрайв на място.Селекция от над 200 вида аксесоари, сред които дрехи, шапки, куфари, парфюми, часовници, велосипеди ще са в постояната колекция на обекта в Sofia Ring Mall. Любителите на премиум марката ще могат също да изберат и поръчат допълнително от над 1000 артикула в каталога на MercedesBenz.„Нашата нова локация дава възможност на всеки посетител на мола да се докосне до света на Mercedes-Benz отблизо. Силвър Стар е първата компания в региона, която реализира подобен проект за немския автомобилен бранд като концепция. Вярваме, че Sofia Ring Mall е правилното място за него – близо до нашите клиенти и техните очаквания за едно ново преживяване“, сподели по време на откриването Ролф-Юрген Заерле, главен изпълнителен директор на Силвър Стар.Новият проект е част от дългосрочните инвестиции на генералния дистрибутор на Mercedes-Benz в страната. От стъпването си на пазара през пролетта на 2017 до момента компанията вложи над 25 милиона евро в развиването на своята дейност у нас, като комапнията разполага също с демонстрационни автомобили на стойност 2,5 милиона евро.„Ние от Sofia Ring Mall разработваме лайфстайл дестинация от ново поколение, която предлага преживяване надхвърлящо стандартното пазаруване. Ние сме отдадени на това да създадем едно любимо за посетителите ни място, което ги вдъхновява, образова, където се забавляват и се социализират. А това е един непрекъснат процес, който търпи постоянно развитие и е резултат от продължително взаимодействие с нашите потребители, за да установим еволюцията на техните нужди и желания - докато в същото време се стараем винаги да следим и да пренасяме първи световните търговски тенденции тук, в София, в нашия мол. Нещо повече, стараем се във всеки един аспект да привличаме водещите световни марки! Ето защо за нас е особено вълнуващо да работим заедно с екипа на Силвър Стар за представянето на света на Mercedes Benz, точно където техните целеви клиенти прекарват по-голямата част от свободното си време: тук в Sofia Ring Mall. Добре дошъл, Mercedes Benz!“, каза Димитриос Папулис, изпълнителен директор на Sofia Ring Mall. ", "date": "2019.12.03", "title": "Силвър Стар представи нова концепция на Mercedes-Benz за региона"}
{"url": "http://www.cross.bg/putya-remont-kurdzhali-1619394.html", "text": "/КРОСС/ Блокада на пътя Ардино - Кърджали за втори пореден ден, съобщава Нова телевизия.Местни жители протестират заради лошото състояние на пътя между двата града, който е основен за няколко родопски общини. Те са категорични, че в момента по него е опасно да се пътува и настояват за спешен ремонт.От Агенция \"Пътна инфраструктура\" обясниха, че проект за рехабилитация на трасето има, но се чакат пари от системата за тол такси. Предвижда се най-напред да започне изкърпване на най-големите дупки по шосето.Независимо от обещанията на АПИ обаче жителите на Ардино се заканиха да протестират всеки ден, докато искането за цялостен ремонт не бъде изпълнено.", "date": "2019.12.03", "title": "Втори ден протестиращи блокират пътя Ардино - Кърджали"}
{"url": "http://www.cross.bg/tzatzarov-kpkonpi-suvet-1619389.html", "text": "/КРОСС/ Амбициозна концепция за реформи в КПКОНПИ представи Сотир Цацаров пред ресорсната парламентарна комисия. Днес депутатите изслушват двамата кандидати за председател на Комисията „Антикопурция“. Настоящият главен прокурор, който е номинацията на властта, обяви, че предвижда създаването на Консултативен съвет към КПКОНПИ, който да изготвя становища за законопроекти, които крият корупционен риск.Цацаров говори и за правата и отговорностите на служителите на КПКОНПИ. Той предлага да се създаде специален механизъм за проверка на почтеността на служителите на комисията и да се дадат нови правомоция на инспектората на комисията.Той смята да редуцира администрацията и коментира, че за него е странно как нормативно е „закрепен“ броят на служителите и че той е прекалено раздут.Цацаров щял да направи преценка на натовареността на съответните отдели. В момента, по думите му, едва 7% от служителите на комисията реално участват в противодействието на корупцията.Цацаров разкритикува пред депутатите текстове от закона за борба с корупцията. При цялото мое уважение към този документ – той е твърде общо методологичен и общо теоретичен, е мнението на настоящия главен прокурор.Той поиска повече съвместна работа между различните институции, свързани с борбата с корупцията, повече прозрачност при изготвянето на нормативните актове и повече обществен дебат.Кандидатът за шеф на КПКОНПИ поясни, че предвижда създаването на Консултативен съвет към комисията.Под консултативен съвет разбирам съвет, в който да са привлечени утвърдени юристи и учени по съответни специалности, чиито опит и знания да бъдат използвани именно при тези експертни становища по отношение на законопроектите на изпълнителната власт,  обясни Цацаров.Той допълни, че в концепцията си е посочил необходимостта от въвеждането на постоянен медиен мониторинг. И обясни, че става въпрос за ежедневен мониторинг, който да третира всички медии като източник на информация, а не като пиар дейност.По закон именно този медиен мониторинг и източниците от публикациите от средствата за масова комуникация се приравняват на сигнал.Този сигнал може да е източник на данни за корупция, за конфликт на интереси, може да идентифицира риск, който налага отправяне на предложения за антикорупционни мерки, може да дава данни за недостатъци в работата на самата комисия, посочи още Цацаров.", "date": "2019.12.03", "title": "Цацаров иска КПКОНПИ да може да атакува закони с корупционен риск"}
{"url": "http://www.cross.bg/iiork-polozhenie-vreme-1619395.html", "text": "/КРОСС/ Силна снежна буря връхлетя североизточните части на САЩ. Губернаторът на щата Ню Йорк обяви извънредно положение. Повече от 4000 полета са анулирани на летищата в Сан Франциско, Ню Йорк, Бостън, Филаделфия, Чикаго и Вашингтон.Много други се осъществяват със закъснения. На места снежната покривка е между 25 и 50 сантиметра. Вследствие на лошото време са станали стотици пътнотранспортни произшествия. Някои пътища са заледени и труднопроходими.Метеоролози прогнозират студената вълна да продължи и в следващите дни.", "date": "2019.12.03", "title": "Извънредно положение в Ню Йорк заради лошото време"}
{"url": "http://www.cross.bg/zayavi-vashington-podaruk-1619387.html", "text": "/КРОСС/ Северна Корея заяви, че САЩ се опитват да протакат преговорите за ядрената ѝ програма заради президентските избори догодина и прикани Вашингтон да смекчи исканията си, предадоха Ройтерс и ТАСС, позовавайки се на държавната агенция КЦТА.Севернокорейският заместник-външен министър по въпросите на САЩ И Те-сон обвини Вашингтон, че се опитва да печели време вместо да прави отстъпки.\"Рекламираният от САЩ диалог по същество не е нищо повече от глупава уловка, целяща да държи КНДР обвързана с диалога и да я използват в интереса на политическата ситуация и изборите в САЩ\", заяви той.\"САЩ се стремят да печелят време в свой интерес и говорят за траен и съдържателен диалог вместо да предприемат стъпки в отговор на приетите от КНДР мерки\", добави И Те-сон и напомни, че в края на годината изтича срокът, който Пхенян даде на Вашингтон да изготви взаимноприемлив компромис за преговорите.\"Всичко, което може да се направи сега, е избор на САЩ и само от САЩ зависи какъв коледен подарък ще изберат да получат\", заяви севернокорейският заместник-външен министър.След като Северна Корея изпробва първата си междуконтинентална балистична ракета през юли 2017 г., лидерът й Ким Чен-ун нарече ракетата \"подарък\" за американците по случай националния им празник Четвърти юли, припомня Асошиейтед прес.", "date": "2019.12.03", "title": "От САЩ зависи какъв коледен подарък ще получат"}
{"url": "http://www.cross.bg/detza-semeiistva-bulgariya-1619399.html", "text": "/КРОСС/ Поне 140 бебета в риск и малки деца, подкрепяни от фондация „За Нашите Деца“, ще прекарат повече сухи и спокойни нощи, благодарение на .Пелените бяха набрани в специална кампания, реализирана в партньорство между Pampers България и Kaufland България в периода от 7 октомври до 3 ноември 2019г.В рамките на кампанията при всяка покупка на пакет  в  една пелена беше дарявана за фондация „За Нашите Деца“.Щедрото дарение ще обезпечи нуждите от пелени  на фондацията, в която екип от всеотдайни детегледачки осигурява денонощна грижа за деца, разделени от своите родители. Детска къща е създадена през 2011 г. като алтернатива на социалните институции за бебета.Тя представлява уютен дом, в който временно се настаняват бебета и малки деца, които са разделени от своите родили.В Детска къща те остават между 6 и 18 месеца, докато бъдат осиновени, настанени в приемно семейство, или върнати при своите родители. От своето създаване до днес Детска къща е променила съдбите на над 40 деца, които днес растат щастливи и обичани в своите семейства.Освен бебетата в Детска къща, пелени Pampers ще получат още , с които работят Центровете за обществена подкрепа на фондацията  .Центровете работят с 6 от най-големите родилни отделения в двата града, в които високо-квалифицирани социални работници консултират и подкрепят майки, за които има риск да се разделят със своите новородени. Специалистите на фондацията предлагат палитра от социална, психологическа и материална помощ, с която се цели детето да остане в своето родно семейство, когато това е в неговия най-добър интерес.Според данни на НСИ, всяко трето дете в България живее в риск от бедност, като често бедността е концентрирана именно в семейства на самотни родители или многодетни семейства.Такива семейства се подкрепят с т.нар. пакет за новородено, който съдържа всичко необходимо за отглеждането на бебето в първите месеци от неговия живот, включително и необходимите пелени. Работата с тези семейства не е еднократна, а продължава между 6 и 12 месеца, или докато се уверим, че вече нямат нужда от нашата подкрепа.„Само за първите 9 месеца на 2019 г. спасихме 27 бебета от изоставяне.Допълнителната материална помощ, която се предоставя безвъзмездно, заедно с активната социална работа на нашите специалисти, дава увереност на родителите, че въпреки трудностите и предизвикателствата, с нашата подкрепа могат да се справят с грижата за техните деца.Благодарим сърдечно на Pampers и техните клиенти, че застанаха зад нашата кауза и че дариха надежда на стотици деца и семейства в риск“, сподели Диляна Манева, мениджър Корпоративна социална отговорност във фондация „За Нашите Деца“.", "date": "2019.12.03", "title": "Pampers България и Kaufland България дариха над 28 000 пелени за бебета в риск"}
{"url": "http://www.cross.bg/danuk-kompanii-digitalen-1619402.html", "text": "/КРОСС/ САЩ планират да наложат мита върху вноса на френски продукти на стойност 2.4 млрд. долара заради въведения данък за дигиталните компании в европейската страна. Мерките се отразиха негативно на големи американски компании като Google, Facebook, Apple и Amazon, припомня Bloomberg.“Френският дигитален данък дискриминира американските компании“, се посочва в официална позиция на Търговското представителство на САЩ.Търговският представител на САЩ Робърт Лайтхайзър обясни, че агенцията обмисля дали да започне разследване за сходен дигитален данък в Австрия, Италия и Турция.Ходът се случва няколко часа, след като президентът на САЩ Доналд Тръмп обяви налагането на мита върху вноса на стомана и алуминий от Аржентина и Бразилия.„Решението изпраща ясен сигнал, че САЩ ще предприемат мерки срещу дигиталните данъци, които дискриминират или налагат ненужни ограничения на американските компании“, отбеляза Лайтхайзър в официално изявление. „Вашингтон се фокусира върху борбата срещу нарастващия протекционизъм от страна на членките на Европейския съюз, който несправедливо е насочен към американските компании“, допълни той.Митата ще бъдат наложени след периода за обществено обсъждане в началото на 2020 г.Докладът от понеделник включва 4-месечно разследване за данъчния режим на Франция. Подобен подход беше използван преди година, за да се разгледат практиките на Китай по отношение на интелектуалната собственост. Поради това Вашингтон наложи мита върху китайски внос за 360 млрд. долара.През август Тръмп предложи да се наложи 100% мито върху френското вино.Вино, сирене, чанти и козметика са вероятните френски продукти, които ще бъдат засегнати от митата. Финансовото министерство на Франция засега отказва коментар по темата, но стана ясно, че министърът на финансите Бруно льо Мер ще направи официално изявление във вторник.Ходът на САЩ би възпрепятствал усилията да се прекрати конфликтът между Вашингтон и Париж за дигиталния данък. Доналд Тръмп и френският президент Еманюел Макрон се споразумяха през август да се опитат да намерят компромис, но преди седмица изтече 90-дневният срок без финално решение.Митата на САЩ и френският данък ще са приоритет по време на срещата между Тръмп и Макрон във вторник. Двамата президенти ще имат възможността да разговарят по време на конференцията на НАТО в Лондон утре.Според Макрон данъците върху технологичните компании са необходими, тъй като структурата на глобалната икономика се е променила и настоящите системи са архаични. Френският президент казва, че ще премахне данъчния режим, ако се стигне до международно споразумение под ръководството на Организацията за икономическо сътрудничество и развитие (ОИСР).Френският данък засяга компании с глобални приходи за поне 750 млн. евро и дигитални продажби за 25 млн. евро във Франция. Повечето засегнати бизнеси са американски, но списъкът включва китайски, британски, германски и френски компании.Френското правителство казва, че трябва да се преразгледат данъчните правила, защото средният данък за дигитални компании в ЕС е 9.5% в сравнение с 23.2% за други компании.Опитът да се стигне до споразумение между европейските страни за данъка се провали по-рано през тази година. Тогава Дания, Финландия, Швеция и Ирландия се обявиха против предложението за дигитален данък.Други европейки държави обмислят да въведат дигитален данък, без да чакат решение от ОИСР. Италианското правителство обяви въвеждането на дигитален данък от 1-ви януари 2020 г. Партията на Борис Джонсън също обещава да предприеме подобни мерки, ако спечели изборите във Великобритания.*Информацията е актуализирана в 9:30 часа българско време", "date": "2019.12.03", "title": "Нова търговска война: САЩ заплашват Франция с мита за 2.4 млрд. долара"}
{"url": "http://www.cross.bg/detza-nyzhda-bulgarskata-1619404.html", "text": "/КРОСС/ 15-годишният Даниел е с детска церебрална парализа и не чува. Според майка му Аделина детето й има голям напредък в развитието за последните 13 години:„Той проходи. Все още не може да говори, но ни показва, когато иска нещо, което за нас е напредък. Когато му се пие вода, отива на чешмата, взима чаша, носи - такива елементарни неща. Надявам се, ако Бог е решил, той да бъде самостоятелен, да може да се обслужва, да се храни…“.Правилната посока за Даниел е минала през различни видове рехабилитация:„Дани ни научи да бъдем организирани. Ходи в център за деца с увреден слух, на който сумата се превежда. Освен от речева хабилитация, има нужда и кинезитерапия, логопед, психолог... Всичко това се плаща, за съжаление. Допълнително ходи на конна езда, която е добре за моториката, на плуване…“.Благодарение на конната езда, вестибуларният апарат на детето се е подобрил, което вече му позволява да пази равновесие, споделя майката. Първите си крачки пък е направил в басейна, разказа още тя:„Тъй като водата е по-плътна, той запази равновесие и направи първите си крачки. Продължава да ходи на плуване. Той се радва, тъй като водата успокоява“.Аделина благодари на дарителите за помощта за Дани:\"Българската Коледа\" помага за 3 месеца да можем да поемем част от процедурите на Дани. Много се радвам, че в годините \"Българската Коледа\" остана като символ на Коледата, благодарение на която събраните средства помагат на много деца в нужда, помагат и на болници. Надявам се това българско чудо да не спира. Винаги има нужда от подобряване, от повече средства за тези деца, от това те да не бъдат отхвърлени от обществото… Възприемането на тези деца с годините - по-нормално се гледа на тях. Преди 15 години нямаше толкова много центрове за тези деца, нямаше толкова гласност, докато сега им се обръща много повече внимание“. ", "date": "2019.12.03", "title": "\"Българската Коледа\" помага на 15-годишния Даниел"}
{"url": "http://www.cross.bg/leva-singul--1619405.html", "text": "/КРОСС/ Ливърпул – Евертън                                             Сингъл, Live, ТОП          „1“-1.35 „Х“-4.36 „2“- 6.65В следващите три дни предстоят срещи от Купата на България, първенствата на Франция, Англия, както и Купата на Италия. Вижте по-интригуващите от тях:Славия София – Ботев Пловдив                             Сингъл, Live, ТОП           „1“-2.10 „Х“-3.05 „2“- 2.85Лион – Лил                                                            Сингъл, Live, ТОП           „1“-1.90 „Х“-3.30 „2“- 4.00Левски София – Черно море                                   Сингъл, Live, ТОП           „1“-1.40 „Х“-3.70 „2“- 6.00Сент Етиен – Ница                                                Сингъл, Live, ТОП           „1“-2.21 „Х“-3.06 „2“- 2.93Челси – Астън вила                                              Сингъл, Live, ТОП           „1“-1.26 „Х“-5.00 „2“- 7.75Ман. Юнайтед – Тотнъм Хотспър                           Сингъл, Live, ТОП          „1“-2.50 „Х“-3.20 „2“- 2.45Удинезе – Болоня                                                 Сингъл, Live, ТОП           „1“-2.47 „Х“-3.10 „2“- 2.55Арда Кърджали – ЦСКА София                              Сингъл, Live, ТОП          „1“-4.25 „Х“-3.40 „2“- 1.60Каляри – Сампдория                                              Сингъл, Live, ТОП          „1“-1.89 „Х“-3.24 „2“- 3.55Арсенал – Брайтън                                                 Сингъл, Live, ТОП           „1“-1.55 „Х“-3.90 „2“- 4.62 Той е играл за Краен изход на двубои от Англия – Висша лига и Чемпиъншип, Испания и Франция. Също в неделя жител на Кърджали спечели максималните 13 340,24 лева с 500 лева залог със система 3 и 4 от 4 срещи.В понеделник друг столичанин може да се похвали със сумата от 10 828,10 лева, която стана негово притежание след 3 мача в права колонка. Също тогава хасковлия взе общо 8820,90 лева отново за 3 мача в права колонка.Врачанин заслужи общо 3880 лева в последния ден на ноември от Спортмакс след прогноза за Точен резултат. Друг негов съгражданин добави 2541 лева отново за същото предвиждане.В първия ден на месец декември жител на Бяла си тръгна с 3014 лева за 1-ви Голмайстор. Точен резултат и 300 лева залог осигури на благоевградчанин 2563,50 лева, а 30 лева и отново Точен резултат даде на варненец 1606,80 лева. София, Своге, Елин Пелин и Гълъбово са първенците от печалби от Надбягвания с коне, след като за тези градове заминаха суми от 1761 лева, 1430 лева, 1104 лева и 1200 лева.Към 11.30 часа на 03.12.2019 г. сумата в Джакпот 13 е на стойност 16 831 лева, а срещите от него можете да видите . ", "date": "2019.12.03", "title": "Според \"Еврофутбол\" Ливърпул ще победи Евернът в дербито на Мърсисайд"}
{"url": "http://www.cross.bg/bankata-chrez-unicredit-1619403.html", "text": "/КРОСС/ Главният изпълнителен директор на UniCredit Жан-Пиер Мустие ще възнагради инвеститорите с обратно изкупуване на акции в размер на 2 млрд. евро (2.2 млрд. долара), съобщава Bloomberg. Този ход е част от нов четиригодишен стратегически план, в който се предвижда и съкращаването на 8 хил. работни места, докато банката се опитва да се справи с бавния икономически растеж и отрицателните лихви.Базираната в Милано финансова институция обяви нови цели до 2023 г., като те предвиждат увеличение на плащанията към акционерите чрез обратни изкупувания и дивиденти. Съкращенията на служителите, представляващи над 9% от работната сила, са в резултат от закриването на около 500 клона.Мустие се стреми да постигне възвращаемост за инвеститорите чрез съкращаване на разходите и по-голяма ефективност, като същевременно сигнализира, че банката се бори да увеличи растежа си във времена на отрицателни лихвени проценти.Очаква се приходите и разходите на банката да не се променят съществено до 2023 г. и да не се правят големи придобивания.Целите на плана са „прагматични и постижими“, казва Мустие в изявлението. По неговите думи целите се основават на реалистичен набор от макроикономически предположения, които са по-консервативни от тези, които се приемат от пазара.UniCredit очаква да спести 1 милиард евро чрез намаляване на разходите в Западна Европа, което отчасти ще бъде постигнато чрез съкращаване на работни места и клонове.Изпълнителният директор ще се съсредоточи върху по-нататъшното опростяване на структурата на банката и подобряване на начина, по който разпределя капитала. UniCredit планира да създаде дъщерна компания, която да контролира международния й бизнес и това допълнително да намали необслужваните кредити.Преди новия стратегически план UniCredit предприе редица стъпки през тази година, за да излезе от бизнесите, които не са ключови за дейността на банката.UniCredit се съгласи да продаде дял от под 10% на Yapi ve Kredi Bankasi след развалянето на съвместно дружество в турския кредитор с местната индустриална група Koc Holding, като това ще доведе до загуби от 1 млрд. евро. По-рано тази година компанията продаде дяловете си и на италианската Banca Fineco SpA.Приходите на финансовата институция се очаква да нараснат с 0,8% до 2023 г., тъй като ниските и отрицателните лихвени проценти продължават да оказват негативен ефект върху приходите на банките.UniCredit отчете 26% ръст на коригираната печалба през третото тримесечие и повиши коефициента си CET, който е ключова мярка за финансова стабилност, след като продаде част от бизнеса си.", "date": "2019.12.03", "title": "Италианската банка UniCredit съкращава 8 хил. служители"}
{"url": "http://www.cross.bg/raiiona-obretenik-byala-1619400.html", "text": "/КРОСС/ Възстановено е движението по път I-5 Русе – Бяла в района на с. Обретеник.", "date": "2019.12.03", "title": "Възстановено е движението по път I-5 Русе – Бяла в района на с. Обретеник"}
{"url": "http://www.cross.bg/koreya-severna-beshe-1619407.html", "text": "/КРОСС/ Лидерът на Северна Корея тържествено откри нов, модерен град в подножието на свещен връх в страната, пише Евронюз.Любопитен факт е, че династията Ким води началото си именно от този връх. Затова проектът беше много важен за Ким Чен Ун.Държавните медии съобщиха за откриването и нарекоха града \"въплъщение на модерната цивилизация\". Събитието беше отпразнувано с голямо тържество, с музика и фойерверки.Градът носи името Самджийон и е разглеждан в Северна Корея като \"социалистическа утопия\". Той включва нови апартаменти, хотели, ски курорт, търговски, културни и медицински обекти и може да приеме 4000 жители.Градът е една от най-големите икономически инициативи на Ким Чен Ун, като част от стремежа на страната към икономическа, военна и културна самодостатъчност.Строежът на Самджийон беше забавян заради недостиг на строителни материали и работна ръка. Причината са тежките икономически санкции срещу Пхенян.Забавянето накара Ким Чен Ун да разпореди в строежа да се включат младежки бригади. Дисиденти и бегълци от режима ги описват като \"роби\".На участниците в бригадите не се плаща, храната е лоша и са принуждавани да работят над 12 часа на денонощие в продължение на 10 години.В замяна те ще имат по-добър шанс да влязат в университет или да бъдат приети в управляващата Работническа партия.  ", "date": "2019.12.03", "title": "Ким Чен Ун откри модерен град в свещената планина на Северна Корея"}
{"url": "http://www.cross.bg/rymen-radev-nato-1619406.html", "text": "/КРОСС/ Срещата на държавните и правителствените ръководители на страните-членки на НАТО в Лондон дава възможност България да се утвърждава като фактор на стабилност в Югоизточна Европа и да отстоява своя национален интерес. Това заяви президентът Румен Радев пред журналисти днес, преди да отпътува за срещата на върха на НАТО в Лондон. На форума на високо равнище в британската столица ще бъде отбелязана и 70-годишнината от създаването на Алианса.„България не трябва да пропуска историческата възможност да охранява въздушното пространство на Република Северна Македония“, подчерта държавният глава. По думите му, докато разговорите в тази насока са били  отлагани от българска страна за „светлото бъдеще“, когато ще имаме ескадрила нови самолети, Гърция е сключила споразумение за тази мисия. „С днешните ни възможности можем да изпълняваме пълноценно тази задача без никакви допълнителни разходи, защото тя се носи от базата за постоянно базиране Граф Игнатиево“, посочи Румен Радев.Президентът припомни срещите си с министър-председателите Кириакос Мицотакис и Зоран Заев през изминалите месеци, на които беше постигнато съгласие за провеждане на среща между министъра на отбраната и началника на обраната на България с техните колеги от Гърция и Република Северна Македония за включването на България в охраната на въздушното пространство на югозападната ни съседка. „Това е не само в наш национален интерес, но и дълг към братска Република Северна Македония и израз на отговорност“, каза още  държавният глава.Помолен да коментира темите от разговорите на българския министър-председател в САЩ за по-голямо присъствие на силите на НАТО в Черно море и създаването на военноморски координационен център във Варна, Румен Радев заяви, че когато се обсъждат и обявяват такива теми, е много важно да се използва точната терминология. „Това не е нито база, нито е логистична. Решенията не се вземат нито във Вашингтон, нито в Лондон, те се вземат в централата на НАТО в Брюксел. България отдавна е заявила своята позиция“, добави президентът.Държавният глава отбеляза в отговор на въпрос дали „НАТО е в мозъчна смърт“ по думите на президента Макрон, че ЕС има амбицията да бъде фактор на световната сцена и търси своето място, заедно със САЩ, Русия и Китай. За да се реализира тази амбиция обаче, ЕС следва да има собствен отбранителен потенциал, бързи механизми за изпълнение на тяхното решение, да подхожда не само от позицията на общ пазар, но и на общ политически блок. Изграждането на съвременни отбранителни способности, финансовите средства, отделяни за отбрана от държавите-членки, засилването на ролята на Алианса в борбата с тероризма, стратегическите приоритети в областта на кибер отбраната, както и политиката на отворени врати на НАТО, ще бъдат сред темите, обсъждани на Срещата на върха.В рамките на посещението в Лондон държавният глава Румен Радев и съпругата му Десислава Радева ще участват в прием, даван от Нейно Величество Елизабет II – кралица на Обединеното кралство Великобритания и Северна Ирландия, в чест на държавните и правителствени ръководители на страните-членки на НАТО и техните съпруги. българският президент ще разговоря с министър-председателя на Великобритания Борис Джонсън, както и с президента на САЩ Доналд Тръмп. Очаква се по време на форума президентът Румен Радев да проведе и двустранни срещи. В делегацията, водена от българския държавен глава, ще бъдат Екатерина Захариева, заместник министър-председател по правосъдната реформа и министър на външните работи, и Красимир Каракачанов, заместник министър-председател по обществения ред и сигурността и министър на отбраната. ", "date": "2019.12.03", "title": "Румен Радев: Охраната на въздушното пространство на Република Северна Македония е отговорност на България"}
{"url": "http://www.cross.bg/sacheva-politika-denitza-1619420.html", "text": "/КРОСС/ \"Благодаря за доверието и на хората, които ме подкрепиха. Критиките също са ценни и полезни. Съзнавам отговорността и трудностите, свързани със социалната политика\", заяви Деница Сачева от парламентарната трибуна.\"Това е комплексна политика, включваща знания в секторите на здравеопазването, образованието и финансите. В част от тези сектори имам личен опит – практически, управленски и административен. Бих била полезна за търсенето на балансирани решения\", добави Сачева.МТСП се занимава и с пазара на труда, в пряка връзка е с МОН, както и досега така и за в бъдеще връзката между двете министерства трябва да се търси и по отношение на връщане децата в училище, така и на кадрите, които да намерят реализация на пазара на труда, добави Сачева.Управленските приоритети на коалиционното правителство вече са ясни и факт. Там не би трябвало да има изненади.По време на разискванията депутати припомниха за училищната анкета, в която анкетираните в училищата трябваше да определят пола си и която предизвика бурни спорове в обществото пространство. Сачева каза, че именно правителството на ГЕРБ отмени тази анкета, докато тя беше въведена по време на управлението на проф. Анелия Клисарова.Аз съм против насилието над жените и деца и съм „за” традиционното семейство между мъж и жена. Социалната политика трябва да обединява, а не да разединява, заяви Деница Сачева.Според нея разискванията в пленарна зала са били организирани.", "date": "2019.12.03", "title": "Деница Сачева: Социалната политика трябва да обединява, а не да разединява"}
{"url": "http://www.cross.bg/medii-nyama-zashtoto-1619377.html", "text": "/КРОСС/ \"Изцелението ще дойде, когато направим усилие към морално оздравяване. Тогава сами ще отхвърлим фалшивите, вулгарните медии\", коментира евродепутатът Иво Христов, който бе гост-лектор в Националната политическа академия на НПИ „Димитър Благоев“. Участниците задаваха въпроси за свободата на медиите и свободата на избора. Новините залагат на негативизъм и тревога, защото другото не интригува гражданите. По света те също не са много положителни, но почти навсякъде са далеч по-професионални, коментира Иво Христов. Той бе категоричен, че в повечето места по света не емоционализират новината - никога няма да питат роднини на жертва на катастрофа как се чувстват, какви са били последните думи на жертвата... Такава перверзия би била санкционирана по силата на етичните кодекси на някои страни или пък ще бъде филтрирана още на редакторско ниво, защото подходът е нехуманен и непрофесионален.Негативизмът не е българска специфика.Българската специфика е да въргаляме в него, вместо да го анализираме и да действаме за решаването на проблемите. С воля и разум.Вместо това, ние буквално зобим зрителите с негативизъм, обясни още евродепутатът от групата на Социалистите и демократите.Има и нещо друго - в България няма много положителни новини. Има и медии, в които от сутрин до вечер се говори само и единствено хвалебствено, в които дори пораженията се представят като успехи.Да речем Фолксваген ни загърбил, но - какво пък?! - няма лоша реклама. Но ние не забелязваме тези медии, защото собственото ни съзнание знае, че това е лъжа. Не поемаме такива новини, защото знаем, че са фалшиви.Изцелението ще дойде, когато направим усилие към морално оздравяване.Тогава сами ще отхвърлим фалшивите, вулгарните медии, убеден е Иво Христов.Тогава няма да гледаме дадена телевизия само защото е една от големите - просто няма да се спираме на нея.Тогава една уважаваща себе си партия няма да праща участници в предаванията на дискредитирани медии и водещи.Или, както в други страни, ще правим търговски бойкот на медии, които ни скандализират, подчерта той.И добави, че за да бъде здраво едно общество, трябва да се започне от образованието; да се възпитават самите граждани в нетърпимост към манипулациите.Образованието и критичното мислене са имунитетът срещу лъжата.", "date": "2019.12.03", "title": "Иво Христов: Отхвърлянето на вулгарните медии минава през моралното оздравяване"}
{"url": "http://www.cross.bg/osushtestvyava-dvyposochno-byala-1619379.html", "text": "/КРОСС/ Временно движението по път I-5 Русе – Бяла в района на с. Обретеник се осъществява двупосочно в една лента поради катастрофирал камион.Движението се регулира от пътна полиция.", "date": "2019.12.03", "title": "Временно движението по път I-5 Русе – Бяла се осъществява двупосочно в една лента"}
{"url": "http://www.cross.bg/byryata-nyakoi-ostrov-1619381.html", "text": "/КРОСС/ Тайфунът \"Камури\" удари сушата в централните Филипини, в южния край на остров Лузон. Около 200 000 жители са евакуирани от крайбрежните и планинските райони поради опасения от наводнения, бурни вълни и свлачища, съобщава БиБиСи.Международното летище в Манила затвори за 12 часа от 11:00 във вторник.Канадка, пристигнала в Манила от централния остров Себу в понеделник, заяви, че това е \"най-бурният полет и турбуленция\", които някога е преживявал. \"Току-що открих какво е въздушна болест\", заяви 23-годишната Констанс Беноа пред АФП.Бурята, която достигна сушата в провинция Сорсогон, удари с ветрове до 155км/ч, с пориви до 235км/ч.Десетки хиляди вече избягаха от домовете си в източната част на страната, където се очакваше тайфунът да удари първи. Но някои решиха да останат въпреки бурята. \"Покривите се откъсват и видях как един покрив лети\", коментира Гладис Кастило Видал пред АФП.\"Решихме да останем, защото къщата ни е двуетажна и е от бетон ... да се надяваме, че може да издържи на бурята.\"Организаторите на \"Игрите на Югоизточна Азия\" прекратиха някои състезания, включително уиндсърф, като добавиха, че други събития ще бъдат отложени при необходимост. Няма план за удължаване на игрите, които трябва да приключат на 11 декември.Страната е засегната средно от 20 тайфуна всяка година.", "date": "2019.12.03", "title": "Тайфунът \"Камури\" удари Филипините с ветрове от 155 до 235 км/ч"}
{"url": "http://www.cross.bg/chasa-godina-bulgariya-1619378.html", "text": "/КРОСС/ Българският бизнес отделя средно 441 часа годишно, за да отговори на всички местни данъчни изисквания, което е с 12 часа по-малко спрямо предходната година. Това обаче е значително над средното по света - 238 часа. Така България продължава да пада в глобалната класация Paying Taxes на консултантската компания PwC и Световната банка, като губи пет позиции и заема 97-о място от 190 държави. Единствената държава с по-лош резултат от България в съюза е Италия, която също губи позиции и се класира на 128-о място.При изчисляването на тежестта и времето за администриране на данъчните изисквания PwC и Световната банка използват модел, който включва средно голяма компания с ограничена отговорност, регистрирана от граждани на съответната държава, която има дейност само на нейна територия и не се занимава с внос и износ.Когато се измерва времето, необходимо за плащане на данъците, се включва попълването на декларации, обработката им от администрацията, както и възстановяването на надвнесен данък, обжалване и ревизии.Резултатите на България почти не се променят спрямо миналата година. Общата оценка на страната е 72,3 точки от максимални 100 при 72 миналата година.Времето, нужно да се спазят всички данъчни изисквания, се скъсява с 12 часа до 441 часа. Най-много отнема изпълняването на изискванията, свързани с отчитането на данъци от персонала - нужни са 250 часа годишно (86 средно за света).Плюс за страната е относително ниската обща данъчна тежест спрямо печалбата на компаниите. Тя леко се увеличава през 2018 г. - от 27,7% през 2017 г. до 28,4%, но остава една от най-ниските в ЕС след Румъния (20%), Люксембург (20,4%), Хърватия (20,5%), Кипър (22,4%), Дания (23,8%) и Ирландия (26,1%). Повишението в България идва от разходите за персонал, където вероятната причина са по-високите заплати. Тази година Бахрейн измества традиционния лидер в класацията - Хонконг, с резултат 100 от 100 и едва 22,5 часа годишно, заделени от бизнеса за плащане на данъци, в Хонконг са 34,5 часа. Причината за скока на Бахрейн е наличието на електронна система за изплащането на социални осигуровки. ", "date": "2019.12.03", "title": "Плащането на данъци в ЕС - най-сложно у нас и в Италия"}
{"url": "http://www.cross.bg/skorseze-molya-filmi-1619393.html", "text": "/КРОСС/ „“, каза режисьорът.След като бе пуснат в избрани киносалони преди 3 седмици (), „Ирландеца“ бе качен в „Нетфликс“ на 28 ноември. От компанията нямат практика да дават информация за броя на зрителите или боксофис резултати, но се очаква и двете цифри да са високи.В социалните мрежи потребителите се разделиха на две – тези, които настояват, че филмът с Робърт де Ниро, Ал Пачино и Джо Пеши е за голям екран, и други, които нямат нищо против малкия формат – някои вече споделиха, че са го гледали на екраните на смарт часовниците си.Междувременно, някои предложиха как дългата 3 часа и половина продукция може да бъде разделена на 4 части и да се гледа като минисериал. Първи епизод би продължил до 49-ата минута, когато Джими Хофа () затваря телефона. Втора серия би се разпростряла до 1 ч. и 40 мин., третата – до 2 ч. и 47 мин. и остава по-малко от час за последната.Този формат не бе одобрен от Скорсезе, пред „Ентъртейнмънт Уийкли“ той споделя, че „“. Независимо от дължината обаче, Скорсезе получи едни от най-ласкавите ревюта за цялата си кариера, критиците определят филма за „“.Разбира се, има и негативни отзиви – най-вече заради малкото екранно време за женските персонажи, особено Ана Пакуин, която играе голямата дъщеря на Франк, героя на Де Ниро. В своите 10 минути на екран тя има едва 7 думи, но пред „USA Today“ Де Ниро защити решението на сценариста, тъй като именно мълчанието било заложено в смисъла на персонажа.Критика Скорсезе си навлече и от феновете на „Марвел“ и „Ди Си“ със своя коментар пред „Емпайър“ от преди два месеца, че супергеройските филми „не са кино“.", "date": "2019.12.03", "title": "Мартин Скорсезе: Моля Ви, моля Ви, не гледайте „Ирландеца“ на телефоните си"}
{"url": "http://www.cross.bg/pytin-nomer-podcherta-1619383.html", "text": "/КРОСС/ Президентът отбеляза, че един от участниците в заседанието на Съвета за междуетническите отношения казал, че думата \"мама\" не може да бъде заменена. Путин подчерта, че, съдейки по някои страни, явно това е възможно. \"Надявам се това никога да не се случи с нас\", подчерта руският лидер, цитиран от МК.ru.Преди това Путин говори за особеното значение на Северен Кавказ за Русия като пример за съвместното съществуване на народите с традиционни ценности. Всичко това се основава на патриотизма, без който е невъзможно постепенното развитие на регионите, подчерта Путин.Между другото, редица политици в Русия, по-специално ръководителят на Съвета на федерацията Валентина Матвиенко, по-рано разкритикуваха европейския подход към определянето на \"бащи\" и \"майки\". Замяната им с \"родители номер 1 и 2\" по време на изказванията бе отбелязана и от представителя на Русия в ООН Борис Черненко.*Източник: ", "date": "2019.12.03", "title": "Путин говори за замяната на \"майка\" с \"родител номер 1 и 2\""}
{"url": "http://www.cross.bg/posoka-osushtestvyava-lenta-1619382.html", "text": "/КРОСС/ До 14 ч. днес движението при км 192 на АМ „Тракия“ в посока Бургас се осъществява в активната лента поради подмяна на мантинели.Шофьорите да се движат с повишено внимание и съобразена скорост, като спазват пътната сигнализация.", "date": "2019.12.03", "title": "До 14 ч. движението при км 192 на АМ „Тракия“ в посока Бургас се осъществява в активната лента"}
{"url": "http://www.cross.bg/myskat-beshe-ostavka-1619375.html", "text": "/КРОСС/ В Малта, няколко хиляди протестиращи, които искат незабавната оставка на малтийския премиер Джоузеф Мускат, попречиха на него и депутати от неговата партия да напуснат сградата на парламента, предаде Асошиейтед прес.Мускат обяви по-рано, че ще подаде оставка през януари догодина. Той беше подложен на обществен натиск във връзка с разследването за извършеното през 2017 г. убийство на разследващата журналистка Дафне Каруана Галиция.Миналата седмица бивш помощник на Мускат беше разпитан във връзка с убийството на Каруана Галиция. Влиятелен бизнесмен беше обвинен в организиране на убийството й.", "date": "2019.12.03", "title": "Протестиращи в Малта попречиха на премиера да напусне сградата на парламента"}
{"url": "http://www.cross.bg/plovdiv-filial-sofiya-1619380.html", "text": "/КРОСС/ EVN и Технически Университет София, филиал Пловдив, откриха на 2 декември 2019 г. кът за студенти във висшето училище.Той представлява изцяло обновено пространство на втория етаж в корпус 4 на ТУ София, филиал Пловдив.EVN кът е изграден по инициатива на компанията - модерен, комфортен, дигитален, насочен към младите хора чрез приятна среда и нови технологии.Споделеното пространство включва нови мебели с модерен и стилен дизайн, 2 бр. работни плотове, оборудвани с лаптоп с високоскоростен интернет, както и зарядна станция за телефони.EVN кът следва линията на дългогодишно сътрудничество на компанията с университета. Целта е да се създаде приятна и комфортна среда за обучение, в която студентите могат да поработят, да разговарят, да сърфират в интернет и др. ", "date": "2019.12.03", "title": "EVN оборудва кът за студенти в ТУ София, филиал Пловдив"}
{"url": "http://www.cross.bg/mezhdynaroden-literatyren-festival-1619376.html", "text": "/КРОСС/ Френскоезични автори от различни държави гостуват на тазгодишното, седмо поред издание на „Софийския международен литературен фестивал“, което ще се състои на сцената на Мраморно фоайе в НДК между 9 и 15 декември, съобщиха организаторите. По същото време ще бъде и 47-то издание на „Софийския международен панаир на книгата“.Международната програма на фестивала тази година е посветена на френскоезичната литература. Събитието ще се състои през целия ден на 9 и до обяд на 10 декември в Софийския университет „Св. Климент Охридски“.", "date": "2019.12.03", "title": "Френскоезични автори гостуват на \"Софийския международен литературен фестивал\" в НДК"}
{"url": "http://www.cross.bg/mesi-topka-zlatnata-1619368.html", "text": "/КРОСС/ Голямата звезда на Ювентус остана трети и не уважи церемонията. Португалецът бе на път да остане извън първата тройка за първи път от 2010 г. насам.Аржентинецът Меси наследява Лука Модрич, който миналата година сложи край на 10-годишната хегемония на Роналдо и Меси за ценния приз. За последно “Златната топка” бе спечелена от различен футболист през 2007 г., когато за номер 1 бе обявен бразилецът Кака.Тази година Ван Дайк с „Ливърпул” спечели Шампионската лига, отстранявайки от турнира Барселона на Лео Меси. Отборът на Върджил ван Дайк обаче не успя да триумфира в първенството си, докато каталунците и „Ювентус” станаха шампиони в страните си. При всички случаи, интригата за “Златната топка” вече не се свежда до противопоставяне на Роналдо и Меси, а двамата имат достойни конкуренти.Ако “Златната топка” бе станала притежание на Ван Дайк, той щеше да стане първият защитник от 2006 г., който печели приза. Последният бранител, който спечели наградата, бе италианецът Фабио Канаваро. Меси получи “Златната топка” и през сезоните 2009, 2010, 2011, 2012 и 2015.За номер 1 при жените бе избрана американката Меган Рапиноу, която бе с основна заслуга за спечелената от САЩ титла на Световното първенство това лято. Трофеят за най-добър млад футболист стана притежание на Матейс Де Лихт, а призът “Лев Яшин” за най-добър вратар – на Алисон Бекер от „Ливърпул”.Наградата “Златна топка” се връчва от 1956 г. и първият неин носител е англичанинът Стенли Матюс. Призът дълги години бе връчван само на европейски футболисти и затова без него останаха легенди като Марадона и Пеле.Правилата обаче се промениха през 1995 г., когато победител стана либериецът Джордж Уеа, който наследи на трона Христо Стоичков. Бившият български национал присъства на церемонията във френската столица, поздрави Меси и разговаря приятелски с него.", "date": "2019.12.03", "title": "За шести път: Леонел Меси триумфира с рекордна “Златна топка”"}
{"url": "http://www.cross.bg/mihov-avarii-zayavi-1619370.html", "text": "/КРОСС/ „Това не са аварии, а са неизправности по оборудването. Има класификация и по нея това не са аварии\", заяви в ефира на Нова ТВ изпълнителният директор на АЕЦ „Козлодуй“ Наско Михов по повод информацията, че са зачестили авариите в атомната централа. Само в рамките на седмица имаше 2 случая на намаляване на мощностите за отстраняване на проблеми.„Едно от спиранията е пробив в изолацията на захранващ кабел на циркулационна помпа. Общото количество на тази кабел е над 100 тона“, каза Михов. И подчерта, че кабелът е монтиран преди 30 години и се правят обследвания и неизправността се отстранява.„Категоричен съм, че притеснения за ядрената безопасност и за хората няма“, заяви Михов.", "date": "2019.12.03", "title": "Наско Михов: Няма аварии в АЕЦ „Козлодуй“, касае се за неизправности по оборудването"}
{"url": "http://www.cross.bg/radev-rymen-nato-1619365.html", "text": "/КРОСС/ На срещата на върха ще бъде отбелязана 70-годишнината от създаването на Алианса. Изграждането на съвременни отбранителни способности, финансовите средства, отделяни за отбрана от държавите-членки, засилването на ролята на Алианса в борбата с тероризма, стратегическите приоритети в областта на кибер отбраната, както и политиката на отворени врати на НАТО, ще бъдат сред темите, обсъждани на Срещата на върха, , съобщиха от прессекретариата на държавния глава..В рамките на посещението в Лондон държавният глава Румен Радев и съпругата му Десислава Радева ще участват в прием, даван от Нейно Величество Елизабет II – кралица на Обединеното кралство Великобритания и Северна Ирландия, в чест на държавните и правителствени ръководители на страните-членки на НАТО и техните съпруги.В рамките на различни формати българският президент ще разговоря с министър-председателя на Великобритания Борис Джонсън, както и с президента на САЩ Доналд Тръмп. Очаква се по време на форума президентът Румен Радев да проведе и двустранни срещи.В делегацията, водена от българския държавен глава, ще бъдат Екатерина Захариева, заместник министър-председател по правосъдната реформа и министър на външните работи, и Красимир Каракачанов, заместник министър-председател по обществения ред и сигурността и министър на отбраната.", "date": "2019.12.03", "title": "Румен Радев начело на българската делегация за Срещата на НАТО в Лондон"}
{"url": "http://www.cross.bg/politziyata-ychilishte-momche-1619373.html", "text": "/КРОСС/ Британската полиция издирва 51-годишен мъж след убийството на 12-годишно момче с кола пред училище в графство Есекс.Полицията разпространи името и снимката на 51-годишния Тери Глоувър от Лаутън, където се предполага, че той се е врязал умишлено в група ученици и минувачи пред училището за средно образование „Дебден Парк“. Собственикът на автомобил „Форд Ка“ е избягал с него след инцидента.Полицията го издирва за извършено убийство.12-годишно момче, за което беше потвърдено, че е ученик в „Дебден Прак“, почина по-късно в болница.Ранени са още четири деца – две момчета на по 15 години, друго момче на 13, момиче на 16 и жена на 53 години.Смята се, че всички ранени деца са от същото училище.Полицията отправи пряк призив Глоувър да контаткува с нея. Директорката на училището обяви, че то ще бъде отворено за занятия.", "date": "2019.12.03", "title": "Полицията в Есекс издирва 51-годишен мъж за убийството пред местно училище"}
{"url": "http://www.cross.bg/krustovishteto-konstantin-otkrie-1619372.html", "text": "/КРОСС/ Вече 44 дни МВР не може да открие шофьорът, блъснал и убил велосипедист на кръстовището при стадион \"Локомотив\" в София.На 21 октомври, около 8.20 часа, на бул.\"Рожен\", близо до кръстовището с ул.\"Петър Панайотов\", 42-годишният Константин Касабов, който е отивал на работа с колело, е бил блъснат от автомобил. Шофьорът е избягал и е оставил пострадалия тежко ранен на пътя.Мъжът бе транспортиран в \"Пирогов\", но след няколко дни Константин почина от тежките травми. Остави вдовица и две момиченца - сираци.До момента, въпреки усилията на криминалистите, виновникът за смъртта на 42-годишния мъж остава на свобода.За съжаление на кръстовището, където е станал инцидентът, няма поставени камери.В първите дни след катастрофата в социалните мрежи имаше данни от потребители, че издирваният шофьор е управлявал тъмен на цвят джип, но това така и не бе потвърдено.От апелират хората, станали свидетели на инцидента или разполагащи с информация за водача или за автомобила, да подадат сигнал на тел.: ,  и .", "date": "2019.12.03", "title": "44 дни МВР не може да открие кой уби 42-годишен баща на 2 деца"}
{"url": "http://www.cross.bg/rysiya-instalirani-zakon-1619374.html", "text": "/КРОСС/ Руският президент Владимир Путин обнародва закон, който забранява продажбата в Русия на смартфони и на компютри, които не са оборудвани с предварително инсталирани руски софтуери или приложения, предаде Франс прес.Този закон влиза в сила на 1 януари догодина и беше представен от властите като средство за насърчаване на технологичните компании на Русия пред чуждата конкуренция.Правителството ще изготви и списък на приложенията, които трябва да бъдат предварително инсталирани от производителя.", "date": "2019.12.03", "title": "Русия забрани продажбата на смартфони без предварително инсталирани руски приложения"}
{"url": "http://www.cross.bg/gospod-tebe-nyama-1619348.html", "text": "/КРОСС/ Св. пророк Софоний, живял в VІІ век преди Христа, бил съвременник на св. пророк Йеремия и пророчествувал в дните на цар Йосия. Като предсказал бедствията, които трябвало да постигнат Юдея и околните страни, той предвещал на юдейския народ и светлите новозаветни времена, когато Господ щял да посети Своя народ и си избере люде кротки и смирени, които ще се уповават на името Господне, няма да вършат неправди и няма да говорят лъжа.се провиква той. (Софон. 3:14-17)", "date": "2019.12.03", "title": "Св. пророк Софония"}
{"url": "http://www.cross.bg/tema-georgi-zhivo-1619357.html", "text": "/КРОСС/  Къде е водата от язовир \"Студена\"? Кметовете на Перник и Радомир в студиото; Горещите теми в социалната сфера. Говорят Ваня Григорова, синдикалист и Красимир Дачев, бизнесмен;За първи път: Племенницата на Никола Вапцаров показва неизвестните негови ръкописи; Какви са заплахите от климатичните проблеми? Какво си казаха лидерите в Мадрид?;  Защо известните лица на БСП Славчо Велков и Георги Марков бяха назначени от ГЕРБ за кметски наместници?; Камен Костадинов, за скандалите в българския футбол и избора на ново партийно ръководство в ДПС; След застудяването и първия сняг, каква зима ни очаква? Прогнозата на климатолога проф. Георги Рачев; Пряко от Бургас: Какво трябва да знаем, когато си купуваме жива коледна елха и как да я засадим след празниците?; Влади Ампов - Графа представя новия си видеоклип; Кои са поредните финалисти в шоуто „България търси талант\"?;  Христо Стоичков след церемонията по връчването на „Златната топка\"; Кой и защо лови и пренася диви прасета в клетка. На живо - законно ли е?; По следите на иглата, открита в парче месо. С какво инжектират свинското?; Задържани след меле на футболен мач. Какво може да спре агресията на стадионите?; Без следа повече от 40 дни. Защо още не е заловен шофьорът, убил велосипедист на пътя?; Нов спор за заведенията на бул. „Витоша\". На живо - превземат ли незаконно част от пешеходната зона?; Зачестили ли са авариите в АЕЦ „Козлодуй\"? Има ли причини за притеснение в работата на централата?; „Спомен НЛО\". Георги Мамалев и Стефан Димитров за предстоящия концерт-спектакъл; Развръзката. Какво ще се случи на финала в „Откраднат живот\"?; ", "date": "2019.12.03", "title": "Теми и гости в сутрешните блокове на телевизиите на 3 декември"}
{"url": "http://www.cross.bg/voiina-dyshi-podpisvat-1619349.html", "text": "/КРОСС/  - В Единбург (Шотландия) е подписана Конгрегация на Бог, с което се узаконява Реформацията и създаването на презвитарианска църква. - В Англия са пренесени от Колумбия картофите като земеделска култура. - Галилео Галилей изобретява телескопа. - За първи път е издигнат американския флаг. - Англия завоюва от Франция остров Мавриций. - Илинойс става 21 щат на САЩ. - Осъществено е обединението на Прусия и за столица на унията е определен Кьонигсберг (дн. Калининград). - Петко Славейков основава вестник Македония в Цариград. - Народното събрание приема закон за армията, който полага основите на модерната Българска армия.- Жорж Клод демонстрира създадената от него неонова лампа на изложение в Париж. - Балканската война приключва с подписването на примирие между Османската империя, от една страна, и България, Гърция, Черна гора и Сърбия (Балканският съюз). Тази война трае 2 месеца. - Открит е Квебекският мост - най-дългият за своето време мост в света. - В Германия е приет закон за национализация на собствеността на евреите. - В Турция е въведено смъртно наказание за комунистическа дейност. - ООН приема решение за създаване на Международна агенция за атомна енергетика.- Първият в света атомен ледоразбивач „Ленин\" е пуснат на вода в корабостроителницата в Ленинград (СССР). - Министерският съвет създава външнотърговското предприятие Тексим за търговия със специални стоки, в т.ч. с оръжие. - Край Кремълската стена са погребани останки на незнаен войн и е създаден известния Гроб на незнания войн. - Кристиан Барнард осъществява в Кейп Таун, ЮАР първата трансплантация на сърце на 53-годишният Луис Уашкански - пациентът умира 18 дни по-късно от двустранна бронхопневмония. - Избухва войната между Индия и Пакистан. - Космическият кораб Пионер 10 изпраща към Земята първите близки снимки от Юпитер.- При тежка производствена катастрофа в индийския град Бхопал загиват около 2500 души, около 100 хиляди души са с увредено здраве от натравяне, евакуирани са над 200 хиляди души. - Американският президент Роналд Рейгън обнародва първия бюджет на САЩ превишаващ един трилион долара. - завършва срещата край Малта, белязала края на студената война. - В град Отава, Канада, представители на 121 страни подписват договор, забраняващ поставянето на противопехотни мини. САЩ, Китайската народна република и Русия не подписват договора. - НАСА загубва радиовръзка с марсианския полярен самоход Марс Полар Лендър минути преди той да навлезе в атмосферата на Марс. ", "date": "2019.12.03", "title": "3 декември в историята"}
{"url": "http://www.cross.bg/chasa-provede-zala-1619358.html", "text": "/КРОСС/Президентът Румен Радев ще ръководи българската делегация на Срещата на държавните и правителствени ръководители на страните-членки на НАТО.Министър-председателят Бойко Борисов ще участва в Срещата на върха между държавните и правителствени ръководители на страните-членки от НАТО.Вицепремиерът и министър на външните работи Екатерина Захариева ще участва на срещата на върха на НАТО.От 09.00 часа в зала „Запад“, Комисията за борба с корупцията ще изслуша кандидатите за председател на Антикорупционния орган.От 09.30 часа в заседателната зала в сградата на ВСС на ул. „Екзарх Йосиф“ № 12 ще се проведе заседание на Съдийската колегия на ВСС.От 09:30 в хотел InterContinental Sofia, Бална зала, ще се проведе форум под наслов: „Българската икономика в края на 2019. Перспективи пред малкия бизнес за 2020“.От 11:00 часа Народното събрание ще проведе извънредно заседание.От 11.00 часа по повод Международния ден на хората с увреждания в институцията на омбудсмана по покана на доц. Диана Ковачева ще бъде представена изложбата „И ние можем!“, организирана от Гражданска формация „Родители в действие“, в подкрепа на правото на труд на млади хора с интелектуални затруднения.От 11:00 часа в „Изложбена зала“ – ЦУМ, ще се проведе Вторият регионален форум за социално предприемачество.От 11.00 часа в Информационния център срещу Румънското посолство, „София – европейска столица на спорта“ и Столична община ще отличат талантливи млади спортисти по Програмата за закрила на деца с изявени дарби.От 11:00 часа ще се проведе церемония по символично вземане шепа пръст близо до Паметника-костница на съветските воини в кв. „Лозенец“ в рамките на международна акция „Шепа пръст“, посветена на увековечаване на съветски войници, загинали на територията на Русия и чужди държави.От 11.30 часа в залата на 5 етаж в Министерство на образованието и науката ще се проведе брифинг във връзка с резултатите на българските ученици от проведеното през 2018 г. международно изследване на образователните резултати PISA.От 12.00 часа във фоайето на втория етаж на Министерство на труда и социалната политика Бисер Петков ще предаде поста на Деница Сачева.От 13:00 часа в централата на ПП АБВ на улица „Врабча“-23, ще се проведе пресконференция на партията.От 15.00 часа в Аула Максима на УМБАЛ \"Света Екатерина\" ще бъде изнесена информационна лекция относно донорството и трансплантацията.От 17:00 часа в Американския център към Столичната библиотека, списание „Светът на физиката“ – Съюз на физиците в България организират лектория: „Светът на физиката на живо“.От 18:00 часа в хотел Хилтън, зала „Мусала 1“, ще се проведе кръгла маса на тема: „Тридесет години демокрация – откъде започнахме, какво постигнахме и къде искаме да бъдем?“.От 19:00 часа в зала „Средец“ на хотел „Балкан“, ще се състои церемония по награждаване на победителите в XII годишно издание на конкурса \"ИТ мениджър на годината\".В 13.30 часа в голямата зала на Младежкия културен център празнично ще бъде отбелязан 3 декември - Международен ден на хората с увреждания.От 18.30 часа в зала \"Георги Баев\" в КЦ \"Морско казино\" ще започне Премиерата на проекта \"С гласа на Бургас\".От 11.00 часа, в залата на Областния информационен център-Варна, на пл. „Св. Св. Кирил и Методий“ №2 /Козирката/, ще се проведе пресконференция по повод създаването на иновативно социално предприятие, което ще се погрижи за съхраняване и популяризиране на културно-историческото наследство на Бяла и Долни чифлик чрез създаване и поддържане на специален информационен уеб-сайт. То ще бъде финансирано с европейски средства и ще осигури препитание на хора в неравностойно положение. Освен да дигитализират местните забележителности и култура, наетите ще помагат и за подобряване на административното обслужване в двете общини.От 13.00 ч. в офиса на ул. Сава Радулов № 14 Морски клуб \"Приятели на морето\" ще представи на пресконференция работа си по проект \"Морска академия 2019 -2020\".Между 14 и 15 часа в пространството на Градската художествена галерия - Варна A&G Art Meeting представя необикновена артистична проява – под кураторството на Анна Халамян се разгръщат три експозиции на четирима особено значими за съвременната ни пластична култура артисти – Милко Божков, Веселин Начев, Мими Добрева и Гълъб Гълъбов.От 19.30 часа в Галерия Графит Варна на бул. Княз Борис № 1 ще се състои благотворителен коктейл в помощ на деца, лишени от родителска грижа „Изкуството за деца в нужда“, организиран от Фондация „Св. Св. Константин и Елена“. Със специалното участие на Васил Петров.От 10.00 часа в Община Велико Търново ще бъде открита изложба по случай Международния ден на хората с увреждания.От 10.30 часа в Дневен център на ул. „Поп Харитон 4“ ще бъде отбелязан Международния ден на хората с увреждания.От 16.00 часа в конферентната зала на хотел „Алегро“ ще се проведе отбелязване на 10-годишината на Център за социална рехабилитация и интеграция на деца и младежи.От 19.00 часа в МДТ „Константин Кисимов“ ще бъде представена „Българи от старо време“ – оперета от Асен Карастоянов, по Любен Каравелов.От 10.00 часа в Заседателната зала на Областната администрация, областният управител Малина Николова ще проведе работна среща с кметовете на общини и представители на териториалните звена относно координиране на дейностите в образователната система на областта.От 11.00 часа в градския парк „Свети Георги“ ще бъде засадено дърво, което да напомня за хората, след чиято смърт, благодарение на дарените органи, са спасени човешки животи.От 11.00 часа в залата на читалище „Братство” ще се състои Празничен концерт, посветен на Международния ден на хората с увреждания. – отразява Венцеслав.От 15.00 часа в кабинета на председателя на ОбС – Кюстендил ще се състои пресконференция във връзка с извънредно заседание на Общинския съвет. – отразява Венцеслав.От 14.00 часа в заседателна зала \"Струма\" на Областната администрация, ще се проведе заседание на Областния съвет за сътрудничество по етническите и интеграционни въпроси.От 18.00 часа във Военен клуб ще се проведе открита среща-дискусия с Михаил Заимов- подводен фотограф, водолаз, пътешественик, журналист.От 9:30 часа в Голямата Аула на Аграрния университет, министърът на земеделието, храните и горите Десислава Танева ще присъства на представянето на SWOT анализа за околна среда и климат.От 11.00 часа Областен информационен център - Пловдив организира информационна среща, на която Представители от Централното координационно звено към Министерски съвет ще демонстрират обновения публичен модул на Информационната система за управление и наблюдение (ИСУН) 2020 .От 13.00 часа на официална церемония в Регионалния природонаучен музей на ул. „Христо Г. Данов“ № 34 ще бъдат връчени наградите за 2018 година на Сдружение „Български музеи“ „Наследство“.От 17:30 часа в галерия „Пловдив“, ще бъде представена самостоятелната изложба на Деян Иванов Маргус от Дружество на македонските художници.От 17.30 часа в Градската художествена галерия, живописецът Юрий Калоферов ще представи повече от 50 творби в самостоятелната си изложба „Цвят и настроение“.От 16.30 часа на Вътрешна сцена на НЧ „Просвета 1888”, гр. Поморие ще се състои откриване на коледно-новогодишните празници и запалване светлините на Коледната елха, заря.17.30 часа – Коледен поздрав за децата на Община Поморие и гости на град Поморие. Запалване светлините на коледната елха и заря.18.00 часа – Поздравителен концерт на деца от ЦПЛР – ОДК Поморие, 2.ДГ „Детелина”, 1.ДГ „Веселушко”, 3.ДГ „Слънчо” и Общински духов оркестър.18.50 часа – Празничен концерт на поп изпълнителката Христина Миленова Христова „ТИТА”.От 13.00 часа в зала „Русе“ на Историческия музей ще бъде открита изложбата „Готови за приключение. Автомобилно рали Будапеща – Константинопол, 1912 г.“От 14.00 часа в Зала 1 на Областна администрация Русе ще се проведе Ден на отворените врати.От 10.00 часа в зала „Дружба“, ще се проведе спортно-развлекателно програма за деца и младежи в неравностойно положение.От 11.00 часа в ДКТ „Иван Димов“ ще се проведе концерт по повод Международния ден на хората с увреждания.От 10.00 ч. в зала 2 на Областна администрация ще се проведе заседание на Областната епизоотична комисия.От 10:00 часа на Шуменското езеро ще се проведе пожаро -тактическо учение, в което ще участват служители на РСПБЗН- Шумен и на сектор „Специализирани оперативни дейности“ към РДПБЗН- Варна.От 11.00 часа в Националния пресклуб на БТА ще се състои пресконференция на ръководството на „Фикосота“ на тема: „Внедряване на енергийна ефективност в производствата на компанията“.", "date": "2019.12.03", "title": "Предстоящи събития в страната на 3 декември"}
{"url": "http://www.cross.bg/prostranstvo-vuzdyshno-rosen-1619361.html", "text": "/КРОСС/ \"Българското въздушно пространство няма структурни проблеми и сме готови да споделим положителния си опит в управлението му\", заяви министърът на транспорта, информационните технологии и съобщенията Росен Желязков по време на дебат на тема: „Бъдещето на Единното европейско небе“, който се проведе в рамките заседанието на Съвета на ЕС, формат Транспорт, в Брюксел.„Трафикът в българското въздушно пространство почти се удвои през последните 5 години. Независимо от това, България предоставя и е готова да продължи да предоставя услуги за въздушно движение без закъснения, като с това подпомага европейската мрежа. Ние постигнахме това посредством прилагането на ефективни решения и превантивно планиране. По този начин, въпреки интензивния трафик, българското въздушно пространство не е тясно място в мрежата и няма структурни проблеми. Проблемите с капацитета на въздушното пространство в Европа могат да се решат чрез прилагането на подобни практики и технологии“, посочи министър Росен Желязков.По думите му реорганизация на въздушното пространство е необходимо да се прави само там, където има нужда, без да се пренебрегват или компрометират добре работещите решения и постижения. Министърът изтъкна, че България провежда последователна и проактивна политика за осигуряването на нужния капацитет и безопасност.", "date": "2019.12.03", "title": "Росен Желязков: Българското въздушно пространство няма структурни проблеми"}
{"url": "http://www.cross.bg/rodeni-na-dekemvri-1619359.html", "text": "/КРОСС/ , фигуристка, двукратна световна шампионка при танцови двойки;, зам.-ректор на ВСУ \"Черноризец Храбър\";, певец;, треньор по волейбол; ", "date": "2019.12.03", "title": "Родени на 3 декември"}
{"url": "http://www.cross.bg/tushur-niderlandiya-nikolova-1619362.html", "text": "/КРОСС/ „Искаме да утвърдим България като атрактивна инвестиционна дестинация и перспективен пазар за холандските фирми“, заяви заместник министър-председателят по икономическата и демографската политика Марияна Николова по време на срещата си с извънредния и пълномощен посланик на Кралство Нидерландия Берендина Мария Тен Тъшър.Вицепремиерът отбеляза, че има потенциал за двустранно сътрудничество в областта на IT, киберсигурността, иновациите, привличане на инвеститори във високотехнологични производства, изграждането на технологични и индустриални паркове. Николова сподели, че усилено работи за налагане на кибер етика в информационните процеси.В рамките на разговора беше обсъдена идеята за провеждане на събитие, посветено на бизнеса, което да допринесе за засилването на икономическите връзки. Посланик Тъшър запозна вицепремиера и с инициатива, насочена към учащите млади хора, която има за цел да ги мотивира да се завърнат в родината си след завършване на обучението си в чужбина.Посланик Тъшър подари на вицепремиера специално селектираните лалета „Сердика” по повод на 110-та годишнина от установяването на дипломатически отношения между България и Нидерландия.  ", "date": "2019.12.03", "title": "Вицепремиерът Марияна Николова се срещна с посланика на Нидерландия"}
{"url": "http://www.cross.bg/leva-osigyritelen-dohod-1619364.html", "text": "/КРОСС/ Депутатите заседават извънредно днес. Дневният ред предвижда второ четене на бюджетите на държавното обществено осигуряване (ДОО) и на Националната здравноосигурителна каса (НЗОК).За медицински дейности са отделени 2,8 млрд. лева, за лекарствени продукти – 1,2 млрд. лева, а за дентални дейности – 179,8 хиляди лева.От 1 юли 2020 г. минималният размер на пенсията за осигурителен стаж и възраст ще се повиши от 219,43 лв. на 234,13 лв. От същата дата ще нарасне и социалната пенсия за старост, която ще стане 141,63 лв.Тази стойност ще се прилага за всички пенсии, без оглед на момента на отпускането им.Прогнозите са, че през 2020 г. средният осигурителен доход ще достигне 1063 лв., което е ръст от 7,8% в сравнение с очакваната му стойност през настоящата година. Средногодишният брой осигурени лица се очаква да се увеличи на 2,796 млн.През 2020 г. за изплащане на пенсии са предвидени 10,576 млрд. лв. – със 729,1 млн. лв. повече в сравнение с очакваните разходи през настоящата година.Минималният осигурителен доход за самоосигуряващите се лица ще се повиши от 560 лв. на 610 лв., а за земеделските стопани от 400 лв. на 610 лв. Максималният размер на осигурителния доход се запазва 3000 лв.Не се променят и размерите на осигурителните вноски за фондовете на държавното обществено осигуряване, а също и съотношенията между осигурителите и осигурените лица.", "date": "2019.12.03", "title": "Депутатите заседават извънредно днес – гласуват окончателно бюджетите на ДОО и НЗОК"}
{"url": "http://www.cross.bg/pulnoto-naii-silniyat-partnyora-1619347.html", "text": "/КРОСС/ \"Най-силният катализатор за промяна в една връзка е пълното приемане на партньора - такъв, какъвто е, без да изпитвате потребност да го съдите или променяте.\"Екхарт Толе", "date": "2019.12.03", "title": "Най-силният катализатор за промяна в една връзка е пълното приемане на партньора"}
{"url": "http://www.cross.bg/chasa-sega-telegraf-1619360.html", "text": "/КРОСС/  - План „Урсула\": € 1 трилион инвестиции за зелена енергетика и коли;- Ако села не харесват наместника - избират кой да управлява на събрание с бюлетини; - Изпратиха Ламбо с аплодисменти. Той приживе: Без сълзи, само с усмивки;- TУ-Варна привлече водещи учени от три континента на престижен форум за биомедицински иновации; - Всеки 7-и българин без достъп до лечение; - Бандитско имане за 3 млрд. лева под запор; - Банките счупиха нов рекорд - 1.4 млрд. лв. печалба за 10 месеца; - Дебелеем от салата с гума;- Европа отряза зелените за Кресна; - 250 деца на преглед в „Пирогов\" дневно; - „Еврохолд\" с 33% ръст на приходите и с 3% на печалбата; - Цацаров представи в Брюксел как ще ръководи борбата с корупцията в България; - Още 500 000 лева искат превозвачите, изнемогвали; - Деница Сачева поема още днес социалното министерство; - България изпадна на 97-о място по „лесно\" плащане на данъци; - Сотир Цацаров разкри в Брюксел: Мониторингът използван за вътрешнополитически цели; - Спипаха две ченгета, работили за наркобана; - Емил Караниколов, министър на икономиката: Предлагаме на съседи да се обединим за производство на коли на бъдещето; - Ани Ангелова, директор на СУ „Иван Вазов\", Вършец: Наши ученици проучват пазара, готвят се за предприемачи; - В България цинизмът е екстремен; - Заместник-директорът на ГДБОП старши комисар Любомир Янев: Полицаите от 2-ро РПУ говорели по тайни телефони с дилърите; - Посланикът на Финландия Пайви Блинникка пред „Труд\": Има много неразкрит потенциал между България и Финландия; - Българската Истанбулска конвенция е менте!; - Прокобата на двете Б; - SMS пак ги свързва, SMS ги дели;- Службогонство в градското дясно; - Под игото на „мастър\"-а и комплексите; - Стандарт(Ни) лъжи на Прокопиев и сие срещу Пеевски; - Как да намалим замърсяването от колите; ", "date": "2019.12.03", "title": "Преглед на печата за 3 декември"}
{"url": "http://www.cross.bg/kypata-bylstrad-velikani-1619363.html", "text": "/КРОСС/ На 30 ноември в град Разлог се проведе дългоочакваният финал от националната ученическа верига по мини волейбол „Малки великани” за Купата на Булстрад 2019. В заключителния мач, отборът-победител от зона Стара Загора и домакините от Разлог показаха динамична игра, като шампиони тази година станаха ОУ „Кулата” от гр. Казанлък.В тазгодишното издание на „Малки великани” в надпреварата се включиха 140 отбора от цялата страна - два пъти повече от миналата година. Малките волейболисти премериха сили на квалификациите в зони София, Велико Търново, Русе, Варна, Бургас, Стара Загора и Пловдив. До финала в Разлог стигнаха победителите от всяка зона.Отборът на ОУ „Кулата” от гр. Казанлък (зона Стара Загора) триумфира след категорична игра. Младият волейболен талант - шестокласникът Крисиян Илиев, вдигна купата за втора поредна година, след като през 2018 беше част от отбора на победилите 2-ро ОУ „Христо Смирненски”, град Берковица.На престижното второ и трето място се класираха отборът на домакините от ОУ „Никола Парапунов” и отборът на 96 СУ „Лев Н. Толстой” от София.Както финалът, така и събитията в цялата страна, преминаха под знака на истинска всеотдайност и спортсменски дух – от учениците, техните учители и публиката.Специална изненада за гости и участници на финала бяха изпълненията на ансамбъла по народни танци “Разложанче“ към местното читалище \"15 септември 1903-1909 г.\" и феновете на волейболен клуб „Пирин”, които поощриха играещите с импровизирано шоу с тъпани.Националната верига по мини волейбол „Малки великани” за Купата на Булстрад се осъществява с подкрепата и съдействието на местните общини и Българска федерация по Волейбол.Цялото класиране, снимки от събитието и допълнителна информация, можете да намерите на  и фен страницата Малки великани във Facebook.  ", "date": "2019.12.03", "title": "Вълнения и емоционална победа на финала на „Малки Великани” "}
{"url": "http://www.cross.bg/andreii-bulgarski-sednem-1619366.html", "text": "/КРОСС/ Аферим, преводач ханъм! Харно ли ти е? А дано ти мине! (Браво, госпожо преводач! Хубаво ли ти е? А дано ти мине.)*Превеждайте, бре, маскари! (или според вашия превод, госпожо Нели Стефанова: “Превеждайте, бре, палавници!“)Толкова ли свършиха книгите на чужди езици, че започнахте да превеждате от български на... български?Пише ви Андрей, сина на Слабака. Дето преди 30 лета (години) изигра Бойчо Огнянов в сериала на Янко Янков „Под игото“. Цяла седмица слушам за Вашия чутовен превод (величав превод) и получих хабер (разбрах), че сте хванали текста на Вазов и сте превеждали едно към гьотере (както Ви падне) на разбираем (елементарен) език. Чудя се на акъла Ви (ума Ви) какво пък им обяснявате на учениците, те знаят повече от Вас!Разбира се, след 500 години турско робство (османско владичество) е нормално да има много турцизми, останали в езика ни.Да си кажа правичката (да си призная), тръпнех от страх да не сте ми превели името на героя от Бойчо Огнянов на Бойко Пожарникаря. Да не стане някой баш сакатлък (лека неразбория) политически, щото ние с него си имаме приказката (добре се разбираме). Да не си разменим шапките (да си развалим добрите отношения) заради хаирсъзи (заради такива като Вас).Иначе аз съм добре, мерси (благодаря). Тука ингилизите напускат парламента (Брекзит). Нямам търпение да се върна от странство (да си дойда в България) и ДА НЕ СИ купя Вашата книга.Ако пък Вие имате път към Авропата (Европа), дайте нишан (дайте знак), да седнем в Ганковото кафене (в луксозен ресторант) на по павурче ракия (чашка плодово бренди) и половинка тутун (една цигара), че и да седнем да си похортуваме (да си поговорим).А на всички останали ще кажа: „Не купувайте тази книга – вече сте я чели!“*В заглавието перефразирам живия класик Христо Х. Петров, иначе казано Ицо Хазарта и неговата творба „Браво“.", "date": "2019.12.03", "title": "Андрей Слабаков за превода на ”Под игото”: Аферим, преводач ханъм!"}
{"url": "http://www.cross.bg/sytrinta-zapochnat-sofiya-1619369.html", "text": "/КРОСС/ Валежите ще започнат още сутринта, ще нахлува и малко по-студен въздух.Жълтият код е в сила за областите Монтанска, Врачанска, София град, София област, Пернишка, Кюстендилска, Благоевградска, Пазарджишка, Пловдивска, Смолянска, Кърджалийска, Ловешка, Габровска, Великотърновска, Търговищка, Разградска и Шуменска.До края на деня валежите ще започнат да спират и в сряда сутринта ще се изясни а температурите ще бъдат отрицателни.", "date": "2019.12.03", "title": "Бъдете готови за първия сериозен сняг – обявен е жълт код в 17 области"}
{"url": "http://www.cross.bg/naiidenov-tzatzarov-koryptziyata-1619367.html", "text": "/КРОСС/ Специализираната парламентарна комисия за борба с корупцията ще изслушва двамата кандидати за председател на Комисията за противодействие на корупцията и за отнемане на незаконно придобитото имущество (КПКОНПИ) - настоящия главен прокурор Сотир Цацаров и депутата от \"Воля\" Симеон Найденов.В навечерието на изслушването пет от най-активните неправителствени организации в сектор „Правосъдие“ обявиха, че няма да задават въпроси към кандидатите, за да не легитимират опорочената според тях парламентарна процедура. Пръв ще говори Найденов, който е и член на Комисията за борба с корупцията, конфликт на интереси и парламентарна етика в Народното събрание. Представил е 5-странична концепция, която сам е определил като \"скицирани насоки\". Амбицията му е да работи за среда без корупция. Залага на превенцията чрез взаимодействие с другите институции и в партньорство с неправителствени организации. Смята, че има шансове да събере депутатска подкрепа.„Щом съм приел кандидатурата - може би да“, казва Симеон Найденов.25-те страници на Сотир Цацаров предлагат организационни мерки за укрепване капацитета на Антикорупционната комисия. Настоящият обвинител номер едно отчита направеното от предсрочно подалия оставка, заради проблеми с терасата си, Пламен Георгиев, но:„Считам, че по някакъв начин мога да допринеса за това тя да бъде събудена от състоянието, в което се намира сега“. Цацаров има пълната подкрепа на ГЕРБ и \"Обединените партньори\". ДПС още мислят, но Хамид Хамид вече обяви, че опитът и професионализмът на главния прокурор са богатство за България.Социалистите не издигнаха кандидат, защото смятат, че не парламентът, а президентът трябва да определя председателя на Антикорупционната комисия. Корнелия Нинова обяви, че няма да подкрепи нито Цацаров, нито Найденов, а колегите й щели да гласуват по съвест.", "date": "2019.12.03", "title": "Днес е изслушването на двамата кандидати за председател на КПКОНПИ"}
{"url": "http://www.cross.bg/politika-nyama-strani-1619371.html", "text": "/КРОСС/Слава Богу, в ЕС решенията се вземат бавно. Това е достойнството на ЕС.Най-добрата негова черта е, че не е ефикасен. Няма пряк път от онова, което някой смята за приоритет, към това то да стане политика и да се прилага. В други страни дълбинната основа на всяка правителствена мисъл и политика е заповедта.Тук няма процедура, като в Китай, по заповед на президент и шеф на партията (понеже е една), за седмица да се приеме закон за биткойните.В Азербайджан, Русия или Казахстан президентите дават \"поръчения\" (това е дума, която се използва), след това правителствата, законодателите, държавният апарат и гражданите изпълняват. В Турция и другаде президентите и премиерите се опитват да правят същото, с променлив успех.С биткойните може и да е добро решение. Но в повечето случаи рано или късно този начин на правене на политика се оказва примитивен и вреден.Обикновеният гражданин няма как да извлече полза от потисничеството на мюсюлманите в западен Китай, тазгодишната военна офанзива в Сирия, от завземането на Крим или войната в източна Украйна. Дори ако одобрява тези политики.Струва ми се, че ЕС получи през 2012 г. Нобелова награда за това, че \"в продължение на повече от шест десетилетия допринася за развитието на мира и помирението, демокрацията и правата на човека\", именно защото не може да взема бързи решения. Ако ЕС и страните членки можеха да вземат решения както в описаните случаи, сигурен съм, че не би имало мир.Миналата седмица всички институции на Съюза бяха окончателно утвърдени и пакетирани с нови лица. Коментарите по този повод бяха от излишно подробни до не особено смислени.Колкото и да се отрича, факт е, че ценностите на ЕС са формулирани отдавна от класическия либерализъм. Те са в списъка по чл. 2 от Лисабонския договор, който не буди съмнения: човешко достойнство, свобода на движение и зачитане на личния живот, свобода на мисълта, религията и мненията (гарантирани от Хартата на основните права на ЕС); представителна демокрация; равни права и върховенство на закона, и права на човека (забрана за дискриминация, защита на лични данни и правото на достъп до правосъдие и информация).Ценностите на съюза съответстват на четирите стопански свободи на движение в рамките на ЕС, описани в чл. 3 от Римския договор (1957 г.). Това са свободите за движение на стоки (\"премахване на митата и на количествените ограничения върху вноса и износа на стоки\"), \"хора, услуги и капитали между държавите членки\".Политическите решения по повод данъците, армията, гражданството (миграцията) и социалната политика (пенсии, помощи, здравеопазване и т.н.) са запазени за националните учреждения на представителната демокрация.Много ми се иска да не съм прав. Но не очаквам последиците от изборите за парламент, нови комисия и ръководство на Европейската централна банка (ЕЦБ) да са добри за съдбата на съюза.Политиките започнаха да се прилагат преди тези назначения. Много от тях не произтичат от учредителните документи на съюза, макар и да са получили тласък от предишни инициативи на европейско равнище.Най-ярък пример е \"борбата\" с климатичните промени и въглеродния двуокис. Първо, няма изглед за скорошен край на света, а в не малка степен онова, което може да се прави, вече се прави. Второ, делът на ЕС в тези замърсявания е под 10% от приноса на останалите икономики. Никаква радикализация на неговите политики в тази област не може да реши проблемите на планетата, дори и да бъдат правилно разпознати, а мерките – правилно формулирани.Трето, мерки по \"борбата\" с климатичните промени се приемат вследствие на тревогата, установена от \"Евробарометър\", че мнозина граждани на ЕС преживяват климатичните проблеми като \"най-важно житейско предизвикателство\". Това е така за Северна Европа. В Южна Европа и новите страни членки тревогата по този повод е мнение само на 10-11% от анкетираните.Смисълът на политиките в тази област е в това да се каже на обществото, че нещо се прави. Като правенето се изнесе извън споменатите институции, например в Европейския фонд за стратегически инвестиции (ЕФСИ) на Европейската инвестиционна банка (ЕИБ).Друг важен пример е Брекзит. Тук проблемът не е в бюджета на ЕС, в преразпределението на местата в Европейския парламент след излизането на Великобритания, в студентските визи или в търговията с кралството.Това са логистични, временни и донякъде битови въпроси.Но Брекзит е прецедент. След него (независимо как ще свърши) ще бъде известна процедурата по напускане. Основният въпрос е дали избиратели и политици от други страни ще засилват центробежните сили на ЕС.Макар и да е ясно от преди британския референдум, че ЕС след него няма да е същият, след него ЕС не направи нищо, за да премахне причините, които създадоха неговото настроение.Доскоро ЕС бе продукт на спонтанен ред, макар и често подбутван (\"нъджван\") отгоре. Сега съюзът все повече клони към спонтанно безредие. Много е трудно вече да се определи какво е \"скептик\" или \"оптимист\" по отношение на ЕС. В новия Европейски парламент има достатъчно блокиращи малцинства и от едните, и от другите по всички възможни политически инициативи. Има и много нови партии. За La République En Marche! на Еманюел Макрон поне се знае, че искат да регулират автомобилния транспорт и искат Франция да държи кормилото на ЕС. За полската Wiosna, чешката Пиратска партия, хърватската Zivi Zid, Progresívne Slovensko, Uniunea Salvați România или PLUS (също от Румъния) и т.н. публиката не знае нищо. Някои от големите парламентарни партии промениха имената си.Новото име на либералите e \"Обнови Европа\" (Renew Europe) и може да се сбърка с \"ВЕИ\" (renewables). Социалистите станаха и \"прогресисти\". \"Идентистите и демократите\" схващат демокрацията като управление на националното мнозинство.Преди и особено благодарение на 1989 г. демокрацията бе тълкувана предимно като инструмент за справяне с диктатурите и диктаторите.Избирателите (с право и разумно) не следят какво се случва в националните парламенти, да не говорим за този в Брюксел и Страсбург. Понякога пресата, гилдиите и някои мозъчни тръстове помагат. Най-често повърхностно, като ехо на онова, което политици и длъжности лица съобщават. Функцията на избирателите е да пратят в ЕП депутати по свой образ и подобие, от около 200 първични политически партии, обединени там в седем фракции.Обратно на господстващата представа, че Европейската комисия (\"бюрокрацията\") ръководи политиката на Съюза, тя фактически няма право да не се съобрази с решенията на парламента. Изпълнителната власт е изцяло в ръцете на национално избраните шефове на изпълнителната власт в отделните страни, на членовете на Съвета на съюза.Именно те подлежат на контрол от избирателите. Контролът на избирателите над представителите им в Европейския парламент, а и над комисарите, по друг път е практически, логистично невъзможен. Макар и повече, проблемите с попълването на състава на комисията не са толкоз важни. Най-важни са новите названия на техните ресори.Какво ще рече комисар по \"икономика в интерес на хората\", или по \"демокрация и демография\", \"утвърждаване на европейския начин на живот\", \"зелен Пакт\" и т.н.Половината от длъжностите не значат нищо за мнозинството граждани на ЕС. Това не означава, че работата между комисарите няма да бъде разумно разпределена. Наименованията на длъжностите на комисарите са послание, а не обяснение. Тяхната задача е да купят спокойствието на избирателите: \"правим това, което искате, много сме добрички\".Съветът, призван да прави анализ на възможностите и предизвикателствата, да пише дневния ред на политиките, с наименованията всъщност заявява, че той вече е определен. В него обаче също има блокиращи малцинства за всичко. Единственият начин Съветът на ЕС да продължи да работи е да следва цитираната рецепта на Юнкер.. Юнкер е гениален политик. Неговият план всъщност прехвърли отговорността за публични инвестиции почти изцяло в ръцете на ЕИБ, в лицето на нейния Европейски фонд за стратегически инвестиции (ЕФСИ).Ако за предишния бюджетен период ставаше дума за 0.5, сега мизата ще се качи до 1 трилион евро. Анализът на ЕФСИ е отделна тема, сумата все пак е 1/18 от прогнозния БВП на ЕС за 2020 г. Засега е важно само да подчертая, че неговата функция е да се заяви два пъти по-ясно: \"ето, правим каквото трябва\". Т.е. проблемът с блокиращите малцинства в ЕС и Съвета е някак решен, изместен в друг орган.Но промяната в нейната политика е заявена (и дори научно \"обоснована\" – икономистите често работят и като проповедници) от преди повече от година.Почти сигурно е, че ще станем свидетели на нововъведения в централното банкиране – спасяване на страни, отрасли и банки, и стимулиране на растежа в някои \"умни сектори\".Всичко това бе на практика забравено поне като философия на централното банкиране след Втората световна войнаЕС ще има късмет, ако част от този мандат на ЕЦБ се разгръща бавно, а другото с умните сектори бъде мисия на ЕИБ.Що се отнася до класическите национални политики като данъци и социална държава, тук положението ще е sans changements, без промяна. Конкуренцията между страните членки ще бъде в общи линии запазена.  ", "date": "2019.12.03", "title": "Новите политики на стария ЕС"}
