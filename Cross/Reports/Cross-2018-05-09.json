{"url": "http://www.cross.bg/otdelenie-ostane-nyama-1574392.html", "text": "/КРОСС/ Врачанската болница може да остане без Спешно отделение заради масовото напускане и използването на отпуск от персонала му. Още утре на дневната смяна няма да има дори санитари, посочиха от ръководството на здравното заведение. Авансът за месец февруари е последното възнаграждение, което получиха преди дни работещите във Врачанската болница близо 500 души. Изпълняващият длъжността директор на здравното заведение Орлин Цветков заяви:", "date": "2018.05.09", "title": "Болницата във Враца рискува да остане без Спешно отделение заради липсата на пари"}
{"url": "http://www.cross.bg/iran-donald-strani-1574384.html", "text": "/КРОСС/ Напрежението в света расте заради оттеглянето на Доналд Тръмп от ядреното споразумение с Иран. Русия е дълбоко разочарована от решението на Вашингтон, което според Москва представлява грубо погазване на международното право. Европейският съюз потвърди, че остава в споразумението, докато Техеран изпълнява ангажиментите си. Темата ще бъде основна и на Срещата на върха в София след седмица.Безпредцедентно за отношенията Европа-Съединените щати – историческите партньори от двете страни на Атлантика застанаха на противоположни позиции. И не само – европейските страни може да се окажат под удара на американските санкции за страни с търговски отношения с Иран. Има ли Европа резервен план вероятно ще се разбере в София след семица.В специално изявление снощи Доналд Тръмп нарече ядреното споразумение с Иран \"дефектно по произход\" ., заяви американският президент Доналд Тръмп., обясни Федерика Могерини, върховен представител на ЕС за външна политика и сигурност.В съвместна декларация Франция, Германия и Великобритания изразиха съжаление от решението на Доналд Тръпм потвърдиха, че остават в споразумението. Те изказаха и притеснения за иранската балистична програма, както и иранските действия на сирийска територия. От иранска страна обявиха, че при определени условия ще спазват сегашното споразумение. коментира Хасан Рухани, президент на Иран.Най вероятно повече ще разбере на Срещата на върха в София. Въпреки, че срещата е за Западните Балкани, председателят на Европейския съвет Доналд Туск обяви, че вкарва в дневния ред на съвет темата Иран.", "date": "2018.05.09", "title": "Европа е разчарована от оттеглянето на САЩ от споразумението с Иран"}
{"url": "http://www.cross.bg/drygi-slychaya-vodachi-1574390.html", "text": "/КРОСС/ 6394 моторни превозни средства са проверени в рамките на проведената през миналата седмица (2 май – 6 май) специализирана полицейска операция за невръчени фишове и неплатени задължения по Закона за движение по пътищата. Проверките бяха проведени основно по пътищата, водещи към граничните пунктове на страната и в тях участваха екипи на Пътна полиция и Агенция „Пътна инфраструктура“. Освен водачите на всяко едно от превозните средства, проверени са и 2 074 пътника. В хода на инспекциите на водачите са връчени 1092 електронни фиша, а на техните спътници 179 фиша. Освен това са отнети 254 свидетелства за управление на моторно превозно средство за неплатени глоби, т. нар. шофьорски книжки. Данните бяха изнесени от инспектор Петър Соколов от сектор „Пътно движение и правоприлагане“ и инспектор Иво Писанов от сектор „Административно-наказателна дейност“ в отдел „Пътна полиция“ на ГДНП.Освен за фишове и неплатени глоби, при операцията са констатирани и други нарушения. Установени са 218 случая на водачи и пътници, които са се движили без задължителните обезопасителни средства – колани и каски,  74 -  на движение без задължителната застраховка „Гражданска отговорност“ и други 56 – без платена винетна такса.Констатирани са 36 случая на водачи, седнали зад волана след употреба на алкохол и на други 16 – след употреба на наркотични вещества и техни аналози. В други 107 случая е установено шофиране с технически неизправно МПС. По време на операцията са засечени и 46 случая на шофиране от неправоспособни водачи.Екипите, участвали в операцията, са констатирали и 1370 други нарушения на ЗДвП.", "date": "2018.05.09", "title": "8468 водачи и пътници са проверени за невръчени фишове и неплатени глоби"}
{"url": "http://www.cross.bg/drebno-turgoviyata-stoki-1574388.html", "text": "/КРОСС/ По предварителни сезонно изгладени3 данни през март 2018 г. оборотът в раздел „Търговия на дребно, без търговията с автомобили и мотоциклети\" по съпоставими цени нараства с 0.1% спрямо предходния месец.През март 2018 г. оборотът в търговията на дребно, изчислен въз основа на календарно изгладени4 данни, бележи ръст от 2.3% в сравнение със същия месец на предходната година.                            През март 2018 г. се наблюдава по-значителен ръст на оборота спрямо предходния месец при: търговията на дребно чрез поръчки по пощата, телефона или интернет - с 8.3%, търговията на дребно с текстил, облекло, обувки и кожени изделия - с 2.1%, търговията на дребно с фармацевтични и медицински стоки - с 1.5%, и търговията на дребно с хранителни стоки, напитки и тютюневи изделия - с 1.2%. Намаление е отбелязано при: търговията на дребно с компютърна и комуникационна техника - с 3.7%, и търговията на дребно с автомобилни горива и смазочни материали - с 1.1%.                          През март 2018 г. в сравнение със същия месец на 2017 г. оборотът нараства при: търговията на дребно с фармацевтични и медицински стоки - с 14.6%, търговията на дребно чрез поръчки по пощата, телефона или интернет - с 8.9%, търговията на дребно с хранителни стоки, напитки и тютюневи изделия - със 7.7%, и търговията на дребно с битова техника, мебели и други стоки за бита - с 4.6%. Спад е регистриран при: търговията на дребно с компютърна и комуникационна техника и търговията на дребно с автомобилни горива и смазочни материали - по 9.8%, търговията на дребно с текстил, облекло, обувки и кожени изделия - със 7.0%, и търговията на дребно с разнообразни стоки - с 2.4%.                           ", "date": "2018.05.09", "title": "НСИ: През март 2018 г. индексът на промишленото производство нараства с 2.3% в сравнение с февруари 2018 година"}
{"url": "http://www.cross.bg/nato-cherno-more-1574395.html", "text": "/КРОСС/ НАТО провежда най-голямото военноморско учение за годината в Черно море. В него участват 21 кораба и 10 самолета.Учението в Черно море на 7 държави от НАТО е част от мерките за засилване на югоизточния фланг на Алианса след събитията в Крим. В международни води, на 80 мили от румънския бряг, корабите на НАТО тренират отговор на всякакви заплахи, включително и нелегален трафик, съобщава bTV.Командоси от испанския кралски флот демонстрираха как овладяват и претърсват кораби със съмнителен товар.В учението участват и британски изтребители, изпратени за 4 месеца в Румъния за патрулиране по въздушите граници на НАТО. Още на третия ден са вдигнати по сигнал за руски разузнавателен полет, разказа командирът на подразделението Крис Бол.„Нямаше заплаха, беше разузнавателен самолет на Русия, които иска да провери какво се случва, това е съвсем нормално”.Маневрите в Черно море включват борба с подводници, противовъздушна отбрана и отговор на кризи. В тренировката участва и българската фрегата „Дръзки”.Тази година са планирани 15 големи военоморски учения на Алианса.При засиленото военно присъствие в Черно море корабите от НАТО следват стриктен протокол, така че да не влизат във взаимодействие с руските кораби, които също имат право да плават в международни води, така че да няма конфликтни ситуации.", "date": "2018.05.09", "title": "НАТО с най-голямото военноморско учение за годината в Черно море"}
{"url": "http://www.cross.bg/totleben-stulb-intzidentut-1574396.html", "text": "/КРОСС/ Петима души пострадаха леко, след като автобус, движещ се по линия 74, се блъсна в стълб. Един човек е бил на спирката, а другите четирима - в превозното средство.Инцидентът е станал в района на бул. \"Тотлебен\" в София. Полицията извършва оглед на място по случая.                           Инцидентът затрудни движението по булевардите \"Цар Борис III и Ген. Едуард И. Тотлебен\". Движението на трамваите в района е било преустановено, съобщи \"Фокус\".*Снимки: Фейсбук", "date": "2018.05.09", "title": "Автобус се заби в стълб на спирка в София"}
{"url": "http://www.cross.bg/mesetza-dvanadeset-fig-1574385.html", "text": "/КРОСС/ През април 2018 г. общият показател на доверие на потребителите нараства с 1.8 пункта спрямо нивото си от януари (фиг. 1 от приложението). Повишаване на потребителското доверие се отчита сред населението както в градовете, така и в селата - съответно с 1.0 и 4.1 пункта.Общата оценка на потребителите за развитието на икономическата ситуация в страната през последните дванадесет месеца е леко влошена, докато очакванията им за следващите дванадесет месеца се подобряват (фиг. 2 от приложението).По отношение на финансовото състояние на домакинствата през последните дванадесет месеца се наблюдава известен оптимизъм в оценките на живеещите в градовете за разлика от населението в селата, което изразява малко по-негативна нагласа в сравнение с три месеца по-рано (фиг. 3 от приложението). Същевременно прогнозите на потребителите както от градовете, така и от селата за следващите дванадесет месеца са по-благоприятни (фиг. 4 приложението), в резултат на което общият балансов показател се увеличава с 1.6 пункта.                     Потребителите продължават да считат, че през последните дванадесет месеца има покачване на потребителските цени, но с по-слабо темпо спрямо оценките, регистрирани през януари. Същевременно и инфлационните им очаквания за следващите дванадесет месеца са по-слабо изразени (фиг. 5 от приложението).Относно безработицата в страната през следващите дванадесет месеца очакванията се изместват към запазване или незначително намаление (балансовият показател се понижава с 4.2 пункта и достига най-ниската си стойност от юли 2001 г. досега) (фиг. 6 от приложението).През април по-голяма част от потребителите продължават да оценяват икономическата ситуация в страната като неблагоприятна за спестяване, въпреки че техният относителен дял намалява в сравнение с предходното наблюдение (фиг. 7 Последната анкета отчита леко подобрение на общата оценка на настоящата ситуация да се правят разходи за покупка на предмети за дълготрайна употреба, като и намеренията на потребителите в градовете да извършват такива разходи през следващите дванадесет месеца са благоприятни.", "date": "2018.05.09", "title": "НСИ: През април 2018 г. общият показател на доверие на потребителите нараства с 1.8 пункта спрямо нивото си от януари"}
{"url": "http://www.cross.bg/georgi-plovdivchani-gergov-1574389.html", "text": "/КРОСС/ „9-ти май е ден-празник, ден – знаме, ден за памет и ден за борба. 9-ти май събира като във фокус волята на народите за свобода, за достоен живот и за справедливост”. Това каза в Пловдив народният представител от „БСП за България” Валери Жаблянов по повод 73 години от края на Втората световна война. Тържествата в подножието на паметника „Альоша”в града на тепетата се проведоха под патронажа на почетния консул на Руската федерация у нас Георги Гергов. В словото си Жаблянов подчерта, че няма отговорно човешко сърце, което да не се вълнува неподправено на този ден. „Наше задължение е да принесем този ден през поколенията , въпреки усилията на гласовитата платената пропаганда”, заяви народният представител от БСП.Той припомни целите на хитлерофашизма за унищожение на славянството  и изтъкна, че тази идея на Третия райх все още  намира форми на проявления днес. По думите му всеки съвременен прогресивен политик, държавник и общественик е призван да защитава паметта на  9-ти май като „дата-симовол на свободата, могъществото, победата, решителността и волята на един народ, който, изоставен от целия свят и сам-самичък,  намери сили през 1941 година да се мобилизира срещу фашистките режими на цяла Европа и да преодоля машината на войната”. Жаблянов припомни успехите на Съветската армия и огромния героизъм на руския народ в битките при Ленинград, Сталинград, пробива при Куртската дъга, та чак до превземането на Берлин. В заключение призова гражданите да държат високо знамето, което беше развято преди 73 години от съветския войник над Райхстага.„Опазването на миналотое грижа за бъдещето”, посочи и специалният гост на пловдивското честване ВиталийШереметиев, председател на руската обществена младежка организация „Руски съюз на ветераните от Афганистан”, „Наследство”. Той изрази дълбока благодарност към пловдивчани, че се грижат за паметника „Альоша”, а на почетния консул на Руската федерация Георги Гергов връчи благодарствена грамота за дейността му в опазването на руските военни и културни паметници в България. Георги Гергов увери, че паметника, наречен гальовно от пловдивчани „Альоша”, винаги ще символизира стремежа към мир. Той подчерта, че братските чувства между двата народа – българския и руския, са живи. „Политиката си е политика, но обичта между българи и руснаци е истинска”, заяви Георги Гергов. „У мен, както и у милиони мои сънародници е живапаметта за войната, за блестящите победи и за тежките непреодолими загуби.”, каза в приветствието си към пловдивчаниНегово превъзходителствог-н АнатолийМакаров, извънреден и пълномощен посланик на РускатаФедерация в Република България. „Четири дълги години се водеше войната, рушаха се градове,фашизмът лишаваше цели поколения от живот, деца от детство.Единствено титаничната борба на Съветския съюз обърна хода на историята тъкмо следбитките при Сталинград и Курск света се появи лъча на надеждата за свобода.” В словото си Негово превъзходителствопризоваприсъстващите да не забравят уроците на войната, кървавия поход на фашизма, чудовищнататрагедия на Втората световна война, предателското нападение на Хитлеристка Германия над Съветския съюз имилионитечовешки животи, дадени за това да се възстанови мира на земята. „Не слушайте тези, които казваха, че победата е била предрешена. Добре е да се знае, че западните страни вече са се готвили за позорния мир с Хитлер, само да избегнат пълното унищожение. Благодарение нанашите войници,които защитаваха своята страна, които бяха под куршумитепо бойните полета, благодарение на тяхната самоотверженост се възцари мира в Европа.” завърши Анатолий Макаров, а множеството го аплодира. Стотици пловдивчани се събраха, за да отбележат празника и да покажат, че паметта за историческата истина е жива. В честванията се включиха посланиците на Армения и Беларус – Армен Саргсян и Владимир Воронкович, управляващият посолството на Казахстан в България Тимиртай Избастин, народните представители Теодора Халачева, Георги Търновалийски, Георги Йорданов, Манол Генов и Димитър Георгиев, председателят на Пловдивски общински съвет Савина Петкова и представители на Община Пловдив, съюзите на „Русофили” и „Съотечественици”. Млади социалисти положиха гирлянд на славата. ", "date": "2018.05.09", "title": "9-ти май е ден-празник, ден – знаме, ден за памет и ден за борба"}
{"url": "http://www.cross.bg/vasilev-spas-zadurzhane-1574377.html", "text": "/КРОСС/ Софийска районна прокуратура внесе в съда искане за вземане на мярка за неотклонение \"задържане под стража\" по отношение на Спас Василев, добил известност в социалните мрежи с името Александър Николов, съобщават от обвинението.В момента Василев изтърпява наложеното му наказание \"лишаване от свобода\" за срок от седем месеца, за извършена от него измама. Присъдата беше обявена след споразумение между защитата на Спас Василев и прокуратурата, и след като щетите от 1900 лева бяха платени на потърпевшите.В Софийска районна прокуратура са налице още две досъдебни производства за измами срещу Спас Димитров Василев, разследването, по които не е приключило.По едно от тях вчера – на 08 май 2018 г., е изготвено постановление за привличането му към наказателна отговорност, като му е повдигнато обвинение за измама в големи размери, извършена в условията на продължавано престъпление – с шест отделни деяния.Василев е обвинен в това, че е заблудил девет лица, че ще им осигури закупуването на изгодни самолетни билети, което впоследствие не е изпълнил. Той е обвинен и за това, че е възбудил заблуждение у управителя на дружество \"А.\" ООД - с предмет на дейност - туристическа и туроператорска дейност, че е представител на фирма \"Еспас Медия\" ООД и че служители на дружеството пътуват много и често по различни дестинации в Европа и света и искат да ползват услугите на \"А.\" ООД за закупуване на самолетни билети и хотелско настаняване. С действията си, Василев е причинил на пострадалите имотна вреда в общ размер почти 37 500 лв.Предвид високата обществена опасност на деянието и дееца, както и поради обстоятелството, че предстои освобождаване на Василев от затвора, поради изтърпяване на наложеното му наказание \"лишаване от свобода\", наблюдаващият прокурор е постановил задържане на обвиняемия за срок до 72 часа, като е разпоредено привеждането му в сградата на СРС на 09 май 2018 г. за разглеждане на искане за вземане спрямо него на мярка за неотклонение \"задържане под стража\".", "date": "2018.05.09", "title": "Пускат Спас от затвора, но искат нов арест за известния като Александър в мрежата"}
{"url": "http://www.cross.bg/zaginalite-voiinite-ventzi-1574391.html", "text": "/КРОСС/ Военнослужещи от Сухопътните войски участват днес, 9 май 2018 г., в различни ритуали по тържественото честване на Деня на победата и Деня на Европа. В 4 - ти артилерийски полк - Асеновград се проведе тържество на което присъстваха кметът на община Асеновград - доктор Емил Караиванов, членове на Общинската организация на съюза на ветераните от войните, военноинвалидите, съюза на офицерите и сержантите от запаса, граждани на Асеновград и почетна рота от полка.Ритуалът започна в 10.00 часа, пред паметника на загиналите във войните за национално обединение на България от Асеновградския регион, намиращ се в казармения район.  Председателят на общинската организация на съюза на офицерите и сержантите от запаса о.р. подполковник Георги Ковачев поздрави всички присъстващи с празника. Бяха поднесени венци и цветя на признателност, а с падане на колене и едноминутно мълчание всички присъстващи почетоха паметта на загиналите. Поднасянето на венци пред паметника на загиналите в Отечествената война от 1944/1945г. от Асеновградския регион, завърши с химна на Република България.Девети май бе отбелязан и в Смолян от военнослужещите от 101 алпийски полк с почетен караул и поднасяне на венци пред паметника на загиналите във войните в кв. Райково. Почетният караул беше приет от командира на полка - полковник Димитър Кацаров. На събитието присъстваха представители на общината и областната управа, ветерани от Втората световна война, представители на местния бизнес, граждани и гости от Русия от община Мичуринск и Мичуринския държавен аграрен университет.Военнослужещите от двете формирования на Сухопътните войски в гарнизон Ямбол - 42-ри механизиран батальон и 20-ти самоходен артилерийски дивизион  взеха участие в общоградското честване в града.Отбелязването на Деня на победата над хитлеристка Германия и Деня на Европа се състоя пред Паметника на Георги Дражев и загиналите през войните ямболци, като празничната програма включи изпълнения на Духовия оркестър при Читалище „Съгласие - 1862\", тържествени слова и поднасяне на венци и цветя в памет на загиналите през войните. Първи пред паметника се поклониха почетните гости на проявата - трима ветерани от Втората Световна война.", "date": "2018.05.09", "title": "Военнослужещи от Сухопътните войски отбелязаха  9 май - Ден на победата и Ден на Европа."}
{"url": "http://www.cross.bg/lakich-zhyrnalisti-godini-1574378.html", "text": "/КРОСС/ Стотици черногорци се събраха на протест днес, след като неизвестни нападатели простреляха видна репортерка, отразяваща случаи на престъпност и корупция, поредната атака срещу журналисти в страната, която се стреми към членство в Европейския съюз, предаде Kurir.rs .С плакати \"Спрете насилието\" и \"За живот без страх\" демонстрантите настояха властите да открият нападателите, които са стреляли срещу журналистката Оливера Лакич от независимия в. \"Виести\".Лакич  снощи и бе приета в болница.Демонстрантите, които се събраха пред сградата на правителството, обвиниха властите, че не са направили достатъчно, за да разкрият и накажат виновните за редица нападения над журналисти през последните години, включително за още едно нападение срещу Лакич преди 6 години.Генералният директор на в. \"Виести\" Желко Иванович каза, че е имало общо 25 нападения над журналисти и офиси на вестника, който е известен с независимите си и критични материали.\"Те /правителството/ създадоха атмосфера, в която има държавни врагове и изменници. Може ли това общество да оцелее без нито една свободна медия, журналист или интелектуалец?\", каза Иванович.Мъжът, който нападна Лакич преди 6 години, беше арестуван за кратко, а на нея й беше осигурена полицейска охрана.Лакич пишеше за предполагаеми тъмни сделки с участието на високопоставени политици и членове на техните семейства.", "date": "2018.05.09", "title": "Черногорци на протест заради нападението на журналистка в Подгорица"}
{"url": "http://www.cross.bg/kompleksi-raketni-bili-1574382.html", "text": "/КРОСС/  За първи път руските ракетни комплекси „Искандер - М“ взеха участие в парада, посветен на Деня на победата в Калининград, предава Интерфакс цитиран от Фокус.Агенцията уточнява, че новите ракетни комплекси са включени в състава на сухопътните войски на Балтийския флот и са били разположени на територията на Калининградска област. В кореспонденцията се съобщава, че редом с „най-масовия съветски танк от времето на войната Т-34“ са били показани съвремените зенитни комплекси С-400, бреговите ракетни комплекси „Бал“ и „Бастион“.В парада са участвали над 1800 военнослужещи, като две от каретите са били от военнослужещи жени. Според  „Интерфакс“ новите оперативно-тактически ракетни комплекси „Искандер - М“ играят особено важна роля за постигне на въздържане на действията на Северноатлантическия алинс по границите с Русия.   ", "date": "2018.05.09", "title": "Интерфакс: На военния парад в Калининград беше демонстрирана бойна техника, която притеснява НАТО\""}
{"url": "http://www.cross.bg/tzvetan-vasilev-geshev-1574380.html", "text": "/КРОСС/ Мегаделото за фалита на КТБ започна по същество. Един от адвокатите на Цветан Василев е обвинен за натиск над свидетел, каза наблюдаващият прокурор Иван Гешев, съобщава bTV. Подсъдимите са 18 души, като делото срещу мажоритарния собственик на банката Цветан Василев се гледа задочно, тъй като се намира в Белград. Съдът определи четенето на обвинението като тържествена част и поиска всички да станат прави. Адвокатите не се съгласиха. Наблюдаващият прокурор каза, че случаите на натиск и заплахи над свидетели на обвинението продължават.„Има обвинение срещу един от адвокатите на г-н Цветан Василев. На този човек според свидетелски показания са му дадени пари по указания на Цветан Василев, за да „профилактира” свидетеля Лазов. Това е точният термин, който е употребен за плащане на парите. А какво означава „профилактира”, всеки от вас може да си отговори, аз предположения не мога да правя”, заяви Иван Гешев.Адвокатите отрекоха. „Това са поредните тъпотии на господин Гешев, повече няма да говоря”, заяви защитникът Лазар Карадалиев. „Това е целенасочена инициатива на специализираната прокуратура с цел определени свидетели да не влезат в съдебната зала, за да бъдат разпитвани отделно и да не можем да им задаваме въпросите както ние намерим за добре”, посочи и адвокат Константин Симеонов. Споровете между двете страни продължиха и по повод четенето на всички 5000 страници обвинение на глас.„Дадох възможност на адвокатите и защитниците да кажат, че не желаят да се чете. И ще се запише в протокола „Прочете се”. И всичко щеше да приключи днес”, посочи Гешев.„Проблемът е на прокуратурата определено, в начина, по който е изписан обвинителният акт”, каза Симеонов.Според специалисти средната скорост на четене на възрастен човек е 300 думи в минута, а 1 страница формат А4 е с 1800 символа. Това означава, че обвинението ще се чете 30 хиляди минути, или 500 часа, което прави 62 работни дни и половина.", "date": "2018.05.09", "title": "Делото за фалита на КТБ: Един от адвокатите е обвинен за натиск над свидетел"}
{"url": "http://www.cross.bg/veshtestva-gabrovo-narkotichni-1574373.html", "text": "/КРОСС/ Превантивната програма бе разработена от Общинския съвет по наркотични вещества към Община Габрово и реализирана съвместно с ОДМВР-ГабровоОбразователният модул, в чиято основа е заложена темата за рисковете при употребата на психотропни вещества, стартира в началото на октомври м.г. в Габрово, като в рамките на учебната 2017/2018 година обучението обхвана общо 476 единадесетокласници и дванадесетокласници.Представители на общинския съвет по наркотични вещества, съвместно със служители от сектор „Пътна полиция“ към ОДМВР – Габрово, проведоха поредица срещи за повишаване на информираността на младежите. В рамките на часовете на класа инспектор Диян Боев от сектор „Пътна полиция“ и специалистите от Община Габрово запознаха учениците с промените в способността за разумна преценка и безопасно шофиране, до които води употребата на алкохол и различните видове психоактивни вещества, и с последиците за водачите, извършили такива нарушения. Младежите получиха компетентна информация и имаха възможност да обсъдят със специалистите всичко, което ги интересува по важната тема за влиянието на различните психоактивни вещества върху познавателните способности, уменията за реакция и за шофиране, и т.н.Превантивната програма, целяща ограничаване на рисковото поведение на младежите, свързано с шофиране след употреба на наркотични вещества, е одобрена от Националния център по наркомании и Министерство на образованието и науката.", "date": "2018.05.09", "title": "Близо 480 младежи от Габрово участваха в обучение на тема „Рисковете от шофирането под въздействие на алкохол и наркотици“"}
{"url": "http://www.cross.bg/proizvodstvoto-promishlenost-mart-1574386.html", "text": "/КРОСС/ По предварителни данни през март 2018 г. индексът на промишленото производство , изчислен от сезонно изгладените данни , нараства с 2.3% в сравнение с февруари 2018 година. През март 2018 г. при календарно изгладения индекс  на промишленото производство е регистриран ръст от 1.7% спрямо съответния месец на 2017 година.                                  През март 2018 г. увеличение спрямо предходния месец е регистрирано в производството и разпределението на електрическа и топлоенергия и газ - с 3.8%, в преработващата промишленост - с 1.4%, и в добивната промишленост - с 0.2%. По значителен ръст в преработващата промишленост се наблюдава при: производството на хранителни продукти - със 7.1%, производството на компютърна и комуникационна техника, електронни и оптични продукти - с 6.9%, производството на лекарствени вещества и продукти - с 6.0%, печатната дейност и възпроизвеждането на записани носители - с 5.9%. Спад е регистриран при: производството на дървен материал и изделия от него, без мебели - с 1.7%, производството напревозни средства, без автомобили - с 1.6%, производството на изделия от каучук и пластмаси - с 0.9%.                              На годишна база ръст на промишленото производство, изчислен от календарно изгладените данни, е отчетен в производството и разпределението на електрическа и топлоенергия и газ - със 7.8%, и в преработващата промишленост - с 0.7%, а спад е регистриран в добивната промишленост - с 8.7%.По-значително увеличение в преработващата промишленост спрямо предходната година се наблюдава при: производството на превозни средства, без автомобили - с 52.4%, ремонта и инсталирането на машини и оборудване - с 15.1%, производството на електрически съоръжения - с 10.7%, производството на автомобили, ремаркета и полуремаркета - с 9.6%. Намаление е отчетено при: производството на тютюневи изделия - с 22.0%,  производството на дървен материал и изделия от него, без мебели - с 13.2%, производството на облекло - с 8.4%, производството основни метали - с 5.6%.                                ", "date": "2018.05.09", "title": "НСИ: През март 2018 г. оборотът в раздел „Търговия на дребно, без търговията с автомобили и мотоциклети“ по съпоставими цени нараства с 0.1% спрямо предходния месец"}
{"url": "http://www.cross.bg/oblastta-orden-kiril-1574371.html", "text": "/КРОСС/ На 10 май 2018 г., от 14.00 ч. в Гербовата зала на „Дондуков“ 2 президентът Румен Радев ще удостои с висши държавни отличия учени със заслуги в областта на медицината, на образованието и на културата.На церемонията ще бъдат наградени трима хирурзи за приноса им за развитието на медицинската наука. Румен Радев ще удостои акад. проф. д-р Петър Червеняков с орден „Стара планина“ – първа степен, за  постижения в областта на гръдната и сърдечно-съдовата хирургия. Проф. д-р Темелко Темелков и проф. д-р Радослав Гайдарски ще бъдат отличени с орден „Св. св. Кирил и Методий“ – огърлие, за значимия им принос в областта на медицинската наука в България.Държавният глава ще награди проф. Николай Червенков с орден \"Св. св. Кирил и Методий\" първа степен, за големи заслуги в областта на историческата българистика и развитието на българската просвета и култура. За заслуги в областта на образованието и природните науки с орден „Св. св. Кирил и Методий“ – огърлие, ще бъде удостоен акад. Александър Петров.", "date": "2018.05.09", "title": "Президентът Румен Радев ще удостои с висши държавни отличия изтъкнати учени в областта на медицината, образованието и културата"}
{"url": "http://www.cross.bg/mart-danni-stroitelstvo-1574387.html", "text": "/КРОСС/По предварителни данни през март 2018 г. индексът на продукцията в сектор „Строителство\", изчислен въз основа на сезонно изгладени данни , е с 0.7% под равнището от предходния месец (табл. 2).Календарно изгладените данни  показват намаление от 1.5% на строителната продукция през март 2018 г. в сравнение със същия месец на 2017 година.                    През март 2018 г. индексът на произведената строителна продукция, изчислен от сезонно изгладени данни, е под равнището от предходния месец, като намалението на продукцията от гражданското/инженерното строителство е с 1.1%, а от сградното строителство - с 0.3%.                                        На годишна база спадът на строителната продукция през март 2018 г., изчислен от календарно изгладени данни, се определя от отрицателния темп при гражданското/инженерното строителство, където намалението е с 5.8%, докато при сградното строителство се наблюдава увеличение с 1.9% . ", "date": "2018.05.09", "title": "НСИ: През март 2018 г. индексът на продукцията в сектор „Строителство“ е с 0.7% под равнището от предходния месец"}
{"url": "http://www.cross.bg/blok-mina-syhoputnite-1574393.html", "text": "/КРОСС/ Специализиран екип от състава на Сухопътните войски разузна и транспортира тази вечер на безопасно място учебна противотанкова мина ТМ 62, открита в мазе в жилищен блок на ул. „Незабравка“ в кв. „Изток“ в София. Тя ще бъде унищожена. Действията на военнослужещите от военното формирование в Горна Баня по разузнаване и транспортиране на учебната мина бяха ръководени от лейтенант Александър Цветков, съобщават от Министерство на отбраната. Искането за обезвреждане на открит боеприпас е подадено в Министерството на отбраната след 17.15 ч. Той е намерен в жилищния блок след потушаването на възникнал по-рано днес пожар. Военнослужещите от Сухопътните войски незабавно предприеха действия за унищожаването на боеприпаса, в изпълнение на мисията си в помощ на населението.", "date": "2018.05.09", "title": "Откриха противотанкова мина в столичен блок "}
{"url": "http://www.cross.bg/iiohanis-borba-prestupnitzi-1574379.html", "text": "/КРОСС/ Румънският президент Клаус Йоханис бе глобен днес от Националния съвет за борба с дискриминацията със сумата от 2000 леи (839 лева) заради това, че е използвал думата \"престъпници\", говорейки за политици, които се опитват да дискредитират Националната дирекция за борба с корупцията /НДБК/, съобщи информационният сайт Зиаре.\"Имаме скандал в публичното пространство и мисля, че доста хора очакват да изразя мнението си. Нещата могат да се резюмират с няколко думи: едни престъпници правят отчаян опит да дискредитират НДБК\", заяви тогава Йоханис.Сезирането в Националния съвет за борба с дискриминацията е подадено от електронното издание в областта на правосъдието \"Лумя жустицией\" /\"Светът на правосъдието\"/ през февруари, посочва в. \"Гъндул\".\"Не може да се приеме (...) всички в обществото да се наричаме с определения като \"престъпник\", \"обвиняем\", \"подсъдим\", \"затворник\", които в цивилизования свят, особено в пространството на ЕС, са смятани за форми на дискриминация, които биха могли да предизвикат включително реакции като омраза и насилие\", се посочва в сезирането.Президентът Йоханис заяви, че ще обжалва решението на съвета, което според него е \"политическо\".", "date": "2018.05.09", "title": "Глобиха румънския президент за дискриминация заради думата \"престъпници\""}
{"url": "http://www.cross.bg/gara-roiiters-yuzhnata-1574394.html", "text": "/КРОСС/ Паниката на Южната гара в Брюксел днес следобед беше предизвикана от изстрел от огнестрелно оръжие, съобщи белгийската прокуратура, цитирана от Франс прес и Ройтерс.Инцидентът станал в 17 ч. местно време. Видеозаписи показват мъж, който стреля в земята и побягва. Районът бил отцепен от полицията, съобщава Ройтерс.На местопроизшествието е намерена гилза, която е изпратена за балистична експертиза. Заподозреният се издирва. Няма пострадали при инцидента и в резултат на паниката.Полицията и прокуратурата опровергаха съобщения на белгийски медии, че гарата била евакуирана.Коен Якобс написа в „Туитър”, че хората са се разбягали паникьосани. Към момента ситуацията е спокойна. ", "date": "2018.05.09", "title": "Паника на Южната гара в Брюксел заради изстрел"}
{"url": "http://www.cross.bg/godina-ychastie-voiina-1574383.html", "text": "В Москва се провежда мащабната обществена акция „Безсмъртния полк”, която е посветена на паметта на участниците и жертвите във Втората световна война, известна в Русия като „Велика отечествена война”. Участниците в акцията носят снимки и портрети на роднините си, които са се сражавали във войната, съобщи ТАСС.\n\t\t\t\t\t", "date": "2018.05.09", "title": "\"БЕЗСМЪРТНИЯТ ПОЛК\": Мащабно шествие в памет на жертвите на Втората световна война "}
{"url": "http://www.cross.bg/chitalishte-natzionalnoto-bulgariya-1574367.html", "text": "/КРОСС/ Подкрепата на българската държава и общество към незрящите хора в България да бъде осезаема, за да им осигури навременна, достоверна, актуална и достъпна информация. За това призова държавният глава на церемонията по отбелязването на 90-ата годишнина от създаването на Националното читалище на слепите „Луи Брайл 1928“. Националното читалище е единственото място в България, в което се издава справочна и художествена литература на брайлов шрифт и се отпечатват учебници за ученици и студенти.„Точно днес, когато отбелязваме Деня на Европа трябва да покажем, че България е неразделна част от Европа, именно със солидарността и даването на възможност на всеки гражданин на страната да реализира своя потенциал и да живее достойно“, посочи в словото си Румен Радев.                           „Прекланям се пред вашия малоброен екип само от 14 човека, който се е нагърбил с тази съвременна будителска за България мисия“, заяви още президентът и допълни, че читалището открива свои библиотеки из страната и за да бъде в крак с времето, издава и поддържа голям фонд от електронни книги.По думите на президента 90-годишната история на Националното читалище на слепите „Луи Брайл 1928“ и неговата дейност днес, доказват, че няма предел за силата на духа, когато човек иска да развива своя талант и да бъде достойна част от българското общество. „Поклон пред първопроходците, онези родолюбиви българи и читалищни дейци, общественици, интелектуалци, които създаваха и развиха през годините това национално читалище, средище на непобедимия български дух.                         „Както е казал Антоан дьо Сент-Екзюпери – „Човек вижда истински само със сърцето“. Вие с вашите огромни сърца виждате истински и нашата подкрепа трябва да бъде изключително силна към вас“, каза Румен Радев. Държавният глава припомни и думите на представителя на ръководството на Националното читалище Спас Карафезов, че интеграцията трябва да означава интеграция на интелекта и на духа, независимо дали виждаш или не виждаш материалното.По случай празника и приноса към културата на Националното читалище, държавният глава връчи плакет „Св. Св. Кирил и Методий“ на Спас Карафезов. От своя страна той подари на президента Румен Радев почетния медал на Националното читалището на слепите „Луи Брайл 1928“ с образа на академик Петко Стайнов.", "date": "2018.05.09", "title": "Румен Радев: Трябва да покажем, че България е неразделна част от Европа, като дадем възможност на всеки гражданин да живее достойно   "}
{"url": "http://www.cross.bg/italiya-poleti-otmeneni-1574376.html", "text": "/КРОСС/ 20 000 пътници са били с отменени полети на 8 май заради стачките в Италия, съобщиха от българското външно министерство след проверка във връзка с отменения полет на авиокомпания \"Райънер\" от Рим, засегнал десетки българи.От МВнР призовават българските граждани, на които предстои да пътуват със самолет до и от Италия, както и в самата страна, да се информират своевременно за актуалната обстановка, апелират от МВнР.Повече от 100 полета между Италия и Обединеното кралство бяха отменени заради стачката на контрольорите на въздушния трафик и наземния персонал.Докато междуконтиненталните полети до и от Италия, както и до италианските острови остават незасегнати от стачните действия, много от пътуванията на къси разстояния са забавени или отменени, съобщават от министерството.\"Райънер\", която превозва най-много пътници до и от италианските летища в сравнение с другите превозвачи, е отменил десетки полети, включително до и от Бергамо (Милано). Италианският национален превозвач AlItalia е отменил общо 230 полета за Европа, между които шест между Лондон и Милано, както и четири между Лондон и Рим, а British Airways – 38 полета.При необходимост от консулско съдействие българските граждани могат да се обърнат към  в Рим на тел.  или към генералното консулство на България в Милано съответно на тел. и  при спешни случаи.", "date": "2018.05.09", "title": "МВнР: Българите, които ще пътуват със самолет от и до Италия, да се информират предварително"}
{"url": "http://www.cross.bg/kasata-plovdiv-slyzhiteli-1574374.html", "text": "/КРОСС/ Петима са задържани при акцията на Окръжната прокуратура в Пловдив. Те са участвали в източването на Регионалната здравноосигурителна каса, казаха от държавното обвинение за bTV. И петимата са обвинени в корупция. ", "date": "2018.05.09", "title": "Петима са задържани в Пловдив заради източване на Регионалната здравна каса"}
{"url": "http://www.cross.bg/detza-zakrila-yslygi-1574381.html", "text": "/КРОСС/ До 30 май очакваме да бъдат разработени нови указания при подготовката на дете за национално и международно осиновяване. Това обяви председателят на Държавната агенция за закрила на детето (ДАЗД) д-р Елеонора Лилова при откриването на Националния съвет за закрила на детето, който се проведе днес и се председателства от нея. Новите указания за осиновяване се изготвят от междуведомствена група под ръководството на ДАЗД. Целта е да бъдат създадени насоки за всички професионалисти (социални работници, психолози, възпитатели и др.), работещи с деца, както в специализираните институции, така и в социалните услуги от резидентен тип. Нови насоки ще има още за приемните семейства, за социалните работници от дирекциите „Социално подпомагане“ и за акредитираните организации за посредничество при международно осиновяване, каза д-р Лилова.„Като председател на ДАЗД и на Националния съвет за закрила ва детето ще работя в синхрон и диалог с всички с цел подобряване на дейността и да отговорим на динамиката на очакванията на обществото в областта на закрилата на детето“, подчерта тя. Приоритетните задачи са записани и в одобрената от Министерския съвет Национална програма за закрила на детето. Акцент се поставя на гарантиране правото на живот без насилие и продължаването на процеса на деинституционализация. Същствено място се отделя на мерките на защита на децата в интернет пространството и на здравословното хранене. В актуализирания план за изпълнение на Националната стратегия „Визия за деинституционализация на децата в България“ е заложено продължаването на процеса на деинституционализация, като акцентът ще падне върху домовете за деца, лишени от родителска грижа и домовете за медико-социални грижи за деца. В момента се прави анализ за мястото на резидентните грижи в мерките за закрила, както и мерки за подобряването им от Постоянната експертна група.Предизвикателствата пред Националния съвет за закрила на детето са свързани с осъвременяване на координационния механизъм за взаимодействие при работа в случаи на деца, жертви на насилие или риск от насилие и за взаимодействие при кризисна интервенция. Предвижда се промяна на Наредбата за критерии и стандарти за социални услуги за деца. Практиката показа, че има нужда от ревизиране на този подзаконов акт, защото е необходимо да се допълнят и развият изискванията за качество на социалните услуги за деца, заяви д-р Елеонора Лилова.Председателят на ДАЗД изнесе и данни за издадените лицензи. От 1 януари до 30 април 2018 г. са издадени 36 лицензи за предоставяне на 36 социални услуги за деца, 9 от които са за иновативни услуги. Активните лицензи към 3 април 2018 г. са 310 броя за 347 социални услуги за деца.", "date": "2018.05.09", "title": "Подготвят се нови указания за осиновяване на деца"}
{"url": "http://www.cross.bg/petrol-godina-barela-1574358.html", "text": "/КРОСС/ По време на търговията в сряда петролните цени нарастват с близо 3%, достигайки ново три и половина годишни върхове, след като президентът Доналд Тръмп оттегли САЩ от международното споразумение относно ядрената програма на Иран и заплаши Техеран \"с най-високо ниво\" на икономически санкции, съобщава БНР.Игнорирайки молбата на своите съюзници, , която беше договорена в края на 2015-а година, повишавайки по този начин рисковете за сериозен конфликт в Близкия изток и увеличавайки несигурността по отношение на световните петролни доставки в момент, когато пазарите на черното злато вече изглеждат доста затегнати.За новия силен ръст на цените допринасят и оповестени късно снощи данни на Американския петролен институт, според които складовите запаси на суров петрол в САЩ се понижиха за седмицата до 4-ти май с близо 1,9 млн. барела, докато запасите на бензин се свиха с 2,1 млн. барела, а тези на дестилатните петролни продукти - с цели 6,7 млн. барела.В сряда фючърсите на американския лек суров петрол с доставка през юни нарастват с 2,9% към ново най-високо ниво от ноември 2014-а година насам около 71,17 долара за барел. Фючърсите на петрола брент също поскъпват с близо 3% към нов многогодишен връх от 77,20 долара за барел (най-високо ниво от ноември 2014-а година насам). Новото силно възходящо рали е факт, след като малко преди снощното решение на Тръмп за оттеглянето на САЩ от иранското ядрено споразумение, петролните цени се сринаха за кратко с цели 4% на фона на неясни слухове, че американският президент може и да отложи вземането на това важно решение.Очакванията за намаляване на иранския петролен експорт са основна причина за новото поскъпване на черното злато, като трябва да се има предвид, че Иран е третият най-голям износител на петрол в рамките на ОПЕК. При предишния кръг на икономически санкции спрямо Техеран, които бяха в сила до началото на 2016-а година, предлагането на ирански петрол се сви с около 1 млн. барела на ден. След международното споразумение относно ядрената програма на страната обаче износът на петрол от Иран започна да се възстановява, като през март тази година Техеран вече добиваше 3,81 млн. барела дневно, или почти 4% от глобалното петролно производство и от началото на годината изнасяше средно по 2 млн. барела на ден.Редица анализатори предполагат, че подновяването на икономическите санкции от страна на САЩ може да доведе до намаляване на предлагането на ирански петрол с между 300 хиляди до 1 млн. барела на ден в зависимост от това, колко държави ще се съобразят със санкциите на Вашингтон.Трябва да се има предвид, че оттеглянето от иранската ядрена сделка означава, че САЩ вероятно ще възстанови санкциите спрямо Техеран след 180 дни, освен ако преди това не бъде постигнато някакво ново споразумение. Решението на Тръмп предполага, че пазарът на суров петрол ще се затегне значително през втората половина на тази и през 2019-а година, което да провокира по-нататъшно поскъпване на черното злато.\"Към настоящия момент търсенето и предлагането на петрол са почти балансирани, като евентуално съкращаване на иранския износ на по-късен етап през настоящата година може да доведе до ново поскъпване на петрола с поне 10 долара за барел и в този случай фючърсите на петрола брент могат да поскъпнат към 90 долара за барел, посочи пред Ройтерс анализатор от Mitsubishi UFJ Research and Consulting в Токио.", "date": "2018.05.09", "title": "Ръст на цените на петрола след решението на Тръмп да изтегли САЩ от иранското ядрено споразумение"}
{"url": "http://www.cross.bg/bogoroditza-sveta-baiital-1574357.html", "text": "/КРОСС/ Врачани посрещнаха снощи чудотворната икона на Света Богородица от одеското село Байтал.Днес в митрополитския храм \"Св. Николай Мирликийски\" се отслужва тържествена света литургия.Вярващите ще могат през целия ден да се поклонят пред иконата на Божията майка.Постоянното местонахождение на иконата на Света Богородица \"Одигитрия Байталска\" е в храма \"Рождество Богородично\" на девическия манастир в село Байтал, Одеска област в Украйна.Иконата е известна с чудодейната си сила за изцеление, а в манастира има книга, в която се записват чудесата, станали след сърдечна молитва пред нея.", "date": "2018.05.09", "title": "Врачани посрещнаха чудотворна икона на Света Богородица"}
{"url": "http://www.cross.bg/denya-pobedata-korneliya-1574359.html", "text": "/КРОСС/ „Никога повече война. Помним милионите загинали в борбата срещу фашизма. Прекланяме се пред смелостта и героизма им. Без техния подвиг, без Деня на победата, Европа нямаше да е същата.                   Наш дълг към тяхната памет е днес да не допускаме фашизъм и ксенофобия.Искаме мирен свят на свободни и щастливи хора. Честит празник!“ Това заяви лидерът на БСП Корнелия Нинова при отбелязването на Деня на победата - 9 май на паметника на Незнайния войн в столицата.                   ", "date": "2018.05.09", "title": "Корнелия Нинова на 9 май: Никога повече война! Без Деня на победата, Европа нямаше да е същата"}
{"url": "http://www.cross.bg/chasa-levski-vasil-1574360.html", "text": "/КРОСС/ Столичната дирекция на вътрешните работи предприема мерки за охрана на обществения ред и организация на движението по повод мероприятия, които ще проведат в София на 9 май, предаде \"Дарик\". Очакваните сериозни затруднения в трафика в центъра на столицата са във връзка с организирани мероприятия под егидата на Европейски парламент, Министерството на Българското председателство на Съвета ЕС 2018 и финала за Купата на България. На изградени КПП-та за всички мероприятия полицейските служители ще извършат щателна проверка на посетителите.От 18.30 до 19.50 часа в Народен театър \"Иван Вазов\" ще се проведе церемония по връчване на годишните награди за \"Успели деца\" за 2017 г., организирана от Министерството на Българското председателство на Съвета на Европейски Съюз 2018.В тази връзка от 12:00 до 23:00 часа на 9.05.2018 г. се забранява престоят и паркирането на пътни превозни средства на пл. \"Кн. Александър I\", с изключение на автомобилите на участниците в мероприятието и извън местата в режим на платено паркиране \"служебен абонамент\".От 21.30 до 22.30 часа на бул. \"Княз Дондуков\" и пл. \"Независимост\" ще се проведе мероприятие по повод отбелязване Деня на Европа, включващо прожектиране на триизмерен светлинен и звуков спектакъл върху фасадата на Министерски съвет, организирано от Европейски парламент.Забрани за влизането на пътни превозни средства, въведени от Столична община по този повод от 20:00 до 23:30 часа на 9.05.2018 г., както следва: по бул. \"Кн. Александър Дондуков\" между бул. \"Кн. Мария Луиза\" и ул. \"Г. С. Раковски\"; по бул. \"Цар Освободител\" между пл. \"Независимост\" и ул. \"Г. С. Раковски\".От 19.30 на Национален стадион \"Васил Левски\" ще се проведе футболна среща между отборите на ПФК \"Славия\" и ПФК \"Левски\" за финала на Купата на България. Привържениците на Славия ще бъдат пропускани през вход 25 на сектор \"А\" и през вход 24 на сектор \"Г\". Симпатизантите на Левски ще могат да минават през вход 1 и 2 на сектор \"А\" и през входовете на секторите \"Б\" и \"В\". Пристигащите организирано от страната фенове на Левски ще бъдат насочвани да паркират на ул. \"Митрополит Кирил Видински\".Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона.Униформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/. За да бъде избегнато струпване приканваме зрителите да се възползват от по- ранното отваряне на входовете на стадиона. Вратите за посетители ще бъдат отворени в 17.00 часа.Забранява се престоят и паркирането на пътни превозни средства, с изключение на автомобилите на участниците в мероприятието, както следва: От 8:00 часа в понеделник до приключване на футболната среща на 09.05.2018 г. по алеите около Национален стадион \"Васил Левски\", при сектор Б, В и Г.От 14:00 до 22:00 часа на 9.05.2018 г.: на моста пред Национален стадион \"Васил Левски\"; на ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\".От 18:30 часа на 09.05.2018 г. до приключване на футболната среща, само при необходимост се забранява влизането на пътни превозни средства в двете посоки, с изключение на автобусите на масовия градски транспорт по: ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; бул. \"Евлоги и Христо Георгиеви\" между пл. \"Орлов мост\" и бул. \"Черни връх\"; бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\".", "date": "2018.05.09", "title": "Променят движението в София заради мач и събития за Деня на Европа"}
{"url": "http://www.cross.bg/erdogan-trump-zaradi-1574361.html", "text": "/КРОСС/ Турският президент Реджеп Тайип Ердоган заяви днес, че САЩ ще загубят заради решението на президента Доналд Тръмп да изтегли едностранно САЩ от иранското ядрено споразумение, предаде турската държавна телевизия TRT Haber.Ердоган посочи още, че САЩ не са коректни по отношение на споразумението, което са сключили.", "date": "2018.05.09", "title": "Ердоган: САЩ ще загубят заради решението на Тръмп да излезе от ядрената сделка"}
{"url": "http://www.cross.bg/boyan-petrov-alpinist-1574362.html", "text": "/КРОСС/ Полагаме всички усилия и каквото имаме като връзки за нашия алпинист Боян Петров, заяви премиерът Бойко Борисов преди днешното правителствено заседание.Българският алпинист изчезна при опит за изкачване на връх Шиша Пангма в Хималаите. Той е в неизвестност от няколко дни. Вчера спасителите стигнаха до първия базов лагер едно, но не откриха Боян там.Очаква се днес акцията да продължи, като надеждите са Боян да се намира в базов лагер две.„В пълна комуникация сме с институциите. Каквото имаме като връзки, всичко сме заложили и дано да го намерим жив и здрав”, допълни премиерът. По думите му заедно с двамата ни консули „непрекъснато натискаме и Пекин”.Отново преди заседанието министърът на външните работи Екатерина Захариева поясни, че хеликоптер за издирвателната мисия на Боян Петров е поискан едва преди 15 минути, а информацията, която е била подадена вчера, е била грешна.„Имаме пълно съдействие от китайска страна. Горе има петима спасители, които седят там и са в готовност да тръгнат, когато времето го позволява”, допълни Захариева.", "date": "2018.05.09", "title": "Бойко Борисов: Полагаме всички усилия за нашия алпинист Боян Петров"}
{"url": "http://www.cross.bg/signal-za-bomba-evakyira-sofiiiski-raiionen-sud-1574363.html", "text": "/КРОСС/ Днес – 09 май 2018 г. (сряда), около 10:18 часа, беше получен сигнал за поставено взривно устройство в Софийски районен съд (СРС), съобщиха от съда.По разпореждане на „Съдебна охрана”, всички служители и граждани бяха евакуирани незабавно от сградата на бул. “Ген. Михаил Д. Скобелев” № 23. ", "date": "2018.05.09", "title": "Сигнал за бомба евакуира Софийски районен съд"}
{"url": "http://www.cross.bg/zala-varna-zalata-1574364.html", "text": "/КРОСС/Певицата ще представи \"ЛУДО МЛАДО\" и във Варна на 22 ЮНИ в зала \"Конгресна\" на Двореца на културата и спорта.Ангелогласната и винаги усмихната Деси Добрева представи изключителен, пъстър и много зареждащ авторски спектакъл пред препълнена зала 1 на НДК във вторник вечерта. Неуморната певица, подкрепена от над 100 артисти на сцената в спектакъла \"Лудо Младо\", ще гостува и във Варна на 22 юни в от 19.30 ч. в зала \"Конгресна\" на Двореца на културата и спорта.Билети за събитието вече се продават на касата на залата и на касата на Летния театър във Варна. Ексклузивно можете да ги намерите в интернет на www.ticketportal.bg, а още и в бензиностанции ОМВ, Office1Superstore, книжарници Booktrading. Цената им е от 15 до 40 лв. според мястото в залата. Вижте схема на залата .                          В зрелищният спектакъл участват много музиканти и танцьори от: трупата на Нешка Робева, брас-бендът на Мишо Йосифов, Стоян Янкулов-Стунджи, Косьо Цеков от ФСБ, Нено Илиев от Romaneno Project, гимнастички от клуб Левски, водещи фолклорни виртуози, народен хор, духовият оркестър \"Вива Монтана\", формация \"Жестим\" и внушителната група от 50 кукери-сурвакари от пернишко. Тази уникална смесица от стилове, събрана в пъстро и неповторимо музикално-танцово и мултимедийно шоу от световна величина, ще достави удоволствие и неповторими емоции и на варненската публика.На 22 юни в зала \"Конгресна\" на Дворец на културата и спорта - Варна ще чуем любими песни - \"Лудо Младо\", \"Червената Шапка\", \"Кой уши байрака\", \"Море Сокол Пие\" и много други. Ще видим чаровната певица в различна светлина и едва ли ще останем за дълго по местата си, поканени на голямо българско хоро за финал. Без съмнение, спектакълът е подготвен с много любов за зрителите и феновете на Деси Добрева, която няма как да не бъде усетена! ", "date": "2018.05.09", "title": "Деси Добрева покори зала 1 на НДК с уникален, пъстър и емоционален авторски спектакъл"}
{"url": "http://www.cross.bg/grazhdanin-deiinost-teroristichna-1574365.html", "text": "/КРОСС/ Екстрадираха от България 35-годишен марокански гражданин, издирван за терористична дейност, съобщиха от пресцентъра на МВР.Той е заловен на 13-и януари от граничните полицаи след незаконно преминаване на държавната граница с Турция. Той се е представил за сирийски гражданин и е бил настанен в специален дом за временно настаняване на чужденци - \"Любимец\". В рамките на извършената проверка е установена самоличността на мъжа - марокански гражданин, както и че е обявен от съдебните власти на Мароко за международно издирване с цел арест и екстрадиция за терористична дейност, като член на организация ИДИЛ.След извършено официално запитване и идентифициране на мъжа, по дипломатическите канали е постъпило искане за неговата екстрадиция. Окръжният съд в Хасково постановява да се извърши незабавна екстрадиция на мароканеца.", "date": "2018.05.09", "title": "Екстрадираха от България мароканец, издирван за терористична дейност"}
{"url": "http://www.cross.bg/tzentrove-krizisni-nasilie-1574366.html", "text": "/КРОСС/ „Кризисните центрове са комплекс от социални услуги за лица, пострадали от насилие, трафик или друга форма на експлоатация. Те са насочени към индивидуална подкрепа и правно консултиране, включително и с мобилни екипи\". Това каза народният представител от ПГ на „БСП за България\" Надя Клисурска при обсъждането на промените в Закона за защита от довашното насилие.  Тя обясни, че такива центрове, действащи съгласно закона, има в Плевен, Пещера, Варна, Перник, Стара Загора, Дупница, Силистра, Търговище, Русе и Пловдив. Тя добави, че в останалите областни градове няма подобни кризисни центрове, а това е важно, защото в случай, че някой е пострадал от домашно насилие, има право да бъде настанен в такъв център. „Надявам се Министерският съвет да отпусне средства за създаването на кризисни центрове още в рамките на тази календарна година\", каза още Надя Клисурска.„С предложения законопроект се цели по-висока закрила на лицата, пострадали от домашно насилие. Жените, които се нуждаят от подкрепа, да бъдат настанявани в кризисни центрове\". Това заяви народният представител от ПГ на „БСП за България\" Виолета Желева. Тя предложи Националната програма за превенция и защита от домашно насилие да съдържа като мярка- задължително изграждане, поддържане и управление на такива центрове. Според нея така съществуващата програма в момента не работи достатъчно добре.„Българското Народно събрание не трябва да ратифицира Истанбулската конвенция, защото наред с борбата с насилието над жени, включва и някои други неприемливи за нашето общество позиции. Предлагаме промени в законодателството, които да отговорят на очакванията от тази конвенция\", подчерта народният представител Георги Гьоков. „Искаме с този законопроект да бъдат определени минимален брой кризисни центрове, за които да отговаря държавата, а не НПО. Те могат да бъдат финансирани по различни начини, без да натоварват държавата\", каза още народният представител.  Той благодари за подкрепата, която изразиха народните представители към законопроекта.", "date": "2018.05.09", "title": "Депутати от БСП: Министерският съвет да отпусне средства за създаването на кризисни центрове още тази календарна година"}
{"url": "http://www.cross.bg/levski-slaviya-kypata-1574347.html", "text": "/КРОСС/ Най-важният ден за Левски и Славия през настоящия футболен сезон дойде.Финалът за Купата на България е тази вечер, от 19.30 часа на Националния стадион \"Васил Левски\", а само един ще отнесе трофея у дома.Освен Купата, залогът е и гарантирано място в евротурнирите.Най-старото столично дерби, между два отбора столетници, между два отбора, търсили и намерили себе си в този момент, в този турнир.Очаква се 35 000 зрители да гледат срещата на стадиона, като за \"сините\" фенове останаха ограничени бройки билети.И двамата старши треньори на практика разполагат с най-доброто за финала, като до последно няма да разкрият точните си състави.Футболната суперзвезда Ривалдо пристигна като гост на Левски и на сина си Ривалдиньо, част от разширения състав на \"сините\" и ще гледа от ложите срещата.Славия отстрани по пътя си Ботев Пловдив, Етър, Локо Пловдив и Черноморец Балчик.За да стигне до тук Левски мина през ЦСКА, Дунав, Монтана и Ботев Гълъбово.И двата отбора играха по един мач с продължение в ранния етап от надпреварата, за да се намират в момента в битката за трофея.Последната победа на Славия над Левски е от май 2016-та година, а този сезон \"сините\" спечелиха единия двубой помежду им, а вторият завърши реми.Левски и Славия не са се срещали за Купата на България в последните две десетилетия. Именно \"белите\" обаче отнеха последния огромен шанс за триумф на Левски, през 2013-та, когато след 1:1 между двата отбора \"сините\" загубиха титлата, оставайки на една точка зад Лудогорец в крайното класиране.Иначе в историята Славия води убедително в мачовете за Купата срещу Левски, като два пъти тези тимове са играли финал - 1943 и 1996-та година. Във втория случай Славия печели служебно, след като Томас Лафчис вади Левски от терена заради съдийството и служебно трофеят отива за съперника.", "date": "2018.05.09", "title": "Големият ден за Левски и Славия: Победителят може да е само един!"}
{"url": "http://www.cross.bg/trump-reshenieto-parlamenta-1574348.html", "text": "/КРОСС/ Ирански депутати запалиха хартиено американско знаме в парламента, , скандирайки: \"Смърт на Америка!\", предаде Mirror.Днешната импровизирана демонстрация в парламента, на която бе изгорен и лист хартия, символизиращ ядреното споразумение, е показателна за голямото обществено недоволство в Иран от решението на Тръмп.Председателят на иранския парламент Али Лариджани нарече решението на американския президент \"дипломатическо шоу\" и заяви, че в сегашното положение Техеран не е длъжен да изпълнява задълженията си по сделката.Решението на Тръмп е заплаха за мира и сигурността, каза Лариджани.", "date": "2018.05.09", "title": "Ирански депутати запалиха знаме на САЩ в парламента след решението на Тръмп за ядрената сделка"}
{"url": "http://www.cross.bg/chernogorska-zhyrnalistka-beshe-prostrelyana-ot-neizvestni-napadateli-1574349.html", "text": "/КРОСС/ Нападатели простреляха и раниха независима черногорска журналистка, писала за престъпността и корупцията в малката балканска държава, предаде \"Асошиейтед прес\". 49-годишната Оливера Лакич, журналист от вестника \"Черногорски вести\", е била ранена в крака пред дома си в столицата Подгорица. Лакич е откарана в болница и няма опасност за живота й. Нападателят се издирва, заяви Веско Дамянович, директор на черногорската полиция:\"Веднага щом получихме информацията, отцепихме района на стрелбата. Започнахме разследване. Блокирахме всички изходи и входове към града.\"Преди шест години Лакич бива пребита, след като публикува поредица статии за предполагаеми тъмни сделки около фабрика за тютюн.", "date": "2018.05.09", "title": "Черногорска журналистка беше простреляна от неизвестни нападатели"}
{"url": "http://www.cross.bg/glasove-nina-bulgarski-1574350.html", "text": "/КРОСС/ На 30 май, в Театър “Азарян“ НДК е премиерата за България на първия и единствен до момента, мултимедиен концерт - спектакъл с народна музика, в изпълнение  на Нина Николина и хор „Магическите гласове на България“.В концертната програма са включени акапелни изпълнения на - „Излел е Дельо хайдутин” -българското „космическо” послание пред земната цивилизация,„ Седнало е С видеопослания в концерта ще се включат -световноизвестното, българско сопрано . В мултимедията, зрителите ще видят сцени от класически,български филми, картини на големи български художници като -Майстора, Златьо Бояджиев и Димитър Казаков – Нерон. На сцената на Театър „Азарян“ ще се качат и Калин Вельов – перкусии и Димитър Тишев – акордеон и кларинет, които с народните певици ще представят композиции от проекта „Pendara Ethno Project”- изумително съчетание на автентичен фолклор, екзотични ритми и DJ звучене.Концертът е със специалното участие на известната оперна певица Виолета Радомирска, която разнася славата на новото поколение оперни изпълнители по света и пианистката Йоланта Смолянова.Официална премиера на спектакъла бе на 9 март в престижната, концертна зала Cité de la musique в Страсбург, организиран по повод Българското председателство. След успеха в Страсбург спектакълът, посветен на прочутите български гласове ще гостуват в Берлин на 24 май, деня на славянската писменост и култура ", "date": "2018.05.09", "title": "Нина Николина и „Магическите гласове на България“ с мултимедиен концерт - спектакъл в Театър “Азарян“"}
{"url": "http://www.cross.bg/sofiya-svetovna-vtorata-1574351.html", "text": "/КРОСС/Хиляди хора, носещи снимки на загинали свои роднини във Втората световна война, премина през центъра на София, за да отбележи 73-годишнината от победата на Съветската армия във Втората световна война.                      Шествието на \"Безсмъртния полк\" тръгна от Паметника на Незнайния войн и завърши с поднасянето на венци и цветя пред Паметника на Съветската армия.В шествието се включиха посланикът на Руската Федерация Анатолий Макаров и дипломати от руското посолство. Там бяха и лидерът на БСП Корнелия Нинова, председателят на БСП София Калоян Паргов и много от депутатите от левицата.Инициативата се провежда още в държави като Великобритания, Франция, Русия, Австрия, САЩ, Армения, Германия, Израел, Ирландия, Исландия, Катар, Корея, Ливан, Швеция, Коста Рика, Полша, Италия, Белгия, Холандия, Черна Гора, Монголия, Норвегия, Приднестровието, Молдова, Азербайджан, Беларус, Казахстан, Киргизистан, САЩ, Узбекистан, Украйна, Естония, Малта, Австралия, Швейцария.\n\t\t\t\t\t ", "date": "2018.05.09", "title": "Марш на \"Безсмъртен полк\"  по повод 9 май в София (видео)"}
{"url": "http://www.cross.bg/hilyadi-ymbal-osnovavaneto-1574353.html", "text": "/КРОСС/ Днес се навършват 6 години от основаването на УМБАЛ и ДКЦ „Софиямед“. За това време изградихме доверие и показахме, че в България може да се прави модерно здравеопазване. Медицинският комплекс се утвърди като водещо лечебно заведение, с едни от най-добрите специалисти в България. От основаването си до днес лекарите в ДКЦ са осъществили над 400 хиляди прегледа, повече от 153 хиляди пациенти са избрали за лечението си университетската болница, извършени са 83 хиляди операции. Десетки млади лекари са започнали професионалния си път от тук. Днешният ден е празник за целия екип на УМБАЛ и ДКЦ „Софиямед“, за хората, които ежедневно работят в името на по-добрата медицинска грижа и с отговорност към човешкото здраве. Вярвайте в себе си, така както пациентите вярват във вас. Благодарим на стотиците хиляди хора от страната и чужбина, които предпочетоха за своето лечение, диагностика или профилактика медицински комплекс “Софиямед“.", "date": "2018.05.09", "title": "Днес се навършват 6 години от основаването на УМБАЛ и ДКЦ „Софиямед“. "}
{"url": "http://www.cross.bg/pargov-kaloyan-rysiya-1574352.html", "text": "/КРОСС/ Ако го нямаше Денят на победата, намаше да го има и Денят на Европа, в който честваме началото на европейското единство, поставено от Декларацията на френския външен министър Робер Шуман, не случайно произнесена на 9 май 1950 година. Това заяви лидерът на БСП – София Калоян Паргов на церемония пред Паметника на Съветската армия, с която завърши шествието на „Безсмъртния полк – България“. Преди това Калоян Паргов, народни представители и общински съветници от БСП се поклониха и поднесоха цветя пред Паметника на Незнайния войн.Според лидерът на столичните социалисти 9 май е ден за призив към хората, от които зависи бъдещето на планетата, да се обединят, за да съхранят мира и бъдещето на своите народи.„Тук, пред Паметника на Съветската армия, построен от признателния български народ, можем с пълно право да заявим, че в световната битка срещу мракобесието на ХХ в. великите сили СССР, САЩ и Великобритания победиха, защото проявиха разум да обединят силите си по време на Втората световна война и да нанесат смъртоносен удар на нацистка Германия. Това е извод, който не бива да забравяме, най-вече в днешната ситуация, когато фашизмът в Европа и по света се възражда отново.“, каза председателят на софийската организация на БСП.„Днес, русофобските кръгове всекидневно клеветят Русия. Те се опитват да натрапят на България „нов цивилизационен избор”, който цели да ни откъсне от дълбоките исторически и културни корени, които ни свързват. – отбеляза Паргов -  Тези кръгове са видимо малцинство у нас, но разполагайки с лостовете на манипулацията, извършват безнаказано провокации и поощряват набезите над паметниците на Съветската армия в София и на Альоша в Пловдив. Народът ни обаче има памет. Ето защо мнозинството българи, въпреки оказвания натиск, неотдавна заявиха недвусмислено, че симпатизират на Русия и руснаците, че са за приятелски българо-руски отношения в политиката, икономиката и духовната област, развивани върху равноправна основа.“Калоян Паргов заяви, че България, заради геополитическото си разположение и политическата и духовна история, трябва да се превърне наистина в мост между Западния свят и Русия, а Европа - в зона на мира и на взаимното разбирателство. Той цитира думите на председателя на Европейската комисия Жан-Клод Юнкер: „Добрите отношения между ЕС и Русия са жизненоважни за сигурността на нашия континент. Наша обща цел би трябвало да бъде възстановяването на европейския ред в сигурността.“„9 май ще остане завинаги Ден на победата на мъжеството и героизма. Ден, без който нямаше да има Ден на Европа! “, категоричен бе Калоян Паргов. ", "date": "2018.05.09", "title": "Калоян Паргов: Ако го нямаше Денят на победата, намаше да го има и Денят на Европа"}
{"url": "http://www.cross.bg/nana-c-block-te-1574354.html", "text": "/КРОСС/  Още две култови имена се присъединяват към феноменалното шоу на 10.11.2018 в София. Абсолютните звезди на евро-рапа , които с всяка своя песен буквално окупираха челните места на класациите в редица държави за седмици наред, ще зарадват феновете на музиката от 90-те и ще застанат на една сцена с легендарния  в една незабравима вечер. Гостуването на безспорните любимци на българската публика ще отбележи 13-ия рожден ден на  и второто издание на платформата , която миналата година събра заедно неповторимите Samantha Fox, Sandra и C.C. Catch.Гано-германската звезда NANA стартира като DJ още като 16-годишен, но бързо открива истинската си страст. През 1995 се включва в евроденс проекта Darkness като рапър и работи с Toni Cottura, който по-късно продуцира имена като N Sync и Backstreet Boys. Песента „Dreams“ се превръща в хит, но NANA напуска формацията, за да търси своя оригинален стил. През 1996-97 работи с лейбъла Booya Music и още първият му самостоятелен сингъл „Darkman“ влиза в топ 10 в Германия. Следва хитът „Lonely“ – най-успешната евро-рап песен, която застава неотлъчно в класациите и придобива платинен статус. „Too Much Heaven”, „Remember the Time“, „Lonely“, „He’s Comin“ са следващите му топ-парчета, които го превръщат в един от най-успешните изпълнители на Германия, продал над 7 милиона копия и радващ се на огромна фен база не само в Европа, но и в Азия. В последните години NANA разви дълбок интерес към страната ни заради любовта на българските фенове и незабравимите си посещения у нас, и дори колаборира с редица родни изпълнители.Успехът на C-BLOCK също започва от Германия, когато двамата американци Anthony „Red Dogg“ Joseph и James „Mr. P“ White, редом до NANA отбелязват бума на рап музиката в Европа. 1995 е годината, в която започват да се занимават с музика, само година по-късно издават и първия си успешен сингъл. Четвъртият – „So Strung Out“ от 1996 става тотален хит, следват „Time Is Tickin Away“, „Summertime“, „Brocken Wings“, „We Believe“, като това са само част от парчетата, които изстрелват и задържат формацията на върха във втората половина на 90-те. C-BLOCK също са истински любимци на публиката у нас и обожават страната низаради особената връзка с феновете тук и избухващите концерти.Най-доброто от музиката на 90-те очаква всички фенове на доброто прекарване на 10.11.2018 в Арена Армеец. Най-големите хитове на NANA и C-BLOCK ще предшестват грандиозното шоу на DJ BOBO Mystorial, създадено по случай 25-годишнината му на сцена. Грандиозната вечер ще отпразнува 13-ия рожден ден на , радиостанция номер 1 за любимата музика от 90те до днес, и второто издание на платформата . На честотите на радиото очаквайте многобройни игри и изненади за рождения ден през всички месеци, които предшестват голямото събитие през ноември. Вижте и специалния видео поздрав към слушателите на  лично от DJ Bobo . ", "date": "2018.05.09", "title": "NANA и C-BLOCK се присъединяват към DJ BOBO за HITS ONLY 2018 и 13 години Радио ENERGY"}
{"url": "http://www.cross.bg/moskva-dyshi-ploshtad-1574355.html", "text": "/КРОСС/ Русия отбелязва Деня на победата с традиционния за 9 май военен парад. Той ще се проведе на Червения площад в Москва, съобщават световните агенции.73-тата годишнина от Великата отечествена война ще бъде отбелязана в 27 града в Русия, но гвоздеят на програмата ще бъде парадът на Червения площад.13 хил. души, 159 единици техника и 75 самолета и вертолети ще вземат участие в пищното шоу.Руски медии съобщават, че това ще бъде най-мащабният парад, правен в Москва досега.\n\t\t\t\t\tВойната с нацистка Германия е изключително тежко изпитание за СССР. Грандиозни са човешките загуби, като самият Сталин ги оценява на 7 млн. души. През 50-те години на миналия век е посочена друга цифра – общите загуби надхвърлят 20 млн.След разсекретяването на документите става ясно, че загубите на Червената армия са 8,7 млн. души. Освен тях има много ранени и осакатени.", "date": "2018.05.09", "title": "Парадът в Москва по случай Деня на победата"}
{"url": "http://www.cross.bg/istoriyata-pytin-federatziya-1574356.html", "text": "/КРОСС/  Държавният глава на Руската федерация Владимир Путин обеща да не допуска пренаписването на историята, предава Интерфакс цитирани от Фокус.„Русия няма да позволи пренаписване на историята и да се забравя за това кой спаси света от робство и изтребване. Днес подвигът на народа, спасил Европа и света от робство, изтребване, от ужасите на Холкоста, се опитват да го изтрият, да изкривят събитията от войната, да забравят истинските герои, да измислят, да пренапишат, да изкривят историята.Никога няма да позволим да направят това\", заяви Путин, говорейки на Парада на победата в Москва.На Червения площад в Москва се провежда парадът по случай 73-та годишнина от Победата във Великата Отечествена война. В него участват повече от 13 хил. души, задействани са 159 единици въоръжения и техника, и 75 самолети и хеликоптери. Както в предходните години, така и тази министърът на отбраната на Руската федерация Сергей Шойгу  ръководи церемонията и поздрави военнослужещите, които стоят в редиците на Червения площад, а след това отиде до централната трибуна с доклад за готовността на войските за парада на президента на Руската федерация и Върховен главнокомандващ Владимир Путин", "date": "2018.05.09", "title": "Владимир Путин обеща да не допуска пренаписването на историята"}
{"url": "http://www.cross.bg/moskva-pobedata-nebeto-1574336.html", "text": "/КРОСС/На 9 май се отбелязва годишнината от края на Втората световна война. Денят на победата е официален празник в Русия и в бившите съветски републики. Днес, когато се навършват 73 години от окончателната капитулация на хитлеристка Германия, за тържествения парад  в Москва са предвидени над 8 милиона евро, включително и за разчистване на облаците в небето.У нас за трета поредна година ще марширува  „Безсмъртният полк\", в който ветерани от войните, близки и роднини на загиналите в антифашистката борба напомнят за тях, носейки техни снимки.През май 1945 година с подписване на капитулацията на нацистка Германия, завършва Втората световна война. В нея участват над 50 държави, а военните действия се водят на териториите на 40 държави на различни континенти.  Загиват приблизително 57 милиона души. България също дава десетки хиляди жертви.В Русия 73-та годишнина от края на Втората световна война ще бъде отбелязана в 27 града. Гвоздеят в празненствата ще бъде парадът на Червения площад в Москва. 13 хиляди души, 159 единици техника и 75 самолети и вертолети ще вземат участие в парада в Москва по повод 9 май - деня на победата. Според руските медии очакването е това да бъде най-мащабният парад, правен в Москва.От руското министерство на отбраната съобщават, че са се погрижили да разчистят небето от облаци, така че метеорологичните условия да не пречат за провеждането на парада.Очаква се той да започне в 10.00 часа московско време с внасянето руския трибагреник и знамето на победата. Парадът ще приключи с авиационно шоу с участието на 75 самолета, в това число и дроновете \"Корсар\" и \"Катран\".Най-новите многофункционални изтребители от пето поколение изтребители Су-57 за първи път ще полетят в небето над Москва. На парада ще прелетят и авиационни групи за висш пилотаж, а краят ще бъде сложен с представление на СУ-25, които ще изрисуват руския флаг в небето над Червения площад. ", "date": "2018.05.09", "title": "Русия отбелязва Деня на победата с парад"}
{"url": "http://www.cross.bg/finala-beshe-evroviziya-1574338.html", "text": "/КРОСС/ България отива на финала на Евровизия на 12 май.Страната ни беше представена от специално формираната група „Екуинокс“ с песента „Кости“ в първия полуфинал на конкурса.Гласовете на зрителите спечелиха Жана Бергендорф, Владимир Михайлов от „Сленг“, който беше бек вокалист на Кристиян Костов миналата година, вокалният педагог Георги Симеонов, и американците Трей Кембъл и Джони Мануел, подкрепени от бек вокалистката Миа Ди.10 от 19-те кандидати тази вечер песни отиват на финала. Освен България, се класират още Австрия, Естония, Кипър, Литва, Израел, Чехия, Албания, Финландия и Ирландия.", "date": "2018.05.09", "title": "България отива на финала на Евровизия"}
{"url": "http://www.cross.bg/deloto-hilyadi-dyma-1574339.html", "text": "/КРОСС/ Днес продължава делото за фалита на КТБ. Специализираният наказателен съд ще трябва да започне заседанието си с изслушване на обвинителният акт.Според измененията в законодателството ни прокуратурата е длъжна да прочете дума по дума диспозитива на обвинителния акт, който е дълъг  5 хиляди страници. По изчисления на специалисти средната скорост на четене на възрастен човек е 300 думи в минута, а една страница формат А4 е със 1800 символа – това означава, че обвинението ще се чете 30 хиляди минути или 500 часа, което прави 62 работни дни и половина.Припомням, че по делото за източването на близо 3 млрд. лв. от КТБ е подсъдим бившият мажоритарен собственик на банката Цветан Василев и още 17 души.", "date": "2018.05.09", "title": "Продължава делото за фалита на КТБ"}
{"url": "http://www.cross.bg/bulgariya-braziliya-madzharova-1574340.html", "text": "/КРОСС/ Българката Теодора Маджарова, която бе прибрана от Бразилия след алтернативно лечение, вече е в България – настанена е в болница „Токуда”.Това съобщи във „Фейсбук” съпругът ѝ Александър Русинов. Това потвърди пред bTV и генералният ни консул в Истанбул Ангел Ангелов.Вчера вечерта Теодора пристигна в Истанбул с полет от Бразилия.Със специално оборудвана линейка тя отпътува за София.Беше създаден санитарен коридор, за да може линейката бързо да се придвижи до България.Тя е пристигнала към 5 ч. сутринта в болница „Токуда” в стабилно състояние.", "date": "2018.05.09", "title": "Онкоболната Теодора Маджарова се прибра в България"}
{"url": "http://www.cross.bg/evropa-denya-otbelyazvame-1574341.html", "text": "/КРОСС/ Днес отбелязваме Деня на Европа. Знамето на Европейския съюз ще бъде издигнато на церемония пред сградата на Президентската институция .На церемонията ще присъстват президентът Румен Радев, председателят на Народното събрание Цвета Караянчева, депутати и представители на изпълнителната власт.Денят на Европа е празник на Европейските общности, на единството и мира на стария континент.През 1985 г. ръководителите на страните от Европейския съюз на заседание в Милано решават 9 май да бъде честван като Ден на Европа. В България той се чества от 2005 г.У нас днес празникът ще бъде отбелязан с 3D мапинг шоу в София. Спектакълът разказва за европейското културно наследство от гледна точка на днешния ден и ще бъде прожектиран от 21:30 ч. върху фасадата на Министерския съвет в София.", "date": "2018.05.09", "title": "Днес отбелязваме Деня на Европа"}
{"url": "http://www.cross.bg/film-bulgariya-filma-1574342.html", "text": "/КРОСС/ На 08 май в 17:00 ч в препълнената зала на Руския културно–информационнен  център (РКИЦ) се състоя предпремиерата на филма  „Собибор”.Сред официалните лица бяха Посланикът на Русия в България Негово превъзходителство Анатолий Макаров, Лидерът на БСП-София Калоян Паргов.\"Благодаря, че сте тук в тази зала, за да изгледаме този филм! – започна директорът на РКИЦ Павел Журавльов. В България филмът ще се излъчва в кино „Люмиер” – допълни той.„Ще говоря на руски, за да не Ви смущава моят български”  - започна представителят на Россотрудничество  в България Владимир Истреба. „Това е първият филм в история на руския кинематография, на който премиерата  върви  из целия свят.  Това е едно уникално събитие за нас. След филма „Звезда” през 2000 година, започна възстановяването на т.нар. \"патриотически филми\", свързани с героизма на нашия народ. Благодарение  на такива филми, трябва да се помни онази трагедия, която претърпя не само съветският народ, но и цяла Европа.  С днешния филм, трябва да осъзнаем трагедия не само на еврейския народ, но и на всички хора, които бяха засегнати от Втората световна война. Филмът вече е гледан и в САЩ, Франция, Германия, Чехия. За първи път \"Собибор\" беше излъчен в Полша, а световнате му премиера ще се състои в Берлин. Изказваме своите благодарности на Чавдар Минчев, благодарение на когото този филм ще може и да се види в България\", завърши Владимир Истреба.Наистина \"Собибор\" ще се гледа из целия свят, той се в появява в най-подходящия момент. Заедно с него на бял свят излезе  американски филм с рисувани герои в заглавието, на който също има дума война. Различни гледни точки, различни подходи.Филмът „Собибор” се обосновава на истински документални факти, истински жертви на една истинска война, другият филм разказва една измислена история, която може би привлича зрителя в кината, но остава много малко в тяхното съзнание – коментира филма кинокритикът Александър Дунев.* Филмът разказва за единственото успешно масово бягство от лагер на нацистите в историята – от момента на това събитие до тази година се навършват 75 години. Режисьорът и изпълнителят на главната роля е Константин Хабенски.\n\t\t\t\t\t", "date": "2018.05.09", "title": "В РКИЦ се състоя предпремиера на филма  „Собибор” (видео)"}
{"url": "http://www.cross.bg/voiiski-syhoputnite-mlrd-1574343.html", "text": "/КРОСС/ На редовното си заседание правителството се очаква да обсъди проектите за модернизация на Сухопътните войски и Военновъздушните сили.За Сухопътните войски проектът е на стойност 1,2 млрд. лева. Като надеждата е по него да участват и български военни предприятия. Минимум осем самолета България трябва да си купи за 1,5 млрд. лв. Сумите са без ДДС, уточни военният министър. За да не се получи така, че парите в действителност да са по-малко, което в края на миналата година отказа българската фирма да строи кораби за ВМС.Ако МС одобри проектите, по тях трябва да се произнесе и парламентът. Преди Гергьовден премиерът Бойко Борисов посочи пред заместник генералния секретар на НАТО Роуз Готемюлер, че България вече има актуализирани проекти за придобиване на нови бронирани машини за Сухопътни войски и нов тип боен самолет за ВВС.По време на празника на Българската армия президентът Румен Радев предупреди, че нехайното отношение към армията подкопава държавността.Очаква до края на май да бъде довършен и проектът за флота.", "date": "2018.05.09", "title": "Правителството ще обсъди проекти за модернизация в армията"}
{"url": "http://www.cross.bg/fandukova-leva-komentira-1574344.html", "text": "/КРОСС/ Огромни санкции са предвидени за проблеми при ремонта на централната столична улица „Граф Игнатиев”. За всеки ден забавяне фирмите ще плащат по 240 000 лева неустойка. С до 1,2 млн. лева пък ще бъдат глобявани за некачествено изпълнение на даден елемент. Това каза в ефира на „Здравей, България” Йорданка Фандъкова.„”, поясни градоначалникът.Тя каза, че голяма част от настилката ще бъде гранит, в съчетание с циментови плочи.Фандъкова коментира и започналите ремонти на улици и булеварди и на други места в София. Кметицата е категорична, че средствата, отпуснати за въпросните реконструкции, са повече от всякога – 38 млн. лева. Те обаче нямало да стигнат за запълването на всички дупки в града.„”, коментира Фандъкова.Тя обясни, че разпределянето на средствата за пътни ремонти е приоритет на всички районни кметове, а програмата по оползотворяването на въпросните 38 млн. лева е за няколко години.Градоначалникът каза още, че е започнало почистването на обществени сгради, чиито фасади са изрисувани с графити. И призова гражданите да подават сигнали към инспекторите в общината, ако станат свидетели на подобен акт на вандализъм.Фандъкова коментира и темата с показния арест на кметицата на „Младост” Десислава Иванчева. И изрази надежда, че който и да поеме задълженията й, докато е зад решетките, ще върши качествено административната работа.Фандъкова потвърди, че при управлението си Иванчева е бавила много преписки, и то не само такива за строителство на нови сгради. По неясно какви причини с повече от година било забавено и реконструирането на две улици в района.„”, обясни Фандъкова.", "date": "2018.05.09", "title": "Фандъкова: 240 000 лева глоба за всеки ден забавяне с ремонта на „Граф Игнатиев”"}
{"url": "http://www.cross.bg/chitalishte-suzdavaneto-braiil-1574346.html", "text": "/КРОСС/ В 11.00 часа държавният глава ще участва в церемонията по случай 90 години от създаването на Националното читалище на слепите „Луи Брайл 1928“.", "date": "2018.05.09", "title": "Президентът ще участва в отбелязването на 90-ата годишнина от създаването на Националното читалище на слепите „Луи Брайл 1928“"}
{"url": "http://www.cross.bg/prezident-prestizhnata-klasatziya-1574345.html", "text": "/КРОСС/ Най-влиятелният човек в света е китайският президент Си Цзинпин. Той оглави престижната ежегодна класация на американското списание „Форбс”.На второ място е поставен руският президент  Владимир Путин, а трети е американският му колега Доналд Тръмп.Следват ги канцлерът на Германия Ангела Меркел, собственикът на „Амазон” Джеф Безос, папа Франциск и основателят на „Майкрософт” Бил Гейтс.Списъкът включва 75 имена, 17 от които се появяват за първи път в престижната класация. Сред тях са саудитският престолонаследник Мохамед бин Салман - на осма позиция, и президентът на Франция Еманюел Макрон - на 12-а.", "date": "2018.05.09", "title": "Китайският президент – най-влиятелният човек в света"}
{"url": "http://www.cross.bg/po-dobre-da-si-1574328.html", "text": "/КРОСС/ По-добре да си куче в мирно време, отколкото човек във време на размирици.", "date": "2018.05.09", "title": "По-добре да си..."}
{"url": "http://www.cross.bg/voiina-svetovna-vtorata-1574326.html", "text": "/КРОСС/ 1502 г. - Христофор Колумб потегля от Испания на своето четвърто и последно пътешествие до Новия свят.1881 г. - След държавен преврат е съставено правителство на България, начело с Казимир Ернрот.1913 г. - Подписан е Петербургският протокол, с който България предава на Румъния Силистра и 3 км около града.1927 г. - Канбера става столица на Австралия на мястото на Мелбърн.1936 г. - След като на 5 май завзема столицата Адис Абеба, Италия официално анексира Етиопия.1940 г. - Втората световна война: Германските войски нападат Холандия, Белгия и Люксембург.1945 г. - Втората световна война: В Берлин е подписана отделна капитулация на Германия пред СССР от фелдмаршал Вилхелм Кайтел, генерал-полковник Ханс-Юрген Щумпф и адмирал Ханс-Георг фон Фридебург. Съветският маршал Георгий Жуков подписва от името на Сталин, а британският маршал Тедър - от името на Дуайт Айзенхауер.1945 г. - Втората световна война: Херман Гьоринг е заловен от армията на Съединените американски щати.1946 г. - Кралят на Италия Виктор Емануил III абдикира. Скоро след това монархията е заменена с република.1950 г. - Министърът на външните работи на Франция Робер Шуман представя своето предложение за създаване на единна Европа.1955 г. - Студената война: Западна Германия се присъединява към НАТО.1970 г. - Виетнамската война: Във Вашингтон, пред Белия дом, между 75 и 100 хиляди души мирно протестират против войната.1971 г. - Изстреляна е космическата сонда „Маринър 8\".2004 г. - Президентът на Чечня Ахмад Кадиров е убит при атентат в Грозни (Чечня), по време на парада по случай Денят на победата.", "date": "2018.05.09", "title": "9 май в историята"}
{"url": "http://www.cross.bg/nikolova-pernik-programa-1574372.html", "text": "/КРОСС/ Над 24 млн. лв. се инвестират в Перник по линия на Министерството на регионалното развитие и благоустройство, чрез Оперативна програма „Региони в растеж“ 2014-2020 г. за подобряване на градската среда и повишаване стандарта на живот на хората. Това заяви зам.-министър Деница Николова, която заедно с кмета на Община Перник Вяра Церовска и областния управител Ирена Соколова откри официално  облагородената централна част на кв. „Тева“ в гр. Перник.  Над 1,2 млн.лв. са инвестирани в модернизирането на площадното пространство на най-новия пернишки квартал, в който са изградени нови алеи, детски площадки, кътове за отдих, парково озеленяване, атракциони и др.Обектът е част от проекта „Подобряване на градската среда в гр. Перник“, финансиран от Оперативна програма „Региони в растеж“ 2014-2020 г. с близо 4 млн. лв. Освен благоустрояване на жилищния квартал се изгражда „Парк на предизвикателствата в местността Войниковец\" и се реконструира мост над река Струма. Николова напомни, че само преди дни е одобрен и проектът за модернизация на градския транспорт на Перник за над 6.5 млн. лв. 4 млн. лв. пък са осигурени за енергийно обновяване на многофамилни жилищни сгради, с което се подобрява и жилищната база. „Нашата единствена цел е хората в Перник да се чувстват все по-добре, а защо не и градът да стане предпочитано място за живот и на столичани“, каза още зам.-министърът.Деница Николова отбеляза, че има голяма символика в официалното откриване на площада на днешния ден, когато честваме Деня на Европа. „Освен единението на Европа, което празнуваме днес, виждаме нагледно по какъв начин европейската солидарност води до това да живеем по-добър живот и да се чувстваме по-добре в местата, които посещаваме“, каза тя. Деница Николова отбеляза също, че проектите за модернизиране на градската среда винаги са били с особен фокус на правителствата „Борисов“, защото те водят до качествена промяна на българските градове, които придобиват европейски облик и създават редица облекчения за хората„В рамките на Оперативна програма „Регионално развитие“, която изпълнявахме в периода 2007-2013 г., и настоящата програма „Региони в растеж“, по която работим до 2020 г., инвестираме над 800 млн. лв. в мерки за подобряване на градската среда, парковите пространства, строежа на нови детски площадки и зелени площи, които допринасят  за по-доброто качество на живот.Видимият ефект е повече от ясен, защото във всеки по-голям град може да има модерен и поддържан парк, в  който се чувстваме добре, когато почиваме и отглеждаме нашите деца“, отчете заместник-регионалният министър. Тя добави, че с инвестиции по програмата е подобрена и сигурността в градските паркове. „Само до преди 8 години в тях нямаше осветление, нямаше дори пейки, да не говорим за детските площадки, които бяха опасни за игра и несигурни за децата“, отбеляза тя.Пред журналисти зам.-министър Деница Николова коментира, че Оперативна програма „Региони в растеж“ се изпълнява с много добри темпове.  Към днешна дата са договорени над 73% от ресурса, който е в размер на 3,018 млрд. лв., а 30% от договорените средства са разплатени.Сключените договори са 480, като очакванията са до края на годината своята реализация да завършат 163 проекта. Общо 68 български града ще бъдат обновени с европейските средства до края на годината, а освен това се очакват и значителни инвестиции в областта на социалните домове и модернизирането на спешната помощ. Над 380 млн. лв. от програмата  пък се влагат в ремонт на републикански пътища. Работи се по 26 ключови пътни отсечки, част от TENT мрежата и свързващи население места в страната.", "date": "2018.05.09", "title": "Зам.-министър Деница Николова: Над 24 млн.лв. се инвестират в Перник от МРРБ за подобряване на градската среда"}
{"url": "http://www.cross.bg/radev-makarov-rymen-1574370.html", "text": "/КРОСС/ След марша на \"Безсмъртен полк\" по случай 9 май в София и след като призова Не забравяйте шествието на фашизма из Европа, вероломното нападение на хитлеристка Германия над СССР. Нямало е и няма да има сила, която да победи СССР\", посланик Макаров отговори на един много задаван  въпрос, този път зададен от репортер на агенция КРОСС, а именно: Кога да очакваме президента на Руската федерация Владимир Путин на посещение в България. Ето и какво отговори той : ''Въпроса ви е разбираем, защото президента на Русия е бил тук за последно през 2008-ма година, трябва да действаме стъпка по стъпка , нека първо Румен Радев посети Русия на 21-23 май както знаете. За мен това е много добър знак за нататъшно развитие на нашите отношения. Разбира се подобни контакти на високо ниво имат положителен ефект за развитие на цялото ни сътрудничество''.Не ми се иска да предзказвам но точно този въпрос ще бъде развит повреме на визитата на Румен Радев и веднага след това ще говорим за визитата на нашият президент в България каза още посланик Макаров.\n\t\t\t\t\t ", "date": "2018.05.09", "title": "Макаров пред КРОСС: Путин идва в България след визитата на Румен Радев"}
{"url": "http://www.cross.bg/merki-zlatna-panega-1574368.html", "text": "/КРОСС/ Ден след катастрофата в село Златна Панега, при която , а един човек загина, остава въпросът обезопасен ли е достатъчно пътят?Днес започват огледите на експерти за нанесените щети.Тротоарът се почиства от разпиляната стока, ще се събират остатъците от техниката в склад за матраци.По чудо няма пострадали сред обитателите на двете разрушени постройки.От години местните наричат този завой „опасното”. Те настояват за мерки.", "date": "2018.05.09", "title": "Жителите на с. Златна Панега очакват мерки след поредния инцидент с тир"}
{"url": "http://www.cross.bg/trump-iran-sporazymenie-1574335.html", "text": "/КРОСС/ САЩ ще излязат от международното споразумение за ограничение на ядрената програма на Иран и ще възстановят санкциите си върху ислямската република. Това обяви американският президент Доналд Тръмп в специално обръщение преди да подпише меморандум по въпроса. Според Турция американското решение ще доведе до нестабилност и нови конфликти. Руското външно министерство изрази цитирам \"дълбоко разочерование\" от решението на Тръмп и увери, че ще продължи да развива активно двустранните си връзки с Техеран.Американският посланик в ООН Ники Хейли определи решението на Тръмп като правилно. Генералният секретар на ООН Антонио Гутериш обаче призова останалите страни по сделката да я спазват. ", "date": "2018.05.09", "title": "Доналд Тръмп изтегли САЩ от международното ядрено споразумение с Иран"}
{"url": "http://www.cross.bg/erdogan-sotzialnite-mrezhi-1574369.html", "text": "/КРОСС/ Над половин милион турци казаха в социалните мрежи „Достатъчно” на турския президент Реджеп Тайип Ердоган, предаде Ройтерс.Стотици хиляди турци в различни части на света написаха #tamam (дума, която в този контекст означава „достатъчно”) в социалните мрежи, главно в „Туитър”, във връзка с изказването на президента, че ако народът поиска, той ще се оттегли.Ако някой ден народът ни каже „Достатъчно”, тогава ще се оттеглим, посочи Ердоган в изказване пред парламента.                         Искаме демокрация, така че казваме „Достатъчно” на Ердоган. Моля Ви, напуснете поста си. Вие направихте ненормални неща за нашата страна и народ. Достатъчно, написа потребител в социална мрежа.Няма спокойно да се оттеглите. Първо ще трябва да дадете отчет за стореното. Достатъчно!, написа друг потребител.                     Съперниците на Ердоган на предстоящите на 24 юни президентски избори също се включиха в кампанията в социалните мрежи, информира Ройтерс.                      Времето изтече. Достатъчно, написа кандидатът за президент на основната опозиционна Народнорепубликанска партия (НРП) Мухаррем Индже.Към кампанията се присъедини и прокюрдската Демократична партия на народите (ДПН).Социалните медии се превърнаха в основна платформа за опозицията в Турция, където традиционните медии са пълни с информации за Ердоган и неговите министри. Речите на Ердоган обикновено се излъчват по всички основни телевизионни канали, докато речите на лидерите на опозиционните партии почти не са отразявани, посочва Ройтерс. ", "date": "2018.05.09", "title": "Над половин милион турци казаха „Достатъчно” на Ердоган в социалните мрежи"}
{"url": "http://www.cross.bg/roiiters-tadzhikistan-magnityd-1574375.html", "text": "/КРОСС/ Земетресение с магнитуд 6,2 разтърси днес Таджикистан, предаде Ройтерс, като се позова на Геоложкия институт на САЩ.Силният трус е станал на дълбочина от 96 километра. Епицентърът е в южен планински район близо до границата с Афганистан. За момента няма данни за пострадали хора и нанесени материални щети.                         Земетресението е разлюляло сгради в афганистанската столица Кабул.Трусът е бил усетен и в Пакистан, включително в столицата Исламабад, казаха очевидци, цитирани от Ройтерс.", "date": "2018.05.09", "title": "Земетресение с магнитуд 6,2 разтърси Таджикистан"}
{"url": "http://www.cross.bg/chasa-sofiya-provede-1574331.html", "text": "/КРОСС/ София. От 9.30 часа пред сградата на Президентската институция на тържествена церемония ще бъде издигнато знамето на Европейския съюз. Церемонията ще се състои в присъствието на президента Румен Радев, председателя на Народното събрание Цвета Караянчева, парламентаристи и представители на изпълнителната власт.*** София. В 11.00 часа държавният глава Румен Раден ще посети Националното читалище на слепите „Луи Брайл 1928\", където ще участва в отбелязването на 90-ата годишнина от неговото създаване.*** София. От 9.00 часа ще се проведе заседание на Народното събрание.*** София. От 10.00 часа Министерският съвет ще проведе заседание.*** София. От 9.00 часа в Конгресен център „Глобус\", зала „Европа\", пл. „Македония\" 1, ще се състои международна конференция „Гласът за интеграция на Западните Балкани\". В откриването на конференцията ще участва вицепремиерът и министър на външните работи Екатерина Захариева и президентите на КНСБ и КТ „Подкрепа\".*** София. От 11.30 часа в Аулата на Софийския университет \"Св. Климент Охридски\" ще се проведе публичен дебат с комисаря по цифрова икономика и цифрово общество Мария Габриел, с министъра за Българското председателство на Съвета на ЕС Лиляна Павлова и с депутата от Европейския парламент Искра Михайлова. Основната тема на гражданския диалог ще бъдат младите хора и тяхното бъдеще в дигитална Европа, но ще бъдат дискутирани и всякакви други въпроси свързани с настоящето и бъдещето на ЕС.*** Костинброд/ с. Драговица. От 19.00 часа заместник министър-председателят, министър на отбраната и лидер на ВМРО - Българско национално движение Красимир Каракачанов тържествено ще открие мемориалния комплекс в с. Драговищица, общ. Костинброд.*** София. От 9.00 часа на Паметника на незнайния воин (до базиликата Света София, ул. „Париж\" 2) ще се състои военен ритуал по издигане на националния флаг и на флага на Европа и поднасяне на венци и цветя. От 9.15 часа започва шествието на участниците в „Безсмъртен полк - България\", което ще пристигне в 9.50 пред Паметника на Съветската армия. От 10.00 часа започва програмата пред Паметника на Съветската армия - поднасяне на венци и цветя и концерт.*** София. От 9.00 часа лидерът на БСП Калоян Паргов ще положи цветя на паметника на Незнайния войн, а веднага след това ще се включи в шествието на Безсмъртния полк до паметника на Съветската армия. В 10.00 часа лидерът на БСП - София, народни представители и общински съветници от БСП ще участват в официалното отбелязване на Девети май пред паметника на Съветската армия. В 11.00 часа Калоян Паргов ще присъства на поклонението пред паметта на българските воини, загинали в заключителната фаза на Втората световна война пред паметната плоча, на централния вход на парка \"Заимов\" срещу улица \"Васил Априлов\".*** София. В Sofia Event Center ще се проведе „Форум на комуникационната индустрия\" под надслов: „Глобални посоки - локален фокус\", който ще направи обзор на рекламния пазар през 2017 година и анализ на случващото се в сектора на комуникациите.*** София. От 9.30 часа 16 състав на Специализирания наказателен съд ще гледа делото срещу Георги И., Геомил Н., Георги А. и Аксел Е., обвинени в образуване и ръководене на организирана престъпна група.*** София. От 9.30 часа 11 състав на Софийския градски съд ще заседава по делото срещу Христо П., бивш управител на „Фонд научни изследвания\", (умишлена безстопанственост).*** София. От 9.30 часа 8 състав на Софийския градски съд ще заседава по делото срещу Николай Н., (чл. 282, ал. 3 НК).*** София. От 9.30 часа 15 състав на Софийския градски съд ще заседава по делото срещу Роман Л. (обвинен, че е организирал нападението над Алексей Петров, чл.116 НК).*** София. От 10.00 часа 3 състав на Специализирания наказателен съд ще гледа делото срещу Ралица Л., Росен Ч., Пламен К., Дияна П., обвинени в образуване и ръководене на организирана престъпна група.*** София. От 10.00 часа 4 състав на Специализирания наказателен съд ще гледа делото срещу Мила Г., Ангел А., Антони Я. и др., обвинени в образуване и ръководене на организирана престъпна група.*** София. От 10.00 часа 8 състав на Специализирания наказателен съд ще гледа делото срещу Цветан В., Александър П., Илиан З. и др., обвинени в образуване и ръководене на организирана престъпна група.*** София. От 10.00 часа пред паметника на Съветската Армия в Княжеската градина и от 10.45 часа пред паметника-костница на съветските воини в квартал „Лозенец\" ще се състоят тържествени церемонии по полагане на венци и цветя във връзка с Деня на Победата.*** София. От 10.00 часа в сградата на КЕВР ще се проведе открито заседание за обсъждане на доклад по заявление на „Акспо България\" ЕАД за изменение/допълнение на лицензия № Л-236-15 от 23.07.2007 г.*** София. От 10.00 часа в сградата на КЕВР ще се проведе открито заседание за обсъждане на доклад по заявление на „АВВ Електрифициране\" ООД за продължаване срока на лицензия № Л-280-15 от 15.09.2008 г. за дейността „търговия с електрическа енергия\".*** София. От 10.30 часа в Пресклуб \"България\" ще се проведе пресконференцията за Национална Универсиада 2018.*** София. От 11.00 часа 17 състав на Специализирания наказателен съд ще гледа делото срещу Людмила С., чл. 65 НПК - молба за изменение на мярка за неотклонение.*** София. От 11.00 часа в сградата на Националния учебен комплекс по култура - Горна Баня, ул. „Вечерница\" 21, ще се състои Официално откриване на 28 Арт инсталации, посветени на 28 страни-членки на Европейския съюз по Проект „Бъди Зелен=Бъди модерен=Бъди Европа\".*** София. От 11.30 часа на бул. „Витоша\" (пешеходна зона до кръстовището с ул. „Солунска\") ще се състои концерт на джаз формация „София\".*** София. От 12.00 часа в Метростанция „Сердика 2\" (междинно ниво) ще се състои концерт на „Дикси Бойс Бенд\".*** София. От 13.30 часа в заседателната зала в сградата на Висшия съдебен ще се проведе заседание на Прокурорската колегия на ВСС.*** София. От 13.30 часа 1 състав на Специализирания наказателен съд ще гледа делото срещу Асен А., обвинен в образуване и ръководене на организирана престъпна група.*** София. От 13.30 часа 17 състав на Специализирания наказателен съд ще гледа делото срещу Блага Б. и Иво Д., обвинени в образуване и ръководене на организирана престъпна група.*** София. От 14.00 часа 5 състав на Специализирания наказателен съд ще гледа делото срещу Петър Ст., Боян Т., Бисер И. и Бранимир Ст., обвинени в ръководене на организирана престъпна група.*** София. От 14.00 часа 13 състав на Специализирания наказателен съд ще гледа делото срещу Веселин Д. и Иво М., обвинени в изнудване.*** София. От 14.00 часа 7 състав на Специализирания наказателен съд ще гледа делото срещу Генчо Г., Надежда К. и Илия И., обвинени в изнудване.*** София. От 14.00 часа в Capital Fort на бул. „Цариградско шосе\" 90 ще се проведе дискусия на тема кои са факторите за изграждането на устойчив паричен съюз в ЕС и налага ли се предефиниране на критериите за присъединяване към Еврозоната.*** София. От 14.00 часа на Голямата поляна в Южния парк младежи от столични училища ще се включат в забавна игра, в която трябва да демонстрират смелост и бързина, да покажат, че познават държавите в Европа и правата си като европейски граждани, както и че могат да подходят творчески дори към строгите теми от историята на Стария континент.*** София. От 14.00 часа пред Народен театър „Иван Вазов\" ще бъде представен спектакъл на театър „Сириус\" „Изгаси крушката, посади дърво\". От 15.00 чада ще се състои концерта на Христо Паскалев - Паскал „Шлагерите на Европа\".*** София. От 15.00 часа 6 състав на Специализирания наказателен съд ще гледа делото срещу Тодор С., Владимир Р., Илия Е. и др., обвинени в образуване и ръководене на организирана престъпна група.*** София. От 15.00 часа 14 състав на Специализирания наказателен съд ще гледа делото срещу Христо Вл., чл. 65 НПК - молба за изменение на мярка за неотклонение.*** София. От 16.00 часа на Метростанция „Летище София\" ще се състои концерт на Камерен ансамбъл „Арс музика\" „Европейски музикални евъргрийни\".*** София. От 17.00 часа пред Регионален исторически музей - София на площад „Бански\" №1 ще се проведе концерт на Софийския духов оркестър. В същия час в градината пред храм „Света София\" концерт, озаглавен „Европейска музикална разходка\" ще изпълни „София брас\". От 18.00 часа ще се проведе концерт на Камерен ансамбъл „Арс музика\" „Европейски музикални евъргрийни\".*** София. От 18.00 часа в Литературен клуб „Перото\" в НДК ще се състои връчването на Националната литературна награда за български роман на годината на Националния дарителски фонд „13 века България\".*** София. От 18.00 часа в учебната кинозала на НАТФИЗ „Кръстьо Сарафов\" ще бъде изнесена лекцията „Портретът: Човешкото преживяване\" на прочутия френски фотограф Пиер Гонор.*** София. От 18.00 часа в Арткъща \"Куклите\", ул. „Цар Самуил\" 34, по повод Нощ на литературата 2018 ще се състои четене на Унгарското \"Семейство Мейзга\" (изд. лист, 2017) в изпълнение на актьорите Екатерина Георгиева и Стефан Додуров.*** София. От 18.00 часа по повод 65-годишнината на проф. Станислав Памукчиев галерия Арте ще представи изложба, провокирана от няколко акварела на художника още от студентските му години.*** София. От 18.30 часа в парк „Заимов\" ще се проведе концерт-спектакъл „Цветовете на Европа\".*** София. От 18.30 часа в Ларгото ще се състои концерт „Музиката на Европа\".*** София. От 18.30 часа в Мраморно фоайе, I етаж на Столична библиотека, ще се състои тържествен концерт с изпълнения на Камерен ансамбъл „Елате синове на изкуството\" при Българската асоциация по музикотерапия с диригент Йосиф Герджиков.*** София. От 21.30 часа върху фасадата на Министерския съвет в София Денят на Европа 2018 ще бъде отбелязан с най-голямото досега 3D мапинг шоу в България.*** Асеновград. От 10.00 часа в двора на Военно формирование 24490 в Асеновград ще бъдат поднесени цветя пред паметника на загиналите в Отечествената война. В 17.00 часа пред читалище „Родолюбие\" ученици от ПГ „Цар Иван Асен II\" ще организират своебразен Ден на таланта. В 17.30 часа в Градската библиотека ще започне празничната програма на Национално движение „Русофили\" и Община Асеновград. В 18.30 часа на пл. „Акад. Николай Хайтов\" ще се състои концерт- спектакъл „За мирна Европа\" на денс формация „Косара\", танцов състав „Станимаклийче\" при Центъра за подкрепа и личностно развитие „Васил Левски\" и балетно студио „Терпсихора\" при читалище „Родолюбие\".***Благоевград. От 11:00 часа пред паметната плоча на загиналите за обединението и независимостта на България ще се проведе ритуал по полагане на цветя в памет на загиналите във войната.*** Благоевград. От 12.00 часа пред сградата на Община Благоевград кметът д-р Атанас Камбитов ще постави начало на дейностите по обновяване и модернизиране на сградата на общинска администрация Благоевград в изпълнение на проект „Въвеждане на мерки за енергийна ефективност в общински административни сгради\".*** Благоевград. От 18.30 часа в зала „22 септември\" кметът на Благоевград д-р Атанас Камбитов организира дискусия, на която ще бъдат обсъдени възможните варианти за запазване на археологическите находки на място край село Покровник и строителството на автомагистрала „Струма\".*** Благоевград. От 18.30 часа в зала „Яворов\" Българският поп певец Веселин Маринов ще представи 28-ия си албум пред жители и гости на Благоевград.*** Бургас. От 9.30 часа в Заседателната зала на Община Бургас ще се проведе пресконференция по повод предстоящото издание на голямото автомобилно състезание „Писта Бургас\".*** Бургас. От 10.30 часа доброволци от инициативата „Бургас харесва младите\", с участието на ученици АЕГ „Гео Милев\" и фанфарен оркестър към Търговската гимназия, ще преминат от Пантеона до Експозиционен център „Флора\" в шествие-парад на знамената. От 11:00 ч. ще започне младежки форум „Предимството да бъдеш информиран\".*** Бургас. От 18.00 часа в четири \"четящи гнезда\": BarBossa, Кафе-книжарница \"Екслибрис\" (експо център \"Флора\"), Craft shop Papa Beer и книжарница \"Хеликон\" Бургас за поредна година ще се включи в общоевропейската Нощ на литературата.*** Бургас. От 18.30 часа в Младежки Културен Център ще се проведе Уъркшоп ДЖЕМБЕ със Sammy Koyate (Гвинея). От 19.30 часа ще се проведе Уъркшоп АФРИКАНСКИ ТАНЦ с Yama Ndione и Fatou Diallo от Танцова компания DAMBALLAH (Сенегал), част от Дни на Африка в България - Бургас.***Варна. От 11.00 часа на Паметник на Осми Приморски полк ще се състои поклонение, полагане на венци с военен ритуал по случай 73 години от победата над хитлерофашизма.***Варна. От 11.45 часа от Паметника на Осми Приморски полк ще се състои шествие до Община Варна, където в 12.00 часа предстои тържествено издигане на флага на Европейския съюз по случай Деня на Европа.***Варна. От 12.00 часа на Централните гробища във Варна ще се състои церемония по възлагане на венци на Паметника на Съветския войн.*** Варна. От 14.00 до 16.00 часа в офиса на ГЕРБ на ул. „Георги Бенковски\" №1 общинският съветник Иво Иванов организира приемна за граждани.*** Варна. От 17.00 часа в Регионална библиотека „Пенчо Славейков\" варненци и гостите на града ще слушат на живо откъси от романа „Фини прахови частици\", представени на живо от автора - Ангел Игов, специален гост на Нощта на литературата във Варна.*** Велико Търново. От 10.30 часа пред сградата на Община Велико Търново ще се проведе Отбелязване на Деня на Европа - 9 май.*** Велико Търново. От 11.00 часа в парк „Марно поле\" ще се проведе Европейски детски празник.*** Велико Търново. От 11.00 часа в пресклуб на БТА-Велико Търново ще се проведе пресконференция на проф. Николай Овчаров и проф. Пламен Павлов на тема \"Мисия България\" в действие.*** Велико Търново. От 12.00 часа Младежкото обединение на БСП - Велико Търново ще проведе флашмоб на пешеходната пътека пред Общината.*** Велико Търново. От 15.00 часа в парк „Марно поле\" ще се проведе Концерт и среща с граждани, организирани от Клуб „Заедно\".*** Велико Търново. От 18.00 часа в ИЗ „Рафаел Михайлов\" ще се проведе откриване на Изложба „Неразкрити легенди за маите\".*** Велико Търново. От 19.00 часа в Клуб 7 ще бъде представена „Секс, наркотици и рокендрол\" - постановка с участието на Милен Димитров, Петър Георгиев, Йордан Борисов и Димитър Хараламбиев.*** Велико Търново. От 19.00 часа в Голяма зала на МТД „Константин Кисилов\" ще се проведе Концерт по случай 9 май - Ден на Европа - вход свободен.*** Велико Търново. От 21.00 часа на пл. „Цар Асен I\" ще бъде излъчен Аудиовизуален спектакъл „Царевград Търнов - звук и светлина\" - безплатна прожекция за Деня на Европа.*** Велико Търново. От 18.00 до 22.00 часа ще се проведе Европейската инициатива „Нощ на литературата\". Във Велико Търново четенията ще бъдат в клуб „Мелон\" на ул. „Независимост\", Клуб „7\" на ул. „Княз Дондуков-Корсаков\" (зад бившето кино „Полтава\" и на откритата сцена „Арт лято\" до ХГ „Борис Денев\" (парк „Асеневци\"). Литературни откъси ще четат актьорите от МДТ „Константин Кисимов\" Милен Иванов, Стефка Златкова и Детелин Кандев.*** Видин. От 10.00 часа в заседателната зала на Общински съвет-Видин (гр. Видин, пл. „Бдинци\" 2) екипът на ОИЦ - Видин, съвместно с „Фонд мениджър на финансови инструменти в България\" ЕАД, ще проведе информационна среща, насочена към стартиращи предприемачи от уязвими групи, компании със социална насоченост и предприятия в начален етап на развитието си. Кметът на Община Видин Огнян Ценков ще поднесе приветствие към участниците в информационна среща.*** Видин. От 11.00 часа заместник-кметовете на Община Видин инж. Цветан Асенов и Венци Пасков ще се включат в поклонението на Руското военно гробище по повод Деня на победата над хитлерофашизма и Деня на Европа, което се организира от Руски клуб \"Видин-2002\", със съдействието на Общината.*** Горна Оряховица./с. Поликраище. От 11.00 часа в НЧ „Развитие\" ще бъде открита Изложба „Ден на Европа\" - традиции и обичаи на европейските народи.*** Горна Оряховица./с. Драганово. В НЧ „Съединение - 1888\" продължава VII-ми Национален преглед на селските любителски читалищни театри (от 8 до 13 май).*** Добрич. От 9.30 и 10.30 часа ДГ 10 и ДГ 8 ще бъдат представени куклени спектакли „Пинокио\" на Държавен куклен театър „Дора Габе.*** Добрич. От 10.00 часа на Паметника на загиналите добруджанци в заключителния етап на Втората световна война ще се проведе Общоградско поклонение и полагане на венци и цветя по повод Деня на победата и Деня на Европа. От 11.00 часа пред Паметника на Съветската армия ще се състои полагане на венци и цветя.*** Добрич. От 10.00 часа в Огледална зала „Нели Божкова\" ще се състои връчване на немски езикови дипломи.*** Добрич. От 10.30 часа в Народно читалище „Йордан Йовков - 1870 г.\", Детски отдел на библиотеката, ще се състои презентация с четене на стихотворения от поетесата Елисавета Багряна.*** Добрич. От 17.00 часа в Регионална библиотека „Дора Габе\", фоайе, ще се проведе лекция на Варта Корисян - Меонлина за Равноапостолна Света Олга.*** Добрич. От 18.00 часа в Регионална библиотека „Дора Габе\", Дом-паметник „Йордан Йовков\" и Книжарница „Хеликон\" ще се проведе Европейска инициатива Нощ на литературата - Добрич 2018 - четене на съвременна европейска преводна литература.*** Добрич. От 19.00 часа в Огледална зала „Нели Божкова\" ще се проведе Седмица на камерната музика с международно участие „Константин Илиев\" - Добрич 2018.***Дупница.От 14.00 часа в Спортна зала ще се проведе училищен форум „Училищен форум и панорама на професионалното образование\".*** Кюстендил. От 11.00 часа пред сградата на читалище „Братство\" ще бъде отбелязан Деня на Европа.***Кюстендил.От 11.00 часа в читалище „Братство\" ще бъде представен проект за насърчаване на заетостта сред младежите в региона.***Кюстендил.От 11.00 часа от площад „Велбъжд\" ще започне шествие посветено на Деня на победата.***Кюстендил.От 11.00 часа в градинката пред Община Кюстендил Областен информационен център организира открита приемна „Европа в моя регион\" .***Кюстендил.От 17.30 часа пред Общински драматичен театър ще се проведе Детски празник на таланта „Да докоснеш дъгата\".*** Пазарджик. От 9.30 часа Окръжният съд в Пазарджик ще заседава по делото срещу 14 обвиняеми за разпространение идеите на ИДИЛ.*** Перник. От 11.00 часа пред блок №100 заместник-министърът на регионалното развитие и благоустройството и ръководител на Управляващия орган на ОПРР Деница Николова ще открие официално завършения проект за благоустрояване на кв. „Тева\".*** Перник. От 18.00 часа в Регионална библиотека \"Светослав Минков\" - голяма читалня и НЧ \"Съзнание - 1922 г.\" - галерия \"Марин Гогев\", кв. \"Изток\" ще се състои Нощ на литературата.*** Пещера. От 10.00 часа ще бъде даден официален старт на цялостната реконструкция на ул. \"Хан Пресиян\" в Пещера.*** Плевен. От 11.00 часа в Пресклуб на БТА - Плевен ще се състои пресконференция на училище \"Христо Ботев\" в Плевен по повод инициативата \"Мост към поколенията\".*** Пловдив. Омбудсманът Мая Манолова ще посети Пловдив във връзка с казуса на работниците от шивашка фирма в града, които не са получавали заплати от март. Пред Териториалното поделение на Националния осигурителен институт в града (ул. Любен Каравелов\" №7) омбудсманът ще срещне шивачките с представители на държавните институции - директорът на ТП на НОИ - гр. Пловдив Розалия Джинева, директорът на ТД на НАП Венелин Найденов и директорът на „Инспекция по труда - Пловдив\" Атанас Чернаев, с които ще обсъдят как в най-кратки срокове да бъдат изплатени заплатите от Фонда за гарантирани вземания на работници при фалит на предприятия.***Пловдив.От 9.00 часа на лекоатлетически стадион \"Пловдив\" ще се проведе Областно състезание по пожароприложен спорт.***Пловдив.От 10.00 часа в парк \"Лаута\" (до барбекютата) на пресконференция по повод предстоящото издание на \"Народен събор\".*** Пловдив. От 10.30 часа в малката конферентна зала на ДК „Борис Христов\" Философско-историческият факултет на Пловдивския университет \"Паисий Хилендарски\" организира Кръгла маса на тема „Висшето образование пред предизвикателствата на гражданските професии на бъдещето\".*** Пловдив. От 10.30 часа в ректората на Пловдивския университет „Паисий Хилендарски\", 13-а аудитория, евродепутатът Ангел Джамбазки ще изнесе лекция пред студенти. Темата на разговора е „Европейският съюз през призмата на национализма и двойните стандартни\".*** Пловдив. От 11.00 часа във Висше училище по агробизнес и развитие на регионите - Пловдив, бул. „Дунав\" 78, Н. Пр. посланик Шин Бунам ще направи презентация на междукорейските отношения и икономиката на Южна Корея и ще отговори на въпроси по темата.*** Пловдив. От 13.00 часа Посланикът на Русия в България ще вземе участие в празничното мероприятие при паметника „Альоша\" по повод Деня на победата.*** Пловдив. От 17.30 часа в Тракийския културен дом (бивше кино „Тракия\") на ул. \"Димитър Талев\" 49 в град Пловдив акад. проф. Григор Велев, председател на Българска академия на науките и изкуствата, ще представи първите 5 тома от 10-томния си труд посветен на Историята на българите от Македония.*** Пловдив. От 18.00 часа в Галерия „Пловдив\", ул. „Авксентий Велешки\" 20, ще бъде открита международната изложба „Изкуството на Джън-Шан-Жен\".*** Пловдив. От 18.00 часа с четения в Балабанова къща, Народна библиотека „Иван Вазов\", Клуб „Петното на Роршах\", Дом на културата „Борис Христов\", Народно читалище „П. Р. Славейков - 1908\", Народно читалище „Възраждане\", Народно читалище „Алеко Константинов-1954\", Народно читалище „Шалом Алейхем - 1945\", НЧ „Христо Г.Данов\" - 1904 и Книжарница „При Разказвача на приказки\" Пловдив ще се включи в проявата „Нощ на литературата\".***Пловдив.От 18.00 часа в новото пространство за култура в Пловдив - СКЛАД (ул. „Екзарх Йосиф\" №16), ще се състои първата среща по проекта ADATA AiR с 5-ма от международните артисти, които гостуват тази пролет!*** Пловдив. От 18.30 часа на стълбите на Каменица по повод Деня на Европа - 9 май ще се проведе празничен концерт.*** Пловдив/с. Труд. От 16.00 часа, в библиотеката при Народно читалище „Светлина 1929 г.\" - с. Труд ще бъде открита гостуващата изложба на Националния литературен музей „В търсене на хармонията\" - разказ за жизнения и творчески път на писателя и учен Димитър Димов.*** Русе. От 17.00 часа от Парка на младежта ще се започне спектакъл-шествие \"Колоритна. Единствена. Българска Европа на децата\", посветен на Деня на Европа - 9 май и председателството на България на Съвета на Европа.*** Русе. От 18.00 часа на вазата в парка, на паметника на Баба Тонка, в беседката пред Регионална библиотека, в Дом Канети на ул. „Славянска\" 12, на рибарската платформа на запад от Морска администрация ще се проведе Нощ на литературата.*** Сандански. От 10.30 часа в Интерхотел Сандански, Син салон, ще се проведе Начална пресконференция на проект \"SOS за застрашени традиционни сортове лози\".*** Силистра. От 11.00 часа ще бъде открита и осветена Мемориална стена на славата с изписани 563 войници и офицери.***Смолян.От 11.00 часа ще се проведе Честване на 73 години от края на Втората световна война и отбелязване на Ден на Европа с почетен караул и поднасяне на венци-Паметник на загиналите във войните - кв. \"Райково\".*** Смолян.От 11. 00 часа Езикова Гимназия „Иван Вазов\" организира Фестивал на чуждите езици в РДТ „Николай Хайтов\" - Зала №1.*** Смолян.От 18.00 часа в НЧ „Кирил Маджаров-1866\" - Смолян, зала „Юбилейна 150\" ще се проведе Литературна вечер с творчеството на Евтим Евтимов.*** Стара Загора. От 10.00 часа в парк „5 октомври\" с изпълнение на „Ода на радостта\" от градския духов оркестър ще започнат честванията по повод Деня на Европа. Ритуал по поднасяне на венци и цветя, посветен на Деня на победата и 73 години от края на Втората световна война ще се проведе от 11.00 часа пред Паметната плоча на СВВБ пред Военен клуб, ул. „Августа Траяна\" №23. От 12.00 часа в Регионална библиотека „Захарий Княжески\" ще се проведе среща свързана с паневропейската инициатива „Отново в училище\". Изложба и викторина „Европейски столици\" ще се проведе от 13.30 часа в сградата на Културно-информационен център „Етносвят България\" на ул. „Капитан Петко Войвода\" №54. Флашмоб ще се проведе на паркинга на парк „Артилерийски\" в 18.30 часа, а хорото ще се извие в 19.00 часа.*** Стара Загора. В хотелски комплекс „Сити\", в Стара Загора, ще се проведе тридневен Професионален форум на тема: „Превенцията като процес на етичност, осъществимост, достоверност и ефективност\", подготвен от Общинския съвет по наркотични вещества Стара Загора и Превантивно-информационния център по зависимости.*** Стара Загора. От 11.00 часа в Пресклуб на БТА - Стара Загора ще се състои пресконференция на Държавна опера - Стара Загора.*** Стара Загора. От 18.00 часа в Кафе „Нашето място\", бул. „Ген. Столетов\" № 107; Къщата на арх. Христо Димов, ул. „Сава Силов\" № 37; Къща музей „Гео Милев\", ул. „Гео Милев\" № 37; Колобри на бирата/Beer Kolobars, бул. „Митрополит Методий Кусев\" № 1; Книжарница „Приятели\", бул. „Цар Симеон Велики\" № 118; Кафе-ресторант „Бирхалето\", бул. „Митрополит Методий Кусев\" № 28; Книжарница „Хеликон\", бул. „Цар Симеон Велики\" № 100; Кафе „Августа\" (РИМ), бул. „Руски\" № 42 и Регионална библиотека „Захарий Княжески\", бул. „Руски\" № 44 ще се провежда Нощ на литературата 2018 г. в Стара Загора.*** Ямбол. От 9.45 часа с тържествено честване пред паметника на Георги Дражев и на загиналите през войните ямболци ще бъдат отбелязани Денят на победата и Денят на Европа. В 10.00 часа започва тържественият ритуал, посветен на Деня на победата и Деня на Европа, със слово на кмета на Ямбол Георги Славов и отдаване на почит на загиналите във войните с поднасяне на венци и цветя пред паметника. ", "date": "2018.05.09", "title": "Предстоящи събития в страната за 9 май"}
{"url": "http://www.cross.bg/iran-mezhdynarodnoto-reshenieto-1574334.html", "text": "/КРОСС/ Русия е дълбоко разочарована от решението на президента Доналд Тръмп да изтегли САЩ от иранското ядрено споразумение, заяви руското външно министерство, според което това решение е грубо погазване на международното право, предаде Франс прес.\"Дълбоко сме разочаровани от решението на американския президент за едностранно оттегляне от споразумението и възстановяване на американските санкции срещу Иран. Изключително сме обезпокоени, че САЩ за пореден път действат против становището на повечето държави и грубо погазват нормите на международното право\", се казва в изявлението.Според Москва това решение на Тръмп \"е поредното доказателство, че Вашингтон е неспособен да води преговори, а американските критики към законната ядрена дейност на Иран служат само за уреждане на политически сметки\" с Техеран.\"Няма и не може да има никаква причина да се подкопае споразумението, което е доказало ефикасността си. Иран стриктно спазва задълженията си и това редовно се потвърждава от Международната агенция за атомна енергия, а САЩ уронват международното доверие в тази организация\", заявява руското дипломатическо ведомство, цитирано от Ройтерс.Министерството добавя, че Русия има готовност за по-нататъшно взаимодействие с другите страни по иранското ядрено споразумение (Китай, Франция, Великобритания и Германия) и че ще продължи активно да развива двустранното сътрудничество и политическия диалог с Иран, отбелязва ТАСС.", "date": "2018.05.09", "title": "Русия: Разочаровани сме от решението на САЩ да напуснат иранската ядрена сделка"}
{"url": "http://www.cross.bg/godina-tempove-rastezh-1574333.html", "text": "/КРОСС/ \"На фона на падащите лихви през миналата година банките масово са вдигнали таксите\", пише вестник .  Това е станало ясно от публикуван списък от БНБ на средния размер на таксите по разплащателните сметки. Изданието допълва, че нетният доход от тези приходи през миналата година е стигнал рекордните почти 1 млрд. лв. Поевтиняване има само при две-три платежни операции. Така например през 2017 г. банките са намалили таксата за откриване на разплащателна сметка, но пък са вдигнали тази за обслужването й, посочва вестник \"Сега\".", "date": "2018.05.09", "title": "Преглед на печата"}
{"url": "http://www.cross.bg/voiina-svetovna-vtorata-1574329.html", "text": "/КРОСС/ На тази дата – 9 май 1945 година, се слага края на най-голямата трагедия в историята на нашата планета и човечеството – Втората световна война.Човечеството с облекчение си отдъхва от ужасите на кървавата шестгодишна месомелачка, задвижена от нацистите и техните фашистки съюзници. С облекчение си отдъхва от агресията, от терора, от зловещия призрак на бесилките и крематориумите на Освиенцим, Дахау, Бухенвалд и Матхаузен.Заслугата за победата е на световната демокрация, на антифашизма и антихитлеризма. Над всички обаче се извисява руския народ с неговите въоръжени сили, който като един се вдига, за да защити Русия, своето велико Отечество.Подготовката и разпалването на Втората световна война от най-реакционните и агресивни кръгове на хитлерофашизма е най-тежкото престъпление срещу човечеството, защото са най-опустошителни. Последователно в орбитата на войната са въвлечени 61 държави с повече от 1,7 милиарда население, съставляващо 80 процента от хората на земята. Военните действия се водят в Европа, Азия, Африка и акваторията на Световния океан. Всичко това е резултат от кроежите на хитлеровата върхушка „за нов световен ред…“ и „…за жизнено пространство и място под слънцето за Германия…“.На Девети май 1945 година е поставен край на човешкото унищожение, започнало на 1 септември 1939 година.Военните действия достигат своята кулминация при Сталинград и се превръщат в началото към прелома на Втората световна война. Благодарение на тази грандиозна победа става възможно да бъдат разгромени италианските войски на Ромeл и Северна Африка и отхвърлени в Средиземно море от англоамериканските сили.След Сталинград, през лятото на 1943 година, последва битката при Курск, с която завършва окончателно поврата във войната. По ирония на съдбата, Втората световна война завършва там, където е подготвяна, там, където са създадени плановете за чудовищното унищожение на народите и завладяването на света.С право 9 май е избран и приет за Ден на Победата. Победа, която струва на човечеството милиони, неизброими жертви и неизмерими страдания.Нашата страна, независимо от тогавашните си държавно управление и непоследователно участие във войната, също дава своя скромен принос за тази Победа.Девети май е приет и за Ден на Европа. Живеем в ново време. Демокрацията завоюва закономерните си позиции и шества на целия континент. България се приобщава към европейските структури. По тази причина празникът на Победата и Денят на Европа, по право са и на България. На този ден сме длъжни да отдадем почит към паметта на всички загинали по фронтовете на Втората световна война и жертвите на хитлерофашизма. Длъжни сме да ги славим и да дадем обет, че ще се борим за демокрация и срещу всеки опит за разпалване на нова война.", "date": "2018.05.09", "title": "Девети май – Ден на Победата"}
{"url": "http://www.cross.bg/nachalnik-bivsh-biznesmen-1574332.html", "text": "/КРОСС/ Мария Дивизиева, началник на евроофиса на лидера на ПЕС Сергей СтанишевЙордан Младенов, депутат от БСП в 44-ото НСКонстантин Гребенаров, бивш областен управител на БургасМихаил Делев, журналист, главен секретар на Българската асоциация на спортните журналистиПетър Мичев - Педро, художникПламен Юруков, бизнесмен и политикРумен Биков, бизнесмен, бивш министър на промишленосттаПроф. д-р Стоимен Иванов, началник на клиника \"Майчин риск\" - УАГБ \"Майчин дом\"Божана Апостолова, поетеса, собственик на ИК \"Жанет 45\"Иван Антикаджиев, стоматолог, член на лигата \"Лекарите, на които вярваме\" ", "date": "2018.05.09", "title": "Родени на 9 май"}
{"url": "http://www.cross.bg/ezekiya-isaiya-gospod-1574327.html", "text": "/КРОСС/ Св. прор. Исаия. Св. мчк Христофор. Пренасяне мощите на св. Николай Мирликийски чудотворец. Събор на св. Новоселски мъченици. Света Софєя Премъдрост БожияГодините на пророческото служение на свети Исаия било тежко време от живота на еврейския народ: в дните на този велик пророк Израилското царство приключило своето съществуване, а Иудейското доживявало последните години преди вавилонския плен. Тази печална участ ­ подчиняването на \"из-брания народ\" под тежката ръка на езическите царе била за него наказание от Господа за това, че той оставил послушанието към Бога, и все повече и повече затъвал в беззаконието и идолопоклонството. Особено голямо било отстъплението от Божия завет в Израилското царство, заради което го постигнало скорошно наказание, \"в Иудейското царство от време на време проблясвала надежда за по-добро бъдеще\", и ако огънят на светата ревност по Бога още не бил угаснал напълно в Иудея, и Господ все още забавял изправящото наказание, то Иудейското царство дължи това преди всичко на пророческата дейност на свети Исаия.Свети пророк Исаия, произхождащ от Вениаминовото коляно, се родил около 760 година преди Рождество Христово; тойбил син на Амос, за когото в книгите на свещеното Писание не се съобщава нищо и когото Иудейското предание отъждествява с Амос, брат на цар Амасия. Място на постоянно жителство на Исаия бил Иерусалим, столицата на Иудейското царство. Годините на съзнателното детство и юношество на пророка съвпадат със славното управление на мъдрия и добър цар Озия; това царуване без съмнение имало благотворно влияние върху душата на бъдещия пророк. Не е известно нищо за дните на ранната младост на Исаия, но явяването на славата Господня пред него и избирането му от Господа за великото служение дават без-спорно свидетелство за благочестието на пророка и в това време от живота му; за това говорят и неговите пророчески думи, от които се вижда прекрасното му познаване на свещените книги на неговия народ; очевидно, от ранна възраст свети Исаия се поучавал в Божия закон. Като благочестив човек, той си взел и богобоязлива жена, от която имал двама сина; за жена му се знае, че тя също е била пророчица. Към пророческо служение свети Исаия бил призован в годината на смъртта на цар Озия чрез особено видение. Веднъж той присъствал в храма на Богослужението; пред очите му се намирали дворът на свещениците и светилището. Взирайки се молитвено в светилището, свети Исаия изведнъж видял, че храмът започнал да се разтваря; пред духовните му очи се открила вътрешността на светилището, след това изчезнала завесата, скриваща тайнствената светая-светих, където на изумения и потресен пророк се явило тържественото видение на Владиката на небето и земята, \"седящ на престол висок и издигнат\" ­ стоящ като че между небето и земята; полите на царствените Божии ризи изпълваха храма. Около Господа \"стояха серафими; всеки от тях имаше по шест крила: с две закриваше лицето си, с две закриваше нозете си и с две летеше. И викаха един към други и думаха: свет, свет, свет е Господ Саваот! цяла земя е пълна с Неговата слава!\" От гръмогласното славословие на серафимите \"горнището на вратите се разклати, и храмът се напълни с дим\". Свети Исаия се ужасил и изплашен възкликнал: \"Горко ми! Загинах! Защото съм човек с нечисти уста, и живея сред народ също с нечисти уста, и очите ми видяха Царя, Господа Саваота\". Тогава до смутения пророк прелетял един от серафимите, държащ в ръката си разпален въглен, взет с клещи от жертвеника, тоест, както обяснява свети Василий Велики, ­ от \"небесния олтар\". Той се докоснал до устата на пророка с думите: \"Ето, това се докосна до устата ти и твоето беззаконие се отне от тебе, грехът ти се очисти.\" Веднага след това пророкът чул тайнствения глас на Иехова, питащ: \"Кого да проводя? и кой ще отиде заради Нас\"? Изпълнен със свещена увереност, свети Исаия пристъпил, изразявайки желание да приеме върху себе си отговорната и тежка длъжност да бъде проповедник на Божията воля за \"твърдо-главия\" еврейски народ: \"Ето ме, проводи мене\" ­ казал той. Господ не отхвърлил предложението на свети Исаия и изявил съгласието Си с такива думи: \"Иди и кажи на тоя народ: с уши ще чуете, и не ще разумеете, и с очи ще гледате ­ и не ще видите. Защото сърцето на тоя народ е закоравяло, и с уши тежко слушат и затворили са очите си, да не би с очи да видят, с уши да чуят и със сърце да разберат, та да се обърнат, за да ги изцеря.\" Исаия попитал Господа ­ народът дълго ли ще пребивава в такова нравствено загрубяване, и получил от Него в отговор страшното откровение за бъдещите бедствия, които предстояло да поразят Израиля: \"Докле запустеят градовете и останат без жители, и къщите без люде, и докле тая земя съвсем опустее\". Видението свършило и върху Исаия слязъл Божият Дух, откриващ пред него тайнственото бъдеще като настояще и укрепяващ го в трудната борба с нравствените неуредици сред неговия народ. Обичащото народа сърце на пророка не познавало неговото политическо разделение и послушен на Божията воля, той не ограничавал пророческото си служение само в пределите на едно царство. Впрочем, когато свети Исаия излязъл с пророческа проповед, дните на Израилското царство вече били преброени, и на пророка вече нищо не му оставало, освен да предсказва великото \"горко\", надвиснало над Самария, столицата на Северното царство: \"Горко на (Самария), венеца, с който се гордеят пияните ефремци! Горко на увяхналото цвете ­ неговото гиздаво украшение ­ цвете сред торната долина на замаяните от вино! Ето, якият и силният у Господа (...) със сила го повали наземи. И с увяхналото цвете ­ неговото гиздаво украшение (...) става същото, каквото бива със смокиня, рано узряла: щом някой я зърне, веднага я взима в ръка и я лапва\". Това печално пророчество скоро се изпълнило. В 722 година Самария била превзета от Асирийския цар Саргон, и Израилското царство завинаги приключило съществуването си. Така израилтяните, оставили \"всички заповеди на Господа Бога\", били отхвърлени от лицето Му. \"Не остана никой, освен едно Иудино коляно\". С падането на Самария свети Исаия съсредоточил пророческия си поглед преди всичко върху съдбите на Иудейското царство, в което, с възцаряването на Ахаз, нравственото развращаване особено се усилило. След царете Амасия, Озия и Иоатам към Ахаз преминало Иудейското царство, издигнато на значителна степен на държавно могъщество, така че амонитците и много съседни филистимски градове плащали данък на иудеите. Наред с това в Иудея се натрупали значителни богатства, които в ръцете на нечестивия Ахаз получили приложение, недостойно за избрания от Бога народ. Израилтянин по произход и езичник по душа, Ахаз си поставил за цел да направи Иерусалим пълно подобие на столиците на езическите държави Финикия и особено Асирия. Той въвел в Иерусалим поклонението на слънцето, луната и останалите небесни светила, при което не се побоял да оскверни даже самия храм на Иехова. В дома Господен бил поставен идолът на Астарта, богиня на разпътството, и тук, при храма, се намирали \"блуднишки домове\", където жените тъчели дрехи за Астарта; при самия вход на храма стоели бели коне, посветени на слънчевия бог; в конюшни били превърнати някои от помещенията, предназначени за съхраняване на свещените съсъди и за пребиваване на свещениците, извършващи служението си по реда си. Самия жертвеник за всесъжение, поставен от Соломон, Ахаз преместил от мястото му пред светилището към северната страна на храма и го заменил с нов, устроен по асирийски образец. По всички ъгли на Иерусалим били устроени жертвеници, за да имат възможност минаващите да принасят на тях кадене; при портите на Иерусалим и в другите Иудейски градове все още се намирали, останали от предишни времена, високи места за принасяне на жертви на Иехова; с построяването на Господния храм съществуването им вече било незаконно. В чест на Финикийското божество Молох под самите стени на Иерусалим, в Гиномовата долина, било построено ново капище; тук стоял голям меден идол на Молох; вътре в негоимало пещ, а под протегнатите ръце ­ жертвеник, на който били принасяни деца. Сам Ахаз дал пример на ревностна преданост на това безчовечно идолослужение: той принесъл в жертва на Молох един от синовете си. За това нечестие, погубващо Иудейското царство и възбуждащо праведния гняв на Господа, Иудея скоро я постигнало наказание, предвещаващо още по-страшни Божии заплахи в бъдеще. Израилският цар Факей и Сирийският Рецин нахлули с обединени сили в Иудейското царство; грабейки и опустошавайки всичко по пътя си, те стигнали до самия Иерусалим; освен това въстанали и едомците и филистимците, възвръщайки си независимостта. Така \"унизи Господ Иудея поради Ахаза, цар иудейски, защото той разврати Иудея и тежко грешеше пред Господа\". Когато съюзните царе Факей и Рецин стоели при портите на Иерусалим, в него царели ужас и смут, както в гора, люляна от силен вятър. Но милосърдният Господ не оставил грешния Свой народ: заедно с наказанието чрез пророк Исаия Той му изпратил утешение и предупреждение. Като срещнал, по Божие повеление, Ахаз при горния водоем, Исаия му казал: \"Внимавай и бъди спокоен; не бой се, и да не отпада сърцето ти... пред двата края на тия димящи главни (...) Сирия, Ефрем и синът Ремалиев кроят против себе си зло, думайки: да идем против Иудея и да я размирим, да я завладеем (...) Но Господ Бог тъй казва: това няма да стане и не ще се сбъдне.\" Виждайки недоверието на Ахаз към думите му, свети Исаия му казал: \"Искай за себе си личба от Господа, твоя Бог: искай или в дълбинето, или във висинето.\" На това Ахаз, скривайки неверието си с нежелание да изкушава Господа, възразил: \"Няма да искам и няма да изкушавам Господа.\" Тогава пророкът, укорявайки царя за неверието му, посочва като знамение, потвърждаващо изпълнението на думите му, ­ бъдещото чудесно раждане на Месията ­ Христа от Дева; предсказвайки скорошното отдалечаване на Рецин и Факей, той заедно с това предсказва и бъдещото, още по-ужасно нашествие на асирийците: \"Слушайте, прочее, доме Давидов! (...) Сам Господ ще ви даде личба: ето, Девицата ще зачене и ще роди Син, и ще Му нарекат името Емануил. Той ще се храни с мляко и мед, докле се научи да отхвърля лошото и да избира доброто. Защото преди младенец да се научи да отхвърля лошото и да избира доброто, тая земя, от която се ти плашиш, ще бъде оставена от двамата си царе. Но Господ ще напрати върху тебе и върху народа ти и върху дома на отца ти дни, каквито не са дохождали, откак Ефрем се отдели от Иуда ­ ще напрати асирийския цар\". Но невярващият Ахаз пред надеждата на Бога предпочел да се надява на Асирийския цар, от когото го предпазвал пророкът. Търсейки защита против въстаналите срещу Иудея царе, Ахаз сключил съюз с Асирийския цар Теглатфеласар II, и при това му дал всички съкровища не само от царския дом, но и от храма; той сам отишъл при Теглатфеласар в Дамаск, поклонилму се и тук получил чертежа на споменатия асирийски жертвеник. Като награда за това подчинение Асирийският цар разорил Сирия и част от Палестина, която била в състава на Израилското царство. А Ахаз, след като ограбил храма, затворил вратите му; угаснали светилниците на храма; вече не се възнасяло кадене и светото място било оставено в пълно пренебрежение. Истинното поклонение на Иехова, заменено от бързо разрастващото се идолопоклонство, било почти забравено. След смъртта на Ахаз на престола стъпил неговият двадесетгодишен син Езекия, който бил един от най-добрите царе на избрания народ. От баща си Езекия получил печално наследство. Иудейското царство, заплатило унизителен и разорителен данък на Асирия, освен това се разклащало от подкопаващите вътрешния му строй пороци. Сред висшите класи от населението, съсредоточили в ръцете си съда, царяла неправда, и насилието над бедните било обичайно явление от страна на сребролюбивите съдии; свещениците ­ учители на народа, страдали от същите тези пороци, и гласа на истинните пророци заглушавали лъжливите пророци користолюбци. Въобще целият народ, затънал в разврат, и далече от Господа със сърцето си, в най-добрия случай изпълнявал само обредната част на закона, не следвайки предписанията му в живота. Затова Господ чрез пророк Исаия се обръщал с такива трогателни и заплашителни увещания към Своя народ, призовавайки го към изправление: \"Аз възпитах и въздигнах синове, а те се побуниха против Мене. Волът познава стопанина си, и оселът ­ яслите на господаря си; а Израил (Ме) не познава, Моят народ не разбира. Уви, народе грешни, народ отрупан с беззакония, племе от злодейци, синове пагубни! Оставихте Господа (Иехова), презряхте Светия Израилев, ­ върнахте се назад. Де да ви бият още вас, които все още упорствувате? Цяла глава е в рани, и цяло сърце е изнемогнало. От пети до глава няма у тоя народ здраво място: струпи, синяци, гнойни рани, неочистени, непревързани и неомекчени с елей... Чуйте словото Господне, князе Содомски, вслушай се в закона на нашия Бог, народе гоморски! За какво Ми са многото ваши жертви?... Преситен съм на всесъжения от овни и на тлъстина от угоен добитък; и кръв от телета, от агнета и козли не искам. Кога дохождате да се явите пред лицето Ми, кой ви иска да тъпчете дворите Ми? Не принасяйте вече суетни дарове: каденето е отвратително за Мене; новомесечия, съботи и празнични събрания не мога да търпя: беззаконие ­ и празнуване! Душата Ми мрази вашите новомесечия и вашите празници: те са бреме за Мене, тежко Ми е да ги нося. И кога простирате ръце, Аз закривам от вас очите Си, и кога умножавате молбите си, Аз не слушам: ръцете ви са с кръв пълни... Среброто ти стана на сгурия, виното ти е с вода смесено; твоите князе са законопрестъпници и съучастници на крадци; те всички обичат подаръци и ламтят за награда; не закрилят сирак, и тъжба на вдовица не стига до тях. Умийте се, очистете се; махнете от очите Ми злите си деяния; престанете да правите зло; научете се да правите добро, търсете правда, избавяйте угнетен; защищавайте сирак, застъпяйте се за вдовица. Тогава дойдете ­ и ще отсъдим... Да бъдат греховете ви и като багрено, ­ като сняг ще избеля; да бъдат червени и като пурпур, ­ като вълна ще избеля\". Цар Езекия, потомък по майка на пророк Захария, бил пълна противоположност на баща си, човек нечестив и склонен към всичко асирийско: Езекия бил предан на отеческите нрави и обичаи, и горейки от любов към истинната вяра, поставил за цел на живота си възстановяването на почитането на Иехова и очистването на земята, осквернена от езичеството. Тази дейност била нелека сред народа, в голямата си част отличаващ се с езически наклонности. Тук на помощ на благочестивия цар дошли уважавани от него пророци, начело с Исаия. Той събрал около себе си множество ученици, които, бидейки просветени от своя учител, на свой ред сами се явявали просветители на народа. ­ Първата работа на Езекия била очистването на храма от езическите мерзости и възстановяването на богослужението в него; наред с унищожаването на \"височините\" Езекия сложил край на извършването на частни богослужения. Стремейки се към изкореняване на идолопоклонството, той не пощадил даже националното свещено съкровище: по негова заповед била унищожена боготворената от много иудеи медна змия, направена от Моисей преди почти 800 години и стояща сред Иерусалим. По-късно, вече след падането на Израилското царство, на което Езекия, опасявайки се за своето собствено, не можел да окаже помощ, в Иерусалим, в присъствието на множество иудеи, била тържествено отпразнувана Пасха, която по-рано, вероятно се празнувала частно, по семействата. Междувременно починал завоевателят на Самария Саргон и на престола му се възцарил най-младият му син, Сенахирим. Смъртта на Саргон дала начало на въстание, разливащо се като широка вълна сред измъчваните под тежкото иго на асирийците народности, населяващи голямо пространство, обхващащо цяла Западна Азия и оттук стигащо далече до бреговете на Нил. Начело на въстаналите били египетският фараон Сети и Етиопският цар Тиргак. Към въстаналите народи се присъединил и цар Езекия. С грамадни пълчища Сенахирим се устремил да усмири въстаналите. Поставяйки си за крайна цел на своя поход Египет, той първо влязъл в Палестина от север. Отново подчинявайки на властта на асирийците някои въстанали народности, Сенахирим придвижил част от войските си към Иерусалим. След завладяването и ограбването на 46 укрепени града на Иудея, отрядът на Сенахирим скоро обсадил и столицата є ­ Иерусалим; сам Сенахирим обсадил Лахис, също град на Иудейското царство на границата с Египет. Ужас обзел жителите на обсадения Иерусалим, към които Исаия не пропуснал да се обърне с окуражителни думи, предсказвайки, че асирийците ги очаква Божието наказание, и то именно в земята на избрания народ. Но думите на пророка не вливали мъжество в смутените им от страх души. Обсадата на града се затягала, тъй като Езекия не искал да предаде Иерусалим и усилено го укрепявал; като последно бедствие се появил и глад, и някои в отчаянието си започнали да се предават на разпътство, което предизвикало страшно изобличение от страна на Исаия. Накрая, виждайки безполезността на съпротивата срещу асирийците, Езекия решил да се предаде: той изпратил в Лахис при Сенахирим пратеници, изразявайки покорност. Сенахирим вдигнал обсадата от Иерусалим, налагайки на Иудейското царство още по-голям от предишния данък, така че за изплащането му се наложило да свалят златото, останало от предишните разграбвания на храма, от вратите и на отвесната част на дверите, водещи в светилището. Но ето, Сенахирим чул, че против него са въстанали поразеният от него Египетски фараон Сети и Етиопският цар Тиргак, изтеглящи войските си от бреговете на Горни Нил. При такива обстоятелства Сенахирим възприел подчинението на Езекия като желание за печелене на време, докато дойдат на помощ съюзните царе. Поради това Сенахирим, не обръщайки внимание на току-що сключения с Езекия договор, отново изпратил в Иерусалим войска с трима военачалници, сред които се намирал и Рабсак, началник на войските му. Те намерили портите на Иерусалим затворени и стените му готови за отбрана. Началниците на асирийската войска влезли в преговори с представителите на цар Езекия, убеждавайки Иерусалим да се предаде доброволно; по силата на необходимостта преговорите се водели през стените на града в присъствието на множество народ. Те завършили със следната богохулна реч на Рабсак, насочена към всички обсадени: \"Чуйте думите на великия цар, на Асирийския цар! Тъй говори царят: нека ви не мами Езекия... и нека ви не обнадеждава... с Господа, думайки: Господ ще ни избави, и няма да бъде предаден тоя град в ръката на асирийския цар. Не слушайте Езекия. Защото тъй говори асирийският цар: примирете се с мене и излезте при мене, и нека всеки яде плодовете на лозата си и на смоковницата си, и нека всеки пие вода от своя кладенец, докле дойда и ви заведа в такава също земя, като вашата земя, в земя с хляб и вино, в земя с плодове и лозя, в земя с маслинени дървета и мед, и ще живеете, и няма да умрете. Затова не слушайтеЕзекия, който ви мами и казва: Господ ще ни избави. Избавиха ли боговете народите, всеки земята си, от ръката на асирийския цар? Де са боговете на Емат и Арпад? Де са боговете на Сепарваим, Ена и Ива? Избавиха ли те Самария от ръката ми? Кой от всички богове на тия земи избави земята си от моята ръка? Та нима Господ ще избави Иерусалим от моята ръка\"? Когато предали тази реч на Езекия, той в знак на голяма скръб раздрал дрехите си, облякъл се във вретище и отишъл в храма; при пророк Исаия изпратил Елиаким и Севна, с придворни чинове, заедно с по-старите свещеници; облечените във вретище по примера на царя пратеници на Езекия казали на Исаия: \"Ден за скръб, за наказание и за срам е тоя ден... Може би Господ, Бог твой, ще чуе всички думи на Рабсака, когото господарят му асирийският цар прати да хули живия Бог и да безчести с думи, каквито чу Господ, Бог твой. Затова отправи молитва за останалите, които са още живи\". На тези думи, издаващи известна неувереност, Божият пророк дал отговор, изпълнен с твърда вяра в помощта на Господа: \"Тъй кажете на вашия господар: тъй говори Господ: не бой се от думите, които чу, и с които Ме хулиха слугите на асирийския цар. Ето, Аз ще пратя в него дух, и той ще чуе известие, и ще се върне в земята си, и Аз ще го поразя с меч в неговата земя\". Обнадежден от пророка, Езекия отговорил на пратениците на Асирийския цар с отказ да предаде града, макар и след това да изпратил при Сенахирим свои пратеници, желаейки да спаси страната си от нашествието на асирийците с уверение в отсъствието на изменнически замисли. Пратениците на Езекиязаварили Сенахирим вече в самия Лахис и нямали успех; Сенахирим даже не ги изслушал. За да обезопаси тила с войските си, той решил да превземе Иерусалим. Не желаейки да губи време за обсада на града, той отначало се опитал да склони Езекия да предаде града без бой; затова Сенахирим изпратил при Езекия други пратеници с писмо, в което, уповавайки се на своето могъщество, го убеждавал да изостави надеждата за спасение на града от Иехова. Като получил свитъка, Езекия отишъл в Божия храм, разгърнал го пред лицето на Господа и се обърнал към Него с такава проникновена молитва: \"Господи, Боже Израилев, Който седиш на херувими! Ти един си Бог над всички земни царства. Ти си сътворил небето и земята. Наклони, Господи, ухото Си и чуй (ме); отвори, Господи, очите Си и погледни, и чуй думите на Сенахирима, който е пратил да хулят (Тебе), живия Бог! Наистина, о, Господи, царете асирийски съсипаха народите и земите им, и нахвърлиха боговете им в огън, но това не бяха богове, а изделие на човешки ръце, ­ дърво и камък, затова ги и изтребиха. И сега, Господи, Боже наш, избави ни от ръцете му, и всички земни царства ще познаят, че Ти, Господи, си Бог един\". Към молитвата на Езекия присъединил своята молитва и пророк Исаия. И молитвата им била чута. Господ чрез пророк Исаия се обърнал към Езекия с такива укрепяващи душата думи: \"Тъй говори Господ, Бог Израилев: чух онова, за което ти Ми се моли против асирийския цар Сенахирим. Ето словото, що Господ изрече за него: ще те презре, ще се присмее над тебе девствената Сионова дъщеря, подире ти ще поклати глава дъщерята Иерусалимска. Кого кореше и хулеше ти? И против когоиздигна глас и тъй високо дигна очи? Против Светия Израилев!... За твоята дързост против Мене и задето гордостта ти достигна до ушите Ми, ще туря халката Си в твоите ноздри... И ето ти личба (Езекие): яжте тая година изникналото от паднало зърно, догодина ­ самораслото, а на третата година сейте и жънете, садете лозя и яжте плодовете им. И оцелялото в Иудиния дом, останалото пак ще пусне корен отдолу и ще даде плод отгоре1, защото от Иерусалим ще произлезе остатъкът, и спасеното ­ от Сион планина. Затова тъй говори Господ за асирийския цар: той няма да влезе в тоя град, няма да хвърли в него стрела, няма да пристъпи с щит към него и няма да насипе окоп против него... Аз ще пазя тоя град, за да го опазя за Себе Си и за Моя раб Давида.\" И Господ не се забавил по чудесен начин да покаже Своето могъщество над Асирийския цар и Своето благоволение над Иудея. С изгрева на слънцето, разсеял нощната мъгла, разсеяли се страхът и тревогата, надвиснали над Иерусалим: в същата тази нощ \"Ангел Господен отишъл и поразил в асирийския стан сто осемдесет и пет хиляди. На сутринта станали, и ето ­ все мъртвитела\", и Асирийският цар \"се върна посрамен в земята си\". А жителите на Иерусалим получили голяма плячка, която изпълвала лишилия се от защитници асирийски стан. Наслаждавайки се на покоя, Езекия се заел с мирното благоустройство на своята държава, която постепенно спечелила уважението на съседните народи. Но тези мирни и щастливи дни били смутени от нова тревога: цар Езекия заболял смъртоносно; при леглото му дошъл пророк Исаия и му предал печалните думи на Господа: да направи завещание за дома си, защото го очаква скорошна смърт. Живеещ във ветхозаветните времена, когато в задгробния мрак едва просветвал отблясъкът на Бъдещия Изкупител, Победителя на ада и смъртта, освен това, бидейки лишен от наследник, на когото би могъл да предаде царството, и ненаситил се на живота, Езекия в отчаяние се обърнал към стената и горчиво заплакал: \"О! Господи, спомни си, че аз ходих пред лицето Ти вярно и с предано Тебе сърце, и върших, каквото беше угодно пред очите Ти\". Пророк Исаия, оставил болния цар, \"още не бил излязъл от града и към него било слово\" от Господа, Който чул молитвата на Своя верен раб: \"Върни се и кажи на Езекия, владетеля на Моя народ: тъй говори Господ, Бог на твоя отец Давид: чух молитвата ти, видях сълзите ти. Ето, Аз ще те изцеря; на третия ден ще идеш в дома Господен; и ще прибавя към дните ти петнайсет години, и щеизбавя от ръцете на асирийския цар тебе и тоя град, и ще защитя този град заради Себе Си и заради Моя раб Давид\". За изцелението на болестта на Езекия пророк Исаия казал да употребят обичайното и досега на Изток лекарство, а именно пласт от смокини: него, по заповед на пророка, сложили върху появилия се върху тялото на царя цирей. За ободряване на царя и по негова молба Господ му дал чудесно знамение, премахващо всяко съмнение в това, че оздравелият Езекия \"ще иде в дома Господен\". Пророк Исаия казал на царя: \"Ето ти личба от Господа, че ще изпълни Господ словото, що е изрекъл: напред ли да иде сянката десет стъпала, или да се върне десет стъпала?\" Езекия отговорил: \"Лесно е да се помести сянката десет стъпала напред; не, нека се върне сянката десет стъпала назад.\" Викнал пророк Исаия към Господа, и Той върнал сянката назад десет стъпала по Ахазовите стъпала, по които се спускала. В книгата на пророк Исаия е записана молитвата, която произнесъл Езекия, получавайки радостната вест за оздравяването си. Тази молитва с трогателни думи изобразява настроението на царя в преддверието на смъртта и след избавянето от нея: \"Казах в себе си: когато преполових дните си, трябва да вляза в портите на преизподнята; аз съм лишен от остатъка на годините си. Аз казвах: не ще видя Господа, Господа в земята на живите; не ще видя вече човек между живеещите в света; жилището ми се снема от мястото и се отнася от мене като овчарска колиба; трябва да отрежа като тъкач живота си; Той ще ме от основа отреже; денем и нощем чаках, че Ти ще ми пратиш смърт. Чаках до заранта; като лъв Той съкрушаваше всичките ми кости; ден и нощ чаках, че ще ми пратиш смърт. Като жерав, като лястовичка издавах звукове, като гълъб тъгувах; очите ми унило гледаха към небето: Господи! утеснен съм; спаси ме. Какво да кажа? Той ми каза, ­ Той и стори. Тихо ще прекарвам всички години на живота си, помнейки тъгата на душата си... Ето, за добро ми беше силната тъга, и Ти избави душата ми от гибелния ров, хвърли зад гърба Си всичките ми грехове\". Слухът за чудесното оздравяване на цар Езекия бързо се разпространил и достигнал даже до такава далечна страна като Вавилония. Нейният цар, Меродах Баладан, все още запазващ независимостта на държавата от асирийците, възползвайки се от случая, изпратил при Езекия пратеници под предлог да го поздрави с оздравяването му и подробно да научи за съпътстващото го чудесно знамение; в действителност, целта, с която били изпратени, била сключването на съюз с Езекия; пратениците носели на Езекия писмо и подаръци от Вавилонския цар. Езекия се зарадвал на пратениците, идващи от царя на голяма държава, и им показал всичките си съкровища. Тези пратеници били за Езекия изпитание от Бога, \"за да открие всичко, което му беше на сърцето\". И благочестивият цар не издържал изпитанието: неотдавна видял върху себе си проявлението на Божието милосърдие, съпътствано от чудесно знамение, Езекия се увлякъл от тщеславие, при което нямало и мисъл за славата на Господа, пренесъл упованието си от Бога върху хората и самия себе си. Но самото откриване от Езекия на всички тайни на своята държава пред пратениците на Вавилонския цар говори за слабостта на човешкия разум в познанието на неизповедимите Божии съдби, според които Иудея трябвало да падне именно от нашествието на вавилонския владетел. С такова печално от-кровение, наказващо Езекия за неговата самонадеяност, отишъл пророк Исаия при Иудейския цар, след заминаването на пратениците. Узнавайки от самия Езекия, че те са дошли \"от далечна земя, от Вавилон\" и че \"не останало нищо, което царят да не им показал в цялото си владение\", Исаия казал на иудейския цар: \"Чуй словото Господне: ето, ще дойдат дни, и всичко, що е в твоя дом, и що са събрали бащите ти до днес, ще бъде отнесено във Вавилон; нищо няма да остане... Ще вземат от синовете ти, които ще произлязат от тебе, които ще родиш, и те ще бъдат скопци в двореца на вавилонския цар.\" \"Добро е словото Господне, което ти изрече\" ­ отговорил със смирение разкаялият се Езекия, молейки се в същото време мирът и благосъстоянието да съпътстват макар и само неговите дни. Господ не отхвърлил молитвата на съгрешилия цар ­ Езекия \"починал при отците си\" и бил погребан с почести, в присъствието на множество иудеи, над гробниците на Давидовите синове в Иерусалим. Скоро завършил дните си и великият пророк свети Исаия: според Иудейското предание, възприето от Тертулиан, Лактанций и блажени Иероним, свети Исаия загинал мъченически, разрязан с трион при приемника на Езекия Манасия. Ако, както казва свети Кирил Иерусалимски, \"за не един от пророците Христос не е бил непознат\", то това особено важи за пророк Исаия. Неговата книга съдържа толкова ясни предсказания за Христа-Спасителя, че по справедливост чрез устата на църковните отци свети Исаия е наречен \"Ветхозаветен евангелист\". При този велик ветхозаветен пророк намираме подробно очертан образа на Бъдещия Месия. Предшестван от пришествието на Предтечата, Месия, произхождащ с човешката Си природа от Иесеевия род (гл. 11:1), ще се роди от безмъжна Дева (гл. 7:14) и ще бъде преизпълнен с даровете на Светия Дух (гл. 11:2) и ще носи имена, несъмнено посочващи Неговото Божествено достойнство (гл. 9:6). Смиреният и кротък Раб Божий, възлюбен от Господа и призваният от Него да възвестява истината на народите Месия, \"няма да съкруши прекършената тръст и няма да угаси димящия лен\", проявявайки в същото време велика сила при установяването на царството Си на земята (гл. 9:1­4), което ще бъде царство на правдата, мира и богопознанието, ­ \"тогава вълк ще живее заедно с агне, и леопард ще лежи заедно с козле; теле, лъвче и вол ще бъдат заедно, и малко дете ще ги кара, и крава ще пасе с мечка, малките им ще лежат заедно, и лъвът ще яде слама като вола, и младенец ще играе над аспидина дупка, и дете ще протегне ръката си към змийно гнездо. Не ще правят зло и вреда по цялата Ми света планина, защото земята ще бъде пълна с познаване Господа, както водите пълнят морето (гл. 11:6­9). Но настъпването на това царство трябва да бъде предшествано от унижение, страдания и накрая, от смъртта на Месията за греховете на хората: \"Господи ­ възкликва пророкът, сякаш стоейки до кръста на Разпнатия Спасител, ­ кой повярва на това, що е чул от нас (тоест на проповедта за въплътилия се Син Божий) и кому се откри мишцата Господня? Защото Той изникна пред Него като младочка и като израстък из суха земя; няма в Него ни изглед, нито величие; ние Го видяхме, и в Него нямаше изглед, който да ни привлича към Него. Той беше презрян и унизен пред людете, мъж на скърби и изпитал недъзи, и ние отвръщахме от Него лице си; Той беше презиран, и ние за нищо Го не смятахме.\" Тогава, когато \"Той взе върху Си нашите немощи и понесе нашите недъзи; а ние мислехме, че Той беше поразяван, наказван и унизяван от Бога. А Той бе изпонаранен за нашите грехове и мъчен за нашите беззакония; наказанието за нашия мир биде върху Него, и чрез Неговите рани ние се изцелихме. Всички ние блуждаехме като овци, отбихме се всеки от пътя си, ­ и Господ възложи върху Него греховете на всинца ни. Той бе измъчван, но страдаше доброволно и уста Си не отваряше; като овца биде Той заведен на клане, и както агне пред стригачите си е безгласно, така и Той не отваряше устата Си. От затвор и съд Той биде грабнат; но рода Му кой ще обясни? защото Той бе изтръгнат от земята на живите; за престъпленията на Моя народ претърпя смърт. Отредиха Му гроб със злодейци, но Той биде погребан у богатия, защото не бе сторил грях, и в устата Му нямаше лъжа.\" Заедно с този величествен в неизмеримото си смирение образ на страдащия Месия, пророкът изобразява прославения за страданията Си Месия, Основателя на Църквата: \"Господу биде угодно да Го съкруши, и Той Го предаде на мъчение; а кога душата Му принеси умилостивна жертва, Той ще види дълговечно потомство, и волята Господня успешно ще се изпълнява чрез Неговата ръка. С доволство Той ще гледа подвига на душата Си; чрез познанието, което ще имат за Него, Той, Праведникът, Моят Раб ще оправдае мнозина и греховете им върху Си ще понесе. Затова Аз ще Му дам дял между великите, и със силните плячка ще дели, задето душата Си на смърт предаде, и към злодейци биде причислен, когато между това Той понесе върху Си греха на мнозина, и за престъпниците стана ходатай\" (гл. 53:1­12). Свети мъченик Христофор За този преславен мъченик разказват нещо странно и необикновено ­ като че имал кучешка глава и произхождал от страна на людоеди Когато, по време на война бил взет в плен отедин комита, той не можел да говори. Помолил се на Бога и Господ му изпратил ангел, който му казал: \"Бъди мъжествен, Репрев\" ­ така било малкото му име, ­ после се докоснал до устата му и чрез това му предал способността да говори. Когато след това пристигнал в един град, започнал да изобличава тези, които преследвали християните. Заради това някой си Вакх го пребил, но в отговор Христофор му казал, че приема със смирение побоя от него само заради Христа, но ако би се поддал на гнева, то не би устоял нито Вакх, нито даже силата на императора, която той би обърнал в нищо. Скоро изпратили за него двеста воини, за да го докарат при императора. Когато те вървели, съвършено сух жезъл, който бил в ръцете на светеца, по чудесен начин разцъфнал, а след това по време на пътешествието, когато свършил хляба на воините, той го умножил в изобилие. Това голямо чудо удивило воините и те повярвали в Христа и заедно със светеца били кръстени от антиохийския епископ, свети свещеномъченик Вавила, при което на светеца вместо Репрев било дадено името Христофор. Когато светецът бил доведен при императора, Декий само при вида му почувствал ужас и неочаквано паднал, а когато отново дошъл на себе си, замислил да го принуди да се отрече от Христа, но не с явно насилие, а най-напред с хитрост да промени настроението му, а след това с ласки да го склони да изпълни волята му. За тази цел той заповядал да повикат две жени блудници, красиви на лице и готови да се отдадат на блудно съединение, които със съблазнителни думи възбуждали у младите хора непреодолимо, безумно желание за блудодеяние. Името на едната жена било Калиникия, а на другата ­ Акилина. Императорът им заповядал да влязат при светеца и да му внушат различни съблазнителни мисли, както те обикновено правели, за да се съгласи да се отрече от Христа, подбуждан от престъпна любов към тях, и да принесе жертва на езическите богове. Свети Христофор обаче започнал да ги поучава на вярата в Христа и със словото си ги отвърнал от идолослужението. Като се върнали при императора, те обявили себе си за християнки, за което били подложени на жестоки мъчения, и като претърпели по този начин страдания за вярата в Христа, приели мъченически венци. Силно разгневен на тези жени, императорът заповядал да доведат при него Христофор и започнал да издевателства над него по повод на необикновения вид на лицето му. В отговор на това светецът го нарекъл вместилище на действията на дявола, понеже такъв смисъл имало името на императора Декий. След това императорът осъдил на смърт тези двеста воини, които били пратени да доведат Христофор и които приели свето кръщение заедно с него, тъй като те дошли при светеца и пред императора му се поклонили. Той заповядал да отсекат главите на всички, а телата им да изгорят. Свети Христофор пък заповядал да затворят в меден котел, да забият гвоздеи в него, а след това да нагреят съда, но когато това било изпълнено, светецът останал невредим. Не изпитвайки страдания нито от огъня, нито от приковаването, той стоял в нагретия котел като сред приятна прохлада. На мнозина от присъстващите това се сторило измама, а на вярващите светецът съвършено правдиво и с радост разказвал, че по време на изтезанията той видял някакъв висок на ръст и прекрасен на вид мъж, облечен в бяла дреха, който по излизащата от него светлина превъзхождал слънцето и имал на главата си блестящ венец; обкръжавали го множество воини, с които се борели някакви черни и смрадни арапи, стараейки се да го хванат и отвлекат, но този страшен вожд ги погледнал с гняв и с погледа си ги довел в смущение, като поразил това вражеско войнство, а на него дал сили да понесе без вреда мъчението. Като слушали този разказ и виждали светеца съвършено невредим, мнозина от народа му повярвали и се обърнали към Христа, а след това извадили светеца от нагорещения съд, за което били посечени от царските палачи. После завързали камък на шията на свети Христофор и го хвърлили в кладенец, но ангел го извадил оттам. После го облекли в нагорещена медна дреха и накрая отсекли главата му с меч. Паметта на свети Христофор и на другите свети мъченици, пострадали с него, се празнува в Кипарисия в деня на кончината му, близък до деня на кончината на великомъченик Георги.", "date": "2018.05.09", "title": "Св. прор. Исаия. Св. мчк Христофор. Св. Николай "}
{"url": "http://www.cross.bg/tema-zhivo-boyan-1574330.html", "text": "/КРОСС/БНТ, „Денят започва\"Тема: Защо актьорите от Младежкия театър в София решиха да продават билетите си на половин цена срещу карта за градския транспорт?Тема: На живо. Приятелите на Боян Петров с последна информация за издирването на алпинистаТема: Ще вали ли през май? Прогнозата на синоптиците от БАНТема: ВМРО - между срещите с опозицията и диалога в коалицията. Депутатът Искрен ВеселиновТема: \"Скърца\" ли нещо в парламента - анализ на Антоанета Христова и Росен КарадимовТема: Преди срещата с Европейския съюз. Къде е Македония по пътя на евроинтеграцията?Тема: На живо от Лисабон. Как се представи България на полуфинала на Евровизия?Тема: Да се страхуваме ли от изкуствения интелект? Или какво ще видим на Софийския фестивал на науката?БТВ, \"Тази сутрин\" Тема: Пореден ден без следа от Боян Петров. Докъде стигна спасителната акция в Хималаите? Разговор с жената на алпиниста Радослава НеноваТема: Тир помете две къщи в Златна Панега. На живо - каква е причината за инцидента?Тема: Изтребител, свален през Втората световна война, беше намерен край самоковско село. На живо: как е открит самолетът и кой е воювал с него?Тема: Зрителски сигнали срещу джигитите на пътя! Какво да направим, ако снимаме действията на нагли шофьори?Тема: Смъртен случай след ухапване от кърлеж в Бургас. Как да се предпазим от опасните паразити - в студиото, проф. Тодор КантарджиевТема: В Деня на Европа специален гост - министърът на българското европредседателство Лиляна ПавловаТема: Защо Крум Савов смени съпругата си с майка на три деца?Нова телевизия, „Здравей, България\"Тема:  След като спасителната акция за Боян Петров до момента е неуспешна - Кога ще продължи издирването?Тема:  ТИР помете къщи. На живо от Златна ПанегаТема:  Стрелба в хранителен магазин в Свети Влас. Мъж стреля по бившата си приятелка и опита да се самоубиеТема:  За кметицата с белезници Иванчева; за дупките, ремонтите и хората. Гост е Йорданка ФандъковаТема:  Цените на горивата  - нагоре. Ще поскъпват ли още?Тема:  Висшето образование - безплатно? Възможно ли е и при какви условия?Тема:  От сцената на \"Като две капки вода\" Боби Турбото влиза в колата на Ива и Мон ДьоТема:  Пипи Дългото чорапче, Дон Кихот и Райна Княгиня в Пазарджик. На живо - какво ги събра? ", "date": "2018.05.09", "title": "Теми и гости в ефира днес"}
{"url": "http://www.cross.bg/lager-boyan-petrov-1574337.html", "text": "/КРОСС/ И днес продължава издирването на алпиниста Боян Петров, който е в неизвестност от 3 май под връх Шиша Пангма в Хималаите, съобщава БНР. Тази сутрин, в 6.30 часа местно време, трима от китайските спасители са тръгнали нагоре. В момента са почти до Лагер 1. Това каза в интервю за предаването „Преди всички“ Деян Петков, който организира експедициите на Боян Петров. \"Времето не е добро, но те се движат, напредват, макар и бавно. Днес ще стигнат Лагер 1 и ще се опитат да се качат на Лагер 2\", добави той. Засега няма да бъде използван хеликоптер в издирвателната акция, заради силен вятър, съобщи Петков: \"Опитваме се, докато е лошото времето, да получим разрешение от китайската страна за навлизане на непалски хеликоптер на китайска територия\". Подобряване на времето се очаква след 12 май и евентуално тогава може да се облети теренът, каза още той. От непалската страна са съобщили, че имат готовност за предоставяне на хеликоптер, който да лети на височина над 5000 м. Външното ведомство е поискало разрешение от китайските власти за включването му в издирването на Боян Петров, съобщи министър Екатерина Захариева, която коментира закъснението, с което българските власти научават за изчезването на Боян.Той потвърди, че вчера спасителите са достигнали до Лагер 1 и не са открили Боян Петров: „Ако днес не могат да стигнат до Лагер 2, ми казаха, че ще опитат да спят на Лагер 1, но пак е по тяхна преценка спрямо времето и ситуацията на място“.Петков обясни, че всичко зависи от метеорологичните условия в планината: „Ако времето позволява е съвсем възможно дори до ранния следобед да се стигне до Лагер 2. Тъй като днес времето не е хубаво, предполагам, че ако стигнат Лагер 2, ще бъде в много късен час“.В издирването на алпиниста Боян Петров  се включват и екипът от шестима професионални планински спасители, който от вчера се движи по трасето към връх Шиша Пангма. В момента екипът се намира на около 6000 м. надморска височина, където изчаква подобряване на времето. Той бе сформиран със съдействието на китайските и на тибетските власти по настояване на външното ни министерство.„В постоянна връзка сме и със семейството му, с нашите посланици в Пекин и Делхи, защото се опитваме по всякакъв начин да получим съдействие. Получаваме официална информация от Тибетските алпийски власти в нашето посолство в Пекин. На трети се установява неговото отсъствие, не знам защо тибетските власти информират за това чак на шести. Полагаме всички усилия, но това е голяма височина, и се надявам времето да е с нас“, каза министър Захариева. Д-р Карина Сълова е изкачила върха през 1999 година и познава терена. Тя познава и лично Боян Петров. Описва го като човек с изключителна мотивация, търпение, упоритост, знания, сръчност и способност да преценява обстановката. По думите й, Лагер 1 е на височина 6400 м, а вторият в областта на 7000 м и, ако Петров не е надминал височина 7000 метра, има реални шансове да е добре: „Тревожи ме факторът време - броят дни, в които той е на височина. Зоната между 7000 и 7800 м е зона на временна  адаптация и там човек може да изкара не повече от няколко дни, докато в зоната до 7000 м – той може да прекара дори няколко седмици, което ми дава надеждата, че ако е добре оборудван с храна и инсулин, той може да изчака. Надявам се да бъде в Лагер 2.“По думите й, Боян Петров знае как да изчисли необходимата му доза инсулин в зависимост от натоварването. Тя изключи възможността да е болен от височинна болест.„Надявам се да не е претърпял някакъв инцидент и да не може да приложи всички тези знания, които има. Последната надежда е да е на Лагер 2. След това се влиза в една зона, в която адаптационните механизми на организма и обмяната на веществата вече не са метаболитни, т.е. организмът черпи резерви без да възстановява“, каза още тя.", "date": "2018.05.09", "title": "Продължава издирването на алпиниста Боян Петров в Хималаите"}
