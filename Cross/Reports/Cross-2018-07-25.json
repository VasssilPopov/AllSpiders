{"url": "http://www.cross.bg/falcon-regioni-sateliti-1580001.html", "text": "/КРОСС/ В рамките на 15 минути към космоса полетяха две ракети - една европейска и една американска.В 14:25 българско време от космодрума край град Куру във Френска Гвиана успешно излетя Ariane 5. Ракетата е дело на съвместния европейски концерн EADS Astrium, в който водещо участие има военно-космическото подразделение на Airbus. Мисията бе поръчана от ЕС, а ракета изведе 4 сателита Galileo в орбита на над 22 000 километра от земната повърхност. Целта на тези сателити е да изградят европейската глобална система за позициониране - аналог на американската GPS и руската ГЛОНАСС.В 14:39 българско време от от военновъздушната база Ванденберг в Калифорния излетя подобрената версия на ракетата на SpaceX - Falcon 9. Първата степен на ракетата се приземи успешно върху платформа във водата, като това за пръв път бе извършено при изключително лоши атмосферни условия. Подобрената версия на Falcon 9 позволява една и съща първа степен да се използва цели 100 пъти.Falcon 9 изведе 10 сателита Iridium NEXT на полярна орбита - 625 км над земната повърхност. Тези сателити са комуникационни, като покритието над полярните региони на Земята е слабо, а американците явно искат да подобрят комуникацията в тези региони, очертаващи се като доста стратегически заради големите си природни богатства.\n\t\t\t\t\t", "date": "2018.07.25", "title": " Успешен старт за Ariane 5 и Falcon 9 (видео)"}
{"url": "http://www.cross.bg/nankov-teteven-ministur-1580005.html", "text": "/КРОСС/ До петък кметът на Община Тетевен, областният управител на Ловеч, областното пътно управление и всички институции, които управляват публична инфраструктура, трябва да остойностят щетите след интензивните валежи в областта и да внесат заявления за отпускане на финансов ресурс. В понеделник ще има извънредно заседание на Междуведомствената комисия за възстановяване и подпомагане по казуса Мизия, на което те ще бъдат разгледани. Това съобщи при посещението си в засегнатото от обилните дъждове с. Глогово днес министърът на регионалното развитие и благоустройството Николай Нанков.Втори ден поддържам постоянен контакт с кмета Мадлена Бояджиева и областния управител Георги Терзийски. Лично се запознавам с щетите и с действията. Има адекватна реакция и от местната, и от областната администрация, от областното пътно управление, пътноподдържащифирми и фирмата, която строи АМ „Хемус“ в участъка от Ябланица до Тетевен, каза министърът. Той посочи, че от вчера на обяд багери на изграждащата магистралната отсечка фирма съдействат за разчистване на щетите. Хубаво е, че нямаме бедстващи хора, каза регионалният министър и изказа съболезнования на близките на загиналия мъж.                          Николай Нанков съобщи, че по информация на Главна дирекция „Пожарна безопасност и защита на населението“ в селата Глогово и Градежница са отводнени над 20 къщи. Има много тежки щети по инфраструктурата, свързани основно с брегоукрепването по реката, допълни той. Това е втора подобна приливна вълна в рамките на 18 години, много по-тежка от тази през 2000 г. Колегите от Министерството на отбраната, лично вицепремиерът Красимир Каракачанов се зае с осигуряването на понтонен мост в с. Глогово, тъй като в момента над 300 души са блокирани и без достъп. Съществуващият е само пешеходен и изключително опасен. С кмета и областния управител посетихме прекъснатото съоръжение по поречието на реката. Утре колегите от Министерството на отбраната започват монтирането на временния понтонен мост, докато се изгради новият, за да се осигури пешеходен и автомобилен достъп за тези хора, каза Николай Нанков.Бедственото положение ще бъде в сила, докато се гарантира изцяло безопасността на хората. Климатичните условия не са благоприятни. Само днес, в рамките на два часа, се очакваше нова приливна и обилни валежи, коментира регионалният министър. Вчера, в 6 часа сутринта, е подаден първият сигнал, паднали са над 100 л дъжд само за 4 часа, каза той и посочи, че реакцията досега е адекватна. Министърът призова за по-малко политиканстване и политизиране на събитията.Николай Нанков обясни, че републиканската пътна инфраструктура е пострадала заради свлачищни процеси. Пътят е изграден с републикански средства, но виждаме до какви събития води това, че е без брегоукрепителни съоръжения към него. Трябва да бъде възстановена и брегоукрепена в цялост инфраструктурата по поречието на реката, за да се предпази от бъдещи подобни преливни вълни, заяви той.Във връзка с обезщетяването на гражданите министър Нанков посочи, че Междуведомствената комисия за възстановяване и подпомагане има определи правила за това в какви случаи се отпуска помощ за частната собственост. Има застрахователни полици и правила, допълни той. Регионалният министър напомни, че основната задача на държавата е да гарантира възстановяването, както в случая в областта, на общинската инфраструктура – брегоукрепване на дерето и улична мрежа на двете села.  Той допълни, че има поражения на републикански пътища също в с. Черни вит,  Община Тетевен.Имам критика към местното ВиК дружество с принципал МРРБ. Ще има сериозни санкции, ще предприема съответните действия, свързани с мениджмънта на дружеството, заяви министър Нанков. Някои населени места, включително Тетевен, са на воден режим и три водоноски са недостатъчни, посочи той и допълни, че утре ще бъдат осигурени поне още две. Тази част на Стара планина е с най-чиста питейна вода – тя е гравитачна планинска вода. Проблемът е при подобни обилни интензивни валежи, когато питейната вода се замътва. Водата е спряна поради повишена мътност. Тетевен, Български извор, Рибарица са на частичен или пълен воден режим, но ще осигурим допълнителни водоноски, докато се отстранят авариите, информира министърът.", "date": "2018.07.25", "title": "Министър Николай Нанков: До петък трябва да бъдат остойностени щетите след обилните дъждове в Община Тетевен"}
{"url": "http://www.cross.bg/laos-stena-srytvaneto-1579999.html", "text": "/КРОСС/ Спасители намериха досега 26 тела на загинали при срутването на язовирна стена в провинция Атапу, Югоизточен Лаос. В неизвестност остават 131 души, след като водата потопи цели села.Продължаващите мусонни дъждове усложняват спасителните работи.Премиер Тонглун Сисулит огласи първото конкретно официално число след бедствието. \"Има 131 изчезнали\", всички са лаосци, обяви той.Досега държавната информационна агенция КПЛ съобщаваше за \"стотици изчезнали\".Оцелели се оплакаха пред АФП, че не са били предупредени навреме за опасностите, при положение, че щетите по конструкцията, причинени от обилните дъждове, са били забелязани няколко дни преди срутването.\"До момента са намерени 26 тела, 17 ранени са откарани в болница\", каза за АФП дошлият на място тайландски консул в Лаос. Още не можем да установим броят на изчезналите, добави той.Язовирът, чиято стена се срути, се намира близо до границата с Камбоджа и Виетнам.", "date": "2018.07.25", "title": "26 са загиналите при срутването на язовирна стена в Лаос, над 100 са в неизвестност"}
{"url": "http://www.cross.bg/zhilber-filip-kilometra-1579992.html", "text": "/КРОСС/ Белгийски колоездач извърши нещо немислимо - измина 60 километра със счупена капачка на коляното. Ветеранът Филип Жилбер падна тежко по време на 16-ия етап, но успя да се върне на велосипеда и стигна до финала. След това обаче 36-годишният Филип обяви със сълзи на очи, че няма да продължи.При инцидента той загуби контрол при стръмно спускане и се разби в бетонна стена, при което изхвърча от пътя. А когато състезателят публикува снимка от лявото си коляно, на дневен ред изникна въпросът как въобще е успял да върти педалите. \"Когато си счупил капачката си и изминеш още 60 километра\", написа той към изображението в \"Туитър\".36-годишният Жилбер стартира за девети път в \"Тур дьо Франс\". Той има един етапен успех - през 2011 г., след което носеше и жълтата фланелка.\"Искрено съжалявам и съм много тъжен. Не исках турът да приключи така за мен, но понякога болката е по-силна от теб самия. Няма обаче по-хубаво място, на което да се намирам, защото всички в тима ми \"Куикстеп\" ме подкрепиха\", каза Жилбер след финала.", "date": "2018.07.25", "title": "Ветеран от \"Тур дьо Франс\" карал 60 км със счупена капачка"}
{"url": "http://www.cross.bg/gradyshki-borba-agentziya-1579997.html", "text": "/КРОСС/ Кабинетът реши да се увеличи персоналът на Изпълнителна агенция \"Борба с градушките\". Мярката е необходима, за да се разшири обхвата на защитата от градушки.Правителството прие промени в Устройствения правилник на Изпълнителна агенция \"Борба с градушките\" в частта, определяща числеността на персонала.Целта е защитата да достигне до 90% от земеделските земи.Разширяването ще бъде извършено чрез използване на два способа - защита с противоградови ракети и самолетен способ. Предстои да започнат да работят два нови командни пункта и прилежащите им 62 нови ракетни площадки. Именно там ще бъдат новите назначения.По този начин нови 3 350 000 декара земеделски земи ще бъдат защитени от градушки.Назначаването на новия персонал ще бъде в рамките на Министерство на земеделието, храните и горите.", "date": "2018.07.25", "title": "МС назначава още хора в борбата с градушки"}
{"url": "http://www.cross.bg/yotadevices-sdelkata-rosteh-1580000.html", "text": "/КРОСС/ Руската държавна корпорация \"Ростех\" финализира сделката по продажбата на дела си в YotaDevices на китайската инвестиционна група Trinity World Management (TWM). Руснаците са получили за пакета си от 25.1% за малко над 3 млрд. рубли (€41 млн.) и ще запазят ключови елементи от технологиите и възможността да ги използват в \"стратегически важни направления\".В резултат на сделката китайският консорциум получава пълен контрол върху YotaDevices. \"Ростех\" планира да инвестира спечелените пари в \"развитието на високотехнологични цивилни продукти за руския бизнес и държавния сектор\", съобщават от пресслужбата на корпорацията.YotaDevices доби международна известност през 2012 г., когато представи първия руски смартфон YotaPhone. Негова отличителна черта бяха двата екрана, единият от които продължаваше да работи дори при изтощена батерия. ", "date": "2018.07.25", "title": "YotaPhone вече е изцяло китайски"}
{"url": "http://www.cross.bg/zemyata-ppoet-tozi-1580002.html", "text": "/КРОСС/ Beчe ca гoтoви тexничecĸитe дeтaйли нa тoзи пpoeĸт. Oпpeдeлeни ca дaтитe нa миcиятa и дopи e избpaн acтepoид, ĸoйтo ceгa ce нaмиpa нa 100 милиoнa ĸилoмeтpa oт Зeмятa. Πo тoзи нaчин Kитaй възнaмepявa дa дocтaви нa плaнeтaтa тoнoвe cĸъпoцeнни мeтaли и дa cпeчeли мнoгo, предава Kaldata.Aвтop нa тoзи пpoeĸт e Ли Mинтao, извecтeн c тoвa, чe пpecмeтнa тpaeĸтopиятa нa движeниe нa мeждyплaнeтнaтa coндa Чaнъe 2. Toвa e втopaтa ĸитaйcĸa aвтoмaтичнa мeждyплaнeтнa cтaнция зa изcлeдвaнe нa Лyнaтa. B paзpaбoтвaнeтo нa нoвия ĸocмичecĸи пpoeĸт ce изпoлзвaт нaй-дoбpитe ĸитaйcĸи нayчни pecypcи.Kитaй зaяви, чe нe възнaмepявa дa oтcтъпвa oт зaпoчнaлaтa нaдпpeвapa зa изпoлзвaнe нa нaличнитe pecypcи oт близĸия ĸocмoc. Kopaбът-лoвeц нa acтepoиди e плaниpaнo дa бъдe извeдeн в ĸocмoca пpeз 2029 гoдинa. Tpябвa дa ce зaвъpнe c дoбивa cи пpeз 2034 гoдинa.\"Πpиличa нa фaнтacтиĸa, нo миcля, чe мoжe дa ce peaлизиpa\" - ĸaзa Ли Mинтao. Сhіnа Dаіlу дoбaвя, чe ĸopaбът тpябвa дa cинxpoнизиpa cĸopocттa cи c acтepoидa, дa гo пpиxвaнe cъc cпeциaлнo ycтpoйcтвo и дa гo взeмe нa бyĸcиp дo Зeмятa.Kлючoвият мoмeнт e cпycĸaнeтo нa ĸocмичecĸия гocт нa пoвъpxнocттa нa Зeмятa. Зa тaзи цeл щe бъдe paзгъpнaт тoплинeн eĸpaн, ĸoйтo щe нaмaли cĸopocттa нa acтepoидa в плътнитe cлoeвe нa aтмocфepaтa.Aĸo вcичĸo пpoтeчe пo плaн, ĸopaбът и acтepoидът тpябвa дa ce пpизeмят в бeзлюднo мяcтo.B paмĸитe нa тaзи миcия e нaбeлязaн acтepoид нa paзcтoяниe 100 милиoнa ĸилoмeтpa oт Зeмятa. Heгoвият диaмeтъp e 6,4 мeтpa пpи тeглo няĸoлĸo cтoтици тoнa.Bcичĸo изглeждa твъpдe oпacнo, нo cпeциaлиcтитe зaявиxa, чe тoчнo oбpaтнoтo: тexнитe тexнoлoгии мoгaт дa бъдaт ocнoвaтa нa eфиĸacнa зaщитa нa Зeмятa oт oпacни acтepoиди.", "date": "2018.07.25", "title": "Китай ще \"домъкне\" астероид до Земята"}
{"url": "http://www.cross.bg/popravkite-vurna-vchera-1579987.html", "text": "/КРОСС/ Единодушно депутатите от икономическата комисия в парламента подкрепиха  от Закона за приватизация и следприватизационен контрол, съобщава bTV.Вчера върна Румен Радев върна за преразглеждане поправките в закона. Текстовете предизвикаха скандал заради съмнения, че са лобистки в полза на конкретни бизнесмени.От ГЕРБ обаче отрекоха обвиненията и обявиха, че за да няма съмнения, ще подкрепят президентското вето.Текстовете, върху които президентът го наложи, позволяват след петата година собствениците на приватизирани предприятия да не плащат неустойки, ако не спазват ангажиментите си по договора. Новите правила важат със задна дата и за вече сключени сделки. Това според държавния глава „уврежда обществения интерес”.До скандала се стигна, след като вицепремиерът Валери Симеонов заяви, че новите правила ще спестят неустойки за милиони на бизнесмена Кирил Домусчиев по линия на приватизацията на 70% от Българския морски флот. Тогава Домусчиев отрече да има нещо общо с поправките. Вчера бизнесменът не отговори на обажданията на bTV.", "date": "2018.07.25", "title": "Икономическата комисия в НС подкрепи ветото върху Закона за приватизация"}
{"url": "http://www.cross.bg/nato-pregovori-chlenstvo-1579985.html", "text": "/КРОСС/Македония започва предприсъединителни преговори за членство в НАТО, след като страната официално получи покана на срещата на върха в Брюксел на 12 юли, съобщава БГНЕС. На посещение в Македония е Делегация на НАТО, водена от директора по европейските и глобални въпроси на алианса Джеймс Макки, която с представители на всички заинтересовани институции, участващи в този процес ще обсъдят политически, финансови и правни въпроси, както и въпроси по сигурността и отбраната в рамките на преговорите за членство.На днешната пресконференция с националния координатор за НАТО Стево Пендаровски Макки изрази очакване, че Македония ще стане 30-та членка на НАТО в близките 18 месеца. Той посочи, че след като приключат вътрешните процедури в страната и след като парламентите на всички страни-членки на НАТО ратифицират решението за влизане, Македония ще стане 30-и член на алианса.„Вашата страна участва в продължение на няколко години в процеса на партньорство за мир и в подготовката на планове за членство, което означава, че тя е наистина готова“, каза Макки.„С посещението на тази висша делегация на НАТО, де факто започват предприсъединителните преговори, а това, че делегация на НАТО е тук веднага след приемането на решението на срещата на върха в Брюксел означава, че алиансът е готов действително да поеме ангажиментите, за които от години повтаря. Това е \"политиката на отворени врати\", каза Пендаровски. „Ще обсъдим това, което е типично за предприсъединителните преговори с всяка страна досега - от военно-технически въпроси до правните и финансови последици от бъдещото членство на страната в алианса.След пресконференцията представителят на НАТО ще се отправи към Министерството на външните работи, където ще присъстват представители на институциите, участващи в този процес, а след това отново ще се върне в парламента, където ще има втора среща с представители на правителството. Пендаровски прогнозира, че процесът на предприсъединителните преговори ще приключи през следващите няколко месеца.„Основната политическа задача на правителството, Договорът с Гърция, продължава да бъде нашата предпоставка за пълноправно членство“, каза той, добавяйки, че се очаква до края на годината преговорите да приключат. ", "date": "2018.07.25", "title": "Македония започна предприсъединителни преговори за членство в НАТО"}
{"url": "http://www.cross.bg/toronto-hyusein-strelbata-1579986.html", "text": "/КРОСС/ ИДИЛ пое отговорността за стрелбата през уикенда, при която, съобщава БГНЕС.\"Нападателят е извършил атаката в съответствие с мисията за нападение на граждани от страните на коалицията\", които се борят с ИДИЛ в Сирия и Ирак от 2014 г. насам, заяви групировката в своята агенция „Амак“.Файсал Хюсеин, на 29 г., уби 18-годишна жена и 10-годишно момиче при стрелбата в Торонто в неделя вечерта. Той беше открит мъртъв близо до мястото на нападението след размяна на стрелба с полицията. При събитията в оживения квартал „Грийктаун“ в Торонто около 10:00 ч. в неделя бяха ранени също 13 души на възраст между 10 и 59 години, съобщиха официални лица.Семейството на Хюсеин, в изявление пред „CBC News“ осъди \"ужасните му действия\" и заяви, че той страда от психични проблеми. Според тях младежът се бори с \"тежки предизвикателства, свързани с психичното му здраве“, като е страдал от психоза и депресия през целия си живот.Видеозаписите, публикувани от канадските медии, показаха Хюсеин, който облечен в черно, ходейки по тротоара, изведнъж изважда пистолет и стреля в близкия ресторант. Кметът на Торонто Джон Тори коментира стрелбата като \"доказателство за проблем с оръжията\" в града. Джихадистката групировка през последните години пое отговорност за редица смъртоносни атаки на Запад. ", "date": "2018.07.25", "title": "ИДИЛ пое отговорност за нападението в Торонто"}
{"url": "http://www.cross.bg/nankov-glozhene-zaminava-1579989.html", "text": "/КРОСС/ В Тетевенско, където е обявено бедствено положение заради наводнения от проливните дъждове, отново заваля, предаде bTV. Местните хора се притесняват домовете им да не се наводнят за пореден път.Междувременно стана ясно, че регионалният министър Николай Нанков заминава към Тетевен и засегнатите села Гложене и Градежница.Той уточни, че приоритетно ще се работи за възстановяване на инфраструктурата, а след това ще се оценяват щетите. Засегната е най-вече общинска инфраструктура.По думите на Нанков причина за бедствието са обилните валежи от 99 л. на кв/м, които са паднали в района.По-рано през деня пожарникари спасиха", "date": "2018.07.25", "title": "В Тетевенско отново заваля, регионалният министър заминава за засегнатите райони"}
{"url": "http://www.cross.bg/obshtina-teteven-nankov-1579991.html", "text": "/КРОСС/ Министърът на регионалното развитие и благоустройството Николай Нанков пътува за Община Тетевен, за да се запознае на място със ситуацията в следствие на обилните валежи. В 17.30 часа днес министърът ще бъде в с. Глогово.  ", "date": "2018.07.25", "title": "Министър Нанков ще посети Община Тетевен"}
{"url": "http://www.cross.bg/rosi-levski-trenyor-1579990.html", "text": "/КРОСС/ „Левски” и Делио Роси се разделиха по взаимно съгласие. Новината, която вече бе съобщена миналата седмица, този път може да бъде смятана за официална – публикувана е на сайта на клуба.Заедно с Роси напускат и италианските му помощници - Феделе Лимоне, Матия Винченци и Доменико Ботичела.   „ПФК „Левски” благодари за всеотдайната работа на господин Роси и неговия екип и им пожелава бъдещи професионални успехи”, гласи съобщението.", "date": "2018.07.25", "title": "Официално: Роси си тръгна, „Левски” има нов треньор"}
{"url": "http://www.cross.bg/razhodi-ministerskiya-nikolaii-1579998.html", "text": "/КРОСС/ С приетото днес постановление на Министерския съвет не се дава нито лев повече от договорените средства за тол системата. Това заяви министърът на регионалното развитие и благоустройството Николай Нанков в кулоарите на Народното събрание. С приетото Постановление на Министерския съвет е увеличен размерът на ангажиментите за разходи, които може да поеме Агенция „Пътна инфраструктура“, обясни той.Тръжната процедура за проектиране, изграждане и въвеждане на тол системата и електронната винетка приключи в края на 2017 г., но договорът беше сключен през януари т. г., напомни Николай Нанков.Размерът на показателя „ангажимент за разходи“ е утвърден в чл. 22, ал. 3 от Закона за държавния бюджет на Република България за 2018 г. С постановлението на Министерския съвет от днес се увеличава максималният размер на ангажиментите за разходи или стойността, до която Министерството на регионалното развитие и благоустройството има право да сключва договори през годината, а не извършването на действителни разходи. В този смисъл с постановлението не се предоставят допълнителни средства на Агенция „Пътна инфраструктура“Промяната е продиктувана от факта, че Агенция „Пътна инфраструктура“ е поела ангажимент по договор с предмет „Проектиране, изграждане и въвеждане на електронна система за събиране на таксите за ползване на републиканската пътна мрежа на база изминато разстояние за превозни средства с обща технически допустима максимална маса над 3.5 т (ТОЛ) и на база време за леки автомобили с обща технически допустима максимална маса до 3.5 т (електронна винетка)“ в размер на 179 996 400 лв., който не е бил планиран за 2018 г. Изпълнителят на ТОЛ системата е определен през 2017 г. и съответно ангажиментът беше разчетен за 2017 г., но поради обжалване на решението за избор на изпълнител договорът беше подписан в началото на 2018 г.Няма промяна в начина на плащане по договора. Изграждането и внедряването на електронната система ще бъде за сметка на изпълнителя. След успешното й внедряване инвестицията ще се възвърне със събраните приходи. ", "date": "2018.07.25", "title": "Министър Николай Нанков: Нито лев повече от договорените няма да бъде даден за тол системата"}
{"url": "http://www.cross.bg/proekta-kraya-komarov-1579996.html", "text": "/КРОСС/ „Росатом“ изразява задоволство по отношение на това, че българското правителство търси решения за реализацията на проекта АЕЦ \"Белене\". Сигурен съм, че правителството ще вземе мъдро и правилно решение“.Това заяви първият заместник генерален директор „Росатом“ Кирил Комаров. Той обаче не отговори категорично дали руската корпорация ще се включи като стратегически инвеститор, предаде БГНЕС.Комаров заяви, че руската компания е в непрекъснат диалог с българските им колеги по проекта за втората атомна. Неведнъж са заявявали, че са готови да обсъждат всяко едно решение на българското правителство.„Препоръките, които сме давали на Министерството на енергетиката е да бъдат разгледани всички възможни варианти за този проект. Същевременно също сме казвали, че никъде по света такива проекти не се осъществяват без държавата. Друг е въпросът обаче какво ще е това участие“, отбеляза Кирил Комаров.Твърдата позиция на правителството е, че втора атомна централа ще се строи от стратегически инвеститор, на пазарен принцип и без държавни гаранции.В края на юни Министерски съвет, след подкрепа от парламента, отмени свое старо решение и възложи на министър Теменужка Петкова до края на октомври да работи по избора и търсенето на инвеститор. Очаква се най-късно до края на годината активите и пасивите по проекта да се отделят в отделно дъщерно дружество.", "date": "2018.07.25", "title": "\"Росатом\": Сигурни сме, че кабинетът ще вземе мъдро решение за АЕЦ “Белене“"}
{"url": "http://www.cross.bg/iztrebiteli-oferti-yurofaiitur-1580003.html", "text": "/КРОСС/България е изпратила искане за оферти до седем страни за 16 нови или употребявани изтребители, за да замени остарелите си съветски изтребители МиГ-29. Това са съобщили от Министерството на отбраната пред \"Ройтерс\", пише news.bg.Според информацията предложения за доставка на бойни самолети са от САЩ, Португалия, Израел, Италия, Германия, Франция и Швеция.През миналия месец българският парламент одобри план за закупуване на изтребителите. България планира да ги придобие на два етапа като част от опитите за подобряване на съответствието със стандартите на НАТО.Около 1,8 млрд. лева ще бъдат заделени за първите осем изтребителя, както и за наземно обслужване, обучение на екипи и тригодишна първоначална интегрирана логистична подкрепа.Потенциалните изтребители включват F/A-18 Super Hornet на американския самолетостроител \"Боинг\", \"Грипен\" на шведската \"Сааб\", \"Рафал\" на френската Dassault и F-16 на американската \"Локхийд Мартин\" или германски \"Юрофайтър\", както и употребявани Ф-16 от Португалия и Израел и италиански \"Юрофайтър\", са уточнили от военното министерство.София иска от производителите да предоставят оферти до 1 октомври.", "date": "2018.07.25", "title": "Искаме от 7 страни оферти за изтребители"}
{"url": "http://www.cross.bg/pozhari-shvetziya-palene-1579995.html", "text": "/КРОСС/ Шведските власти заявиха днес, че 25 пожара продължават да горят в горите в цялата страна, като уточниха, че ситуацията донякъде се е стабилизирала, но остава сериозна, предаде STV.Пожарите, които започнаха по-рано този месец, се разпространиха бързо поради изключително сухото и горещо време. От седмици не е имало силни дъждове. Според метеорологичната служба това е най-горещият юли в Швеция от поне 260 години.Горските пожари са обхванали площ от 250 кв. км. Според оценката на шведската агенция за горите загубите възлизат на около 900 млн. крони (101 милиона долара), макар че част от дървесината от изгорелите гори ще може да се използва в строителството.В опит да предотврати появата на нови горски пожари шведската национална агенция за борба с извънредни ситуации призова местните и регионални власти да засилят прилагането на забраната за палене на огън на открито и на скари за грил в частни градини.\"Рискът от пожари ще достигне изключително високи равнища в цяла Швеция в края на седмицата. Следователно контролът върху забраните за палене на огън трябва да бъде засилен, за да се избегне появата на нови пожари\", заяви говорителка на агенцията.", "date": "2018.07.25", "title": "Горски пожари бушуват в Швеция, властите забраниха барбекюто"}
{"url": "http://www.cross.bg/durva-pari-leva-1579970.html", "text": "/КРОСС/ Повече от два месеца пенсионери и кюстендилски семейства с по-ниски доходи чакат за дърва. На места дори практикуват със записване, съобщава вестник Струма.„Обикновено си осигурявам твърдото гориво през лятото. В края на пролетта започвам да отделям пари от три пенсии, тогава и токът вече е по-евтин,  имам възможност да заделя някой лев, за да  си купя дървата за зимата. Записах се в началото на юни и заявих, че искам да ми доставят 5 куб. нарязани дъбови дърва. Ще ми ги докарат едва в началото на август и  ще платя 400 лв.“, обяснява 66-годишна кюстендилка, която е вдовица.„Звънях до една от частните фирми и от там ми казаха, че отказват доставки, защото нямали в наличност. Най-лошото е, че не се знае и кога ще имат, а сега имам пари, брат ми от години е в чужбина , изпрати ми 200 евро за дървата, останалите пари си ги додавам аз. Предпочитам да си ги купя през лятото”, споделя и 49-годишната шивачка Светлана Чавдарова.Дърводобивните фирми оправдават липсата на дърва за отопление  с лошото време, което не позволява нарязаните в гората дърва да бъдат транспортирани до пунктовете. „Проблем са и забавените търгове за отдаване на обекти за сеч. Например ние това, което сме заявили като количество, е усвоено. Имаме записани лица до септември месец. Сега спряхме записването, защото просто нямаме повече дърва. Да не говорим, че е трудно и транспортирането им по тези разбити пътища, по които на практика е невъзможно достигането на камиони в гората“, обясниха от местна фирма.В момента цената на  1 кубик нарязани и нацепени дъбови дърва, които се доставят на адрес, струват 80 лв., а буковите 75 лв. Спрямо миналата година се наблюдава увеличение с 5 лв.960 домакинства вече са се записали и за добив на дърва за огрев по тарифна такса  на корен. „ Не всички обаче си ги вземат, въпреки че се записват.  Така цената  за добити иглолистни е 11. 88 лева за кубик, 26.40 лева за дъбови насаждения и 27 лева за букови дърва“, коментираха горски.", "date": "2018.07.25", "title": "Опашка за дърва! Списъците пълни до септември"}
{"url": "http://www.cross.bg/katastrofa-karlovo-podbalkanskiya-1579974.html", "text": "/КРОСС/ Млада жена е загинала след катастрофа на Подбалканския път рано сутринта днес (25 юли).Около 7:00 часа, на изхода на Карлово в посока Казанлък, лек автомобил Mercedes се блъснал в дърво. По първоначални данни в колата са пътували 28-годишният водач и 27-годишната му съпруга, които били откарани със случаен превоз в болница.По-късно от медицинското заведение са съобщили, че жената е издъхнала. Продължават прегледите на мъжа, изчаква се информация за състоянието му. Той е тестван за употреба на алкохол и наркотици, резултатите са отрицателни.Служители на РУ - Карлово извършват оглед на местопроизшествието. Причините за катастрофата се изясняват.", "date": "2018.07.25", "title": "Млада жена издъхна след катастрофа на Подбалканския път"}
{"url": "http://www.cross.bg/tervel-karakachanov-starchev-1579980.html", "text": "/КРОСС/ Първият паметник на хан Тервел у нас бе открит на 28 юни 2018 година в Свети Влас, патриотично и приповдигнато повтаряха всички медийни папагали, които открито се натягаха на вицепремиера Красимир Каракачанов и на олигарсите . Лигавото поведение на журналистите можеше да не бъде прието за скандално, ако в патоса и прехласването не беше тиражирана една опашата лъжа. Кичозният монумент в частния курорт на олигарсите далеч не е първият на Тервел у нас. Това, че патриотът-войвода Каракачанов и екипът му не са наясно с този факт, нито е изненадващо, нито оправдава медийните папагали около него, които тиражират неистини.Преди 25 години в центъра на град Тервел е открит уникален паметник на хан Тервел, който на всичкото отгоре е и забележително произведение на изкуството. Дело е на проф. Валентин Старчев и архитект Владимир Роменски. Впрочем проф. Старчев е един от най-големите ни монументалисти. Автор с ярка индивидуалност и скулптор с огромни творчески възможности. Потомък е на виден резбарски род, а в изобразителното изкуство е ученик на проф. Марко Марков.Звездата на Старчев изгрява на първата младежка изложба през далечната 1961 година, когато печели втора награда с композицията „Борци“. Негов беше паметникът „1300 години България“ пред НДК, паметникът „Раненият Пегас“ пред Съюза на българските писатели, бюстовете на Пенчо Славейков в Брунате, Италия, на Капитан Петко войвода в Алеята на гарибалдийците в Рим, паметника на Васил Левски в Цариброд. Негови творби са притежание на някои от най-престижните световни музеи, начело с този във Ватикана и кралската сбирка в Мадрид.И докато творбите на Старчев са от световна класа, съвсем не стоят така нещата с паметника на Тервел в Свети Влас, който е дело на Петко Йорданов. Безобразните навици под път и над път да се издигат кичозни бутафории от бронз са патент на „патриоти“ като Каракачанов и Симеонов. Под мотото „да възродим или съхраним българската памет“ из цялата страна се нацвъкват „творби“ като тази в Свети Влас и паметника на цар Самуил със светещите очи в центъра на София. По грозотия в бронз вече упорито надминаваме македонците, които първи се увлякоха да безобразничат на историческа тема с безброй паметници из Скопие.Каракачанов определи като „прекрасен, внушителен и красив“ 5-метровия монумент, който гордо щръкна край морето.Не е простено да се строят паметници без одобрението на комисия от специалисти в Министерството на културата. Излиза, че всеки, на когото му хрумне, може да си плати и да си вдигне паметник. Без значение дали има изкуство в произведението. При откриването на влаския Тервел Каракачанов ни заплаши, че на още 4 места в България ще бъдат издигнати паметници на владетеля. Като се има предвид изкуствоведската експертиза на вицепремиера и екипа му, сериозно сме застрашени да станем свидетели на клониран помпозен кич от бронз. А Каракачанов и изкуството имат толкова общи неща, колкото паница боб и люти чушки с изискана гурме вечеря в елитен парижки ресторант.Източник: в-к ГалерияАвтор: Иво ДИМИТРОВ  ", "date": "2018.07.25", "title": "Първият паметник на хан Тервел не е във Влас, а в град Тервел"}
{"url": "http://www.cross.bg/pozhari-gurtziya-vreme-1579973.html", "text": "/КРОСС/ Европейският съюз (EС) обяви траур във връзка с гибелта на десетки хора в Гърция по време на горските пожари. Знамената пред сградите на европейските институции в Брюксел са спуснати.„На 25 юли всички работни заседания на Европейската комисия ще започват с минута мълчание в памет на жертвите на горските пожари в Гърция“, съобщиха от пресслужбата на Европейската комисия. Аналогично решение е приел и Европейският парламент.Броят на загиналите нарасна до 79 души. По-рано беше съобщено за 74 жертви и 187 ранени, включително 23 деца.Горещото време трайно се настани в Гърция от началото на юли. През последните дни стълбът на термометрите достигна 38-40 градуса по Целзий. В понеделник заради аномалните горещини в няколко района на Атика избухнаха горски пожари. Огнената стихия бушува на още няколко места в страната: в областта Коринт на Пелопонес и недалеч от град Ханя на остров Крит, припомнят световните агенции.", "date": "2018.07.25", "title": "ЕС обяви траур за жертвите в Гърция"}
{"url": "http://www.cross.bg/trump-times-novini-1579976.html", "text": "/КРОСС/ Президентът на САЩ Доналд Тръмп се ядосал, че телевизорът на съпругата му Мелания на борда на \"Еър Форс 1\" бил включен на канала на CNN по време на едно от пътуванията им в чужбина напоследък, пише в. The New York Times.Тръмп бил недоволен, че персоналът нарушил правило, според което при всяко пътуване телевизорите, които придружаващите го лица от Белия дом гледат в президентския самолет, трябва да бъдат нагласени да предават предпочитаната от него телевизия Fox, а не СNN, която той определя като \"фалшиви новини\".Гневният му изблик предизвикал \"суматоха\" в президентския самолет, твърди изданието, което цитира имейл от електронната кореспонденция между служители на Белия дом.Тази случка е поредният пример за това как Тръмп все повече живее в свят на подбрана информация и пречупва истината през своята перспектива, посочва вестникът. Сътрудниците му се стараят да го изолират от външния свят, а президентът увеличава усилията си да убеждава своите поддръжници да вярват на него, а не на критиците и съобщенията в медиите.Засега подходът на Тръмп работи - той продължава да засилва позициите си сред републиканците, както показват редица нови проучвания, изтъква The New York Times.\"Не вярвайте на глупостите, които говорят тези хора - фалшивите новини\", каза президентът вчера в град Канзас на годишния конгрес на ветераните от войните в чужбина. \"Това, което виждате и което четете, не е това, което се случва\", заяви той", "date": "2018.07.25", "title": "Тръмп вдигнал лют скандал заради CNN"}
{"url": "http://www.cross.bg/ryskoto-siriya-rysiya-1579977.html", "text": "/КРОСС/ Съединените американски щати нямат правно основание за по-нататъшни военни операции в Сирия, обяви руското министерство на отбраната, предаде РИА Новости.Ръководителят на Централното командване на въоръжените сили на САЩ Джоузеф Вотел изрази съмнение относно възможността за сътрудничество между САЩ и Русия за връщането на сирийските бежанци в родината им.Говорителят на руското ведомство генерал-майор Игор Конашенков отбеляза, че САЩ имат само една възможност да останат в Сирия, която от 2011 година е в гражданска война – а именно, да си сътрудничат с Русия за връщането на бежанците.Говорителят на руското министерство отбеляза, че ако американците не виждат възможности за сътрудничество с Москва, то не трябва да се намесват в мирния процес и да пристъпят към ускорено изтегляне на войските си от територията на Сирия.", "date": "2018.07.25", "title": "Русия към САЩ: Изтеглете се от Сирия!"}
{"url": "http://www.cross.bg/dyupon-patrik-baleta-1579981.html", "text": "/КРОСС/ Патрик Дюпон – етоал, а след това и директор на Парижката Гранд Опера, пристигна в града на своя звезден старт – Варна, откъдето тръгна неговата бляскава кариера. Той спечели сърцата на публиката и журито, което го отличи с най-високата награда в категория Младша възраст – Специалната награда на град Варна през 1976. Сега световната балетна звезда ще проследи представянето на финалистите на 28-ия Международен балетен конкурс в Летния театър - сцената, която промени целия му живот.В отговор на многобройните запитвания на почитатели организаторите от Фондация Международен балетен конкурс Варна осигуриха възможност за разговор с търсения гост. Срещата „Една звезда отблизо – Патрик Дюпон“ ще се проведе на 27 юли от 12:00 в конферентната зала на хотел Черно море. Журналисти и почитатели на балетното изкуство са добре дошли на нея със своите въпроси. Входът е свободен.В продажба са билетите за всички конкурсни вечери. Цените на билетите за Трети тур започват от 18 лв., а за двете Гала вечери – от 25 лв. Билетите за концертните вечери могат да се купят от ДКС, Летен театър и мрежата на Eventim в цялата страна - бензиностанции OMV, книжарници Orange, магазини Office1Superstore, както и онлайн от: Пълна програма на балетните вечери и Гала концертите можете да откриете на сайта на конкурса:  . ", "date": "2018.07.25", "title": "Звездата на Гранд Опера Патрик Дюпон пристигна във Варна"}
{"url": "http://www.cross.bg/signala-podaden-prepiska-1579984.html", "text": "/КРОСС/ Сигнал за нарушения срещу директора на службата за социално подпомагане в Попово - Димитър Димитров, е подаден в прокуратурата в Търговище. Образувана е преписка по сигнала.Преписката е с наблюдаващ прокурор Лиляна Стоянова.\"На 23 юли е регистриран сигнал, подаден от областен председател на политическа партия АБВ Йорданка Георгиева. Образувана е преписка, която ми е разпределена за наблюдение и работа. Ще се запозная със сигнала и ще взема писмено отношение по него, за което подалият сигнала ще бъде уведомен\".Стоянова допълни, че проверката на изнесените факти ще продължи един месец.", "date": "2018.07.25", "title": "Прокуратурата проверява директора на службата за социално подпомагане в Попово"}
{"url": "http://www.cross.bg/leva-pechalbite-evrofytbol-1579982.html", "text": "/КРОСС/ От днес, 25 юли 2018 г., „Еврофутбол“ променя размера на печалбите, които се изплащат в букмейкърските пунктове. За печалбите, определени преди 25 юли 2018 г., е валиден досегашният ред – сумите над 2 000 лева се получават в банка. „Еврофутбол“ прави този жест към своите играчи, за да ускори и максимално да улесни процеса по изплащане на печалбите им!                           ", "date": "2018.07.25", "title": "Пунктовете на \"Еврофутбол\" изплащат печалби до 3 800 лева"}
{"url": "http://www.cross.bg/ganev-kuncho-stoiichev-1579983.html", "text": "/КРОСС/ Политолозите Кънчо Стойчев и Димитър Ганев анализираха пред БТВ президентското вето и политическите реакции на промените в Закона за приватизация и следприватизационен контрол, които държавният глава Румен Радев върна за ново обсъждане.„Съмненията приключиха, в момента сме във фазата на признания. Има ясно признание, че законът е лобистки и премиерът го каза на висок глас. Защо това става постфактум, защо и как се стигна до толкова скоростно гласуване на този закон, ако има държава в България – ако има органи на сигурността, би следвало в момента да работят по този въпрос”, каза Кънчо Стойчев.Според Димитър Ганев ГЕРБ и премиерът Бойко Борисов в случая са проявили типичния си стил. „Когато се създаде определено социално или обществено напрежение по някой казус, или хвърчи оставка, или съответно се подменя законодателството. Целта е управлението да не понася тежка имиджова щета. Просто Борисов застава в любимата си роля – като втора камара на парламента”, заяви Ганев.„Големият проблем е как работи нашият парламент, как на юруш се променят закони без обсъждания, подменя се смисълът на демокрацията и тя се свежда до някаква чиста аритметика и се налага силово мнението и интересите на едно мнозинство”, коментира Кънчо Стойчев.По думите на Ганев напрежение има както в самата коалиция „Обединени патриоти”, така и между ГЕРБ и „Обединени патриоти”. Трябва да сме наясно, че това не е най-ниската точка на отношения между Валери Симеонов и Волен Сидеров, допълни той.", "date": "2018.07.25", "title": "Кънчо Стойчев: Парламентът приема закони на юруш"}
{"url": "http://www.cross.bg/horata-yvrezhdaniya-tryda-1579966.html", "text": "/КРОСС/ „Промените за хората с увреждания трябваше да бъдат приети до 2016г. Сега не е време за хвалби, а за разкаяние и бързи действия“. Това заяви народният представител от ПГ на „БСП за България“ Георги Гьоков по времето на изслушването на министъра на труда и социалната политика Бисер Петков. По думите му управляващите искат да успокоят протестиращите, които с всеки изминал ден се увеличават и целта на изслушването е да се информира обществото- колко много е свършило Министерство на труда и социалната политика за гарантиране на правата на хората с увреждания, в съответствие с изискванията на протестиращите. „Опитвате да се хвалите и да представяте положението като нормално. Не е важно количеството на работата, която сте извършили, а качеството й и колко проблема сте решили на тези хора“ подчерта социалистът. По думите му в Плана за действие на Република България за прилагане на Конвенцията за правата на човека се предвижда извършване на промени в нормативната уредба  - изготвяне на проекти на нормативни актове по ресорни министерства и приемане на  промени в изпълнение на концепцията по чл. 19 от конвенцията, касаещ  независимия живот и включване в общността. „Като резултат трябва да бъде изработен проект на закон за социалните услуги и съответно приемането на такъв закон в срок до 2016г. Сега е втората половина на 2018г.“, коментира депутатът.  Георги Гьоков зададе серия въпроси към министъра на труда и социалната политика за подготвяните Закон за хората с увреждания и Закон за социалните услуги:В каква степен те ще включват, на практика, целите на Конвенцията за правата на хората с увреждания- да насърчават, защитават и гарантират пълноценното, равноправно упражняване на всички права на човека и основните свободи на хората с увреждания? Какво е мястото на личната помощ в тези закони, ще доведат ли те до устойчива промяна в политиките за хората с увреждания? Ще имат ли одобрението на всички заинтересовани страни?Защо на 16.07.2018г. протестиращи майки на деца с увреждания напуснаха работните групи по въпросните законопроекти? Колко предложения са получени от заинтересованите страни за включване в законопроектите и от кои организации?„Още при приемането на действащия Закон за хората с увреждания беше ясно, че той е неудачен компромис между разпоредби за интеграция и механизми за социално подпомагане”. Това каза народният представител от ПГ на „БСП за България” Виолета Желева от парламентарната трибуна по време на изслушването на министъра на труда и социалната политика. Тя заяви, че  законът не изпълнява основните си функции, а именно- да  урежда обществените отношения на хората с увреждания и принципите за тяхната интеграция. „Това доведе до няколко протеста за много кратко време. Новият закон на хората с увреждания е отговор на един от последните протести. Доколко, обаче, той ще бъде нов и дали не се изготвя набързо и в последния момент?”, попита Желева. Тя коментира, че  предлаганият нов закон трябва да бъде основан на принципа на равнопоставеност на хората с увреждания. Народният представител добави, че това може да се случи само, ако се предложи адекватен финансов ресурс, а не както досега, защото иначе се предлагат само права, без те да бъдат обезпечени. ”Ще бъде ли съобразен новият закон с исканията на хората с увреждания и финансовата рамка за следващите три години и ако не е, какво ще му е новото?”, попита още Виолета Желева.„Ако колегите от ГЕРБ искаха да намерят решение на проблемите на хората с увреждания, трябваше да поискат изслушване по тази тема на министър-председателя или поне с вас тук да бъде и министърът на икономиката Владислав Горанов“ Така се обърна зам.-председателят на ПГ на „БСП за България“ Антон Кутев към министъра на труда и социалната политика. Той подчерта, че до октомври трябва правителството и премиерът да се обвържат с решаването на този проблем. „Това не е работа само на Министерство на труда и социалната политика. Само след два месеца ще опрем до бюджета. Някой трябва да принуди финансовият министър и министър-председателят да отпуснат необходимите пари. Те няма да го направят и през октомври имате огромната възможност да се окажете бушон“, обърна се той към министър Петков. По думите му, ако го няма финансовия министър да подкрепи това, което МТСП мисли да прави, нито една от идеите няма да се осъществи. По думите му това е видимо от начина, по който се пишат законопроектите - основният им проблем е финансовият. „Проблемът на хората с увреждания не е финансов, а хуманитарен и е въпрос на оживяване на тях и на децата им“, каза още той. Антон Кутев бе категоричен, че след като управляващите не са приели предложението на левицата да се гледат нужните закони на извънредни заседания на парламента през август, то това трябва да стане поне на първото заседание след ваканцията, която те са си гласували. ", "date": "2018.07.25", "title": "Георги Гьоков: Промените за хората с увреждания трябваше да бъдат приети до 2016г. "}
{"url": "http://www.cross.bg/-godishen-marihyana-oranzheriya-1579962.html", "text": "/КРОСС/ С полицейска мярка до 24 часа е задържан 38-годишен мъжДействията на полицаите са проведени в хода на акция по противодействие на разпространението на дрога на територията, обслужвана от управлението. В къщата на 38-годишен мъж от брациговското село Козарско била открита малка оранжерия за отглеждане на марихуана. Установени са общо 58 растения в различен стадии на развитие, засадени в саксии, с общо тегло около 2.5 килограма. В една от стаите били намерени  и 161 грама суха марихуана.Цялата дрога и оборудването за нейното отглеждане са иззети, а собственикът е задържан в ареста за срок до 24 часа. Спрямо него е образувано бързо производство под наблюдението на Районна прокуратура - Пещера. ", "date": "2018.07.25", "title": "Домашна оранжерия за канабис разкриха криминалисти от РУ – Пещера"}
{"url": "http://www.cross.bg/purvata-voiina-svetovna-1579971.html", "text": "/КРОСС/ С правителствено постановление се отпускат 360 000 лв. за отбелязването през 2018 г. на 100-годишнината от Първата световна война и участието на България в нея. Средствата се разпределят по бюджетите на Министерство на отбраната, Министерство на образованието и науката и Министерския съвет, като са предвидени трансфери към БАН, Военна академия „Г. С. Раковски“, както и към общините, които ще извършват ремонт и изграждане на военни паметници, съобщиха от пресцентъра на Министерски съветНационалният план за отбелязване на 100-годишнината включва конкретни мероприятия с финансов разчет. Основни акценти се поставят върху ремонта и възстановяването на военни паметници в България, ритуали за почитане паметта на загиналите в Първата световна война, както и мероприятия на военно-патриотичните съюзи и граждански организации. Предвижда се също провеждането на военно-исторически конференции, издаване на сборници и албуми, организирането на изложби.", "date": "2018.07.25", "title": "Отпускат 360 000 лв. за отбелязването на 100-годишнината от Първата световна война"}
{"url": "http://www.cross.bg/pozhara-barakovo-smetishteto-1579967.html", "text": "/КРОСС/Продължава борбата с ликвидирането на. Днес беше мобилизирана и тежка техника в помощ на пожарникарите, съобщава bTV.Екипите се надяват окончателно да загасят пожара в сметището. То пламна преди четири дни и обгази района на Кочериново и Благоевград.Основната версия за причините за пожара е подпалване на гуми от неизвестни лица.От пожарната поясниха, че до два дни най-вероятно ще са се справили с пожара.", "date": "2018.07.25", "title": "Все още гасят пожара в сметище край с. Бараково"}
{"url": "http://www.cross.bg/horata-pari-terasata-1579972.html", "text": "/КРОСС/ 78-годишна жена от Кюстендил е станала жертва на телефонна измама. Тя получила телефонно обаждане от мъж, представил се за полицай, убедил я да съдейства за залавяне на измамници и тя хвърлила от терасата на жилището си 10 000 лв. По-късно размислила и се обадила в полицията да съобщи за случилото се.По случая е започнато досъдебно производство в полицейско управление в Кюстендил. Уведомен е дежурен прокурор.От полицията отново напомнят на хората да не дават пари, поискани по телефона. Полицията не иска пари от хората по никакъв повод. Служители на реда не задават въпроси полицаите за спестяванията на хората или наличните пари в домовете им.", "date": "2018.07.25", "title": "Баба хвърли през терасата 10 000 лева на ало-измамници"}
{"url": "http://www.cross.bg/simeonov-siderov-suvet-1579975.html", "text": "/КРОСС/ Лидерът на „Атака“ Волен Сидеров внесе в Министерски съвет искане да се оттегли Законът на шума. Това заяви той на брифинг, след като е представил мотивите си по време на правителственото заседание, предаде БГНЕС.„Както виждате отправям остри критики към работата на ресорния вицепремиер Валери Симеонов, който с действията си вреди на държавния интерес. Затова, на Министерски съвет предложих да се оттегли този закон, защото вреди на туристическия бизнес. Според този закон могат да се затварят заведения едва ли не по преценка на полицията. Това е една полицейщина, една болшевишка партийка, която ще удари туризма“, обясни съпредседателят на Обединени патриоти.Не съм дошъл да говоря с вицепремиера Симеонов, а с министрите. Когато правят такива закони, първо нека ги обсъдят с „Обединени патриоти“. Имало е и други случаи, когато подобни закони ги виждаме чак в днешния ред на парламента. НС не е придатък на МС, а обратно.Сидеров съобщи още, че на председателски съвет в парламента е разкритикувал ГЕРБ, защото в Закона за приватизацията нямало нищо лобистко и не виждал логика да дават заден ход. Ветото на президента не е добре направено, бих го посъветвал да си смени съветниците. Има непрофесионално написани мотиви. В унисон на президента, Валери Симеонов работи срещу държавния интерес и собственото си правителство. „Аз го изпратих Симеонов да работи за подобряване на стандарта, за пенсиите, това беше нашата основна тема, а не да се разхожда с шумомер в ръка“. Сидеров заяви, че ако Симеонов продължи да не се справя със задачите, ще настоява да бъде сменен. Сидеров обаче не отговори категорично дали би заел вицепремиерския пост. ", "date": "2018.07.25", "title": "Сидеров: Изпратих Симеонов да работи за пенсиите, а не да се разхожда с шумомер"}
{"url": "http://www.cross.bg/temperatyri-prof-avgyst-1579968.html", "text": "/КРОСС/ Световните метеорологични центрове прогнозират хубаво време през месец август. Това каза климатологът проф. Георги Рачев, съобщава Струма.Обикновено при такъв юни и юли, каквито имахме, август колкото и да се старае, няма да може да достигне 40 градуса, посочи той.По думите му, през най-отпускарския месец не се очакват продължителни жеги. Жегите няма да бъдат като например през 2012 г., когато имахме по 10-15 дни температури, достигащи дори в София до 35 градуса. Пак ще има температури в порядъка до 35 градуса, но те ще бъдат доста по-кратки. Такива горещи африкански вълни поне засега не се очакват, прогнозира климатологът.Тенденцията е август месец да бъде с нормални температури и с повече валежи в Западна България за сметка на Източна България, каза още проф. Георги Рачев.", "date": "2018.07.25", "title": "проф. Георги Рачев: Времето през август ще е сухо но и с валежи"}
{"url": "http://www.cross.bg/hip-hop-artisti-poveche-1579978.html", "text": "/КРОСС/ Goloka е идея и движение на хора с алтернативно мислене. Появява се в България преди повече от 4 години като основатели са графити артистът Nasimo, моделът и дизайнер Ива Янкулова и хип-хоп артистът Gerata. В превод от санскрит терминът означава „планета на любовта, красотата и щастието”. Следните съставки ще бъдат открити на първия Goloka festival, който ще се проведе на 3 и 4 август на голямата поляна до Петропавловския манастир „Св. Св. Петър и Павел” край Лясковец. За да научим повече за събитието, разговаряме с един от организаторите Николай Геранлиев – Gerata.                            Идеята се роди съвсем естествено и спонтанно, тъй като ние имаме желание да се събираме и колаборираме с различни артисти, за да творим заедно. Тази година честваме 5 години GOLOKA WEAR и решихме, че е дошъл моментът нашата идея да се материализира на по-мащабно ниво. Както знаете, подобно събитие изисква голяма организация и координация, съответно има нужда от подкрепа от различно естество. В първото издание на GOLOKA FESTIVAL наш съорганизатор и партньор е звукозаписна компания ZANIMATION. Специално искаме да благодарим на община Лясковец за локацията, на която ще се проведе фестивалът. Освен това, тъй като много харесаха нашата идея за GOLOKA FESTIVAL, Jagermeister също решиха да ни подкрепят. Замесени са още много други приятели и медийни партньори, които ни подкрепят с голямо желание и ентусиазъм. Ще изброя някои от тях: 50stotinki.com, Йомрук, One More Frame, БАЗА, The Barber Shop Sofia, OCB, Kloshar Bags, Young Artist, Omerta Thugz и много други. Благодарности на всички!!Решихме да представим хип-хоп сцената такава, каквато е в пълното й разнообразие и колорит. Без да разделяме и да слагаме етикети. Нека има за всеки по нещо. Няма как, въпреки желанието ни, да поканим всички артисти наведнъж, но в следващите издания се надяваме да предоставим сцена на всеки един, който има желание. Искаме да излезем от рамки и ограничения спрямо различните течения в хип-хоп културата. Идеята е да покажем цялата й палитра и нюанси. На сцената на GOLOKA FEST ще излязат както комерсиални, така и ъндърграунд изпълнители, танцьори, диджеи и графити артисти. Ще има забава, ще има шоу, ще има храна както за тялото, така и за душата. Общо взето едно разнообразие и изобилие от гледна точка на изкуството.Хип-хопът си е хип хоп, където и да иде човек. Има лично мнение, позиция и послание. Няма езикова бариера за музиката - тя се усеща. Хубаво е да се разбира за какво говори конкретният изпълнител, за да се добие повече яснота, но, както вече споменах, музиката се усеща. Специално при тазгодишните ни гости от Македония и Великобритания, нямаше нужда от специално представяне на българския хип-хоп, тъй като те са гостували и преди у нас, имат наблюдения, опит, както и съвместни проекти с български артисти. За нас е огромна радост и чест, че ще си имаме артисти от чужбина, които да обогатят още повече така или иначе разнообразния лайнъп.Графити сцената ще бъде представена от Glow, Epik, Grey и Self. В рамките на 3 дни, те ще изрисуват 50 метрова подпорна стена в гората, под манастир „Св. Св. Петър и Павел“. Момчетата ни оказват голяма подкрепа, много уважение за тях. Относно брейкденсът, нещата стоят така:1.The Boss(Pop&Row)2.Susla(Sleepwalking)3.Shifura(Monstribe)Музика:Dj Skill(SoulSearchin)1. Fling&Steady(Footprince)2. Kaqta&The Kid(Monstribe)3. Freax&Flash4. Lalri&Venkata(NoNameCrew)5. Fluen&Spago(FlowTron)6. Spa&Mitaksky(HD Rockers)7. Trixter&Faun8. UNTIEDMINDS1-во място: Парична награда от 600 лв + Goloka Wear2-ро място: Рекламен видео клип + Goloka Wear3-то място: Goloka WearВ събота - вторият ден от фестивала, ще събудим телата на нашите гости с приятна йога около 9:00 часа. След това в 11:00 часа ще се проведе лекция на Еленко Ангелов на тема „рЕВОЛЮЦИЯ в съсЗНАНИЕ“ (#elenkoangelov). В 15:30 ще се проведе Киртан – това е музика за душата, която ни пренася в една по-спокойна и балансирана атмосфера, а малко след това в 16:30, нашият приятел Мадва ще ни поговори малко повече на тема „Контрол над ума със звук“. Освен тези интересни събития, ще можете да седнете на столовете на The Barber Shop Sofia и да се подстрижете или оформите брадата си безплатно при тях, също така ще имате опции да спечелите и награди. Ще разполагаме с джаги и други развлекателни игри. Освен всичко това ще има светлинно шоу с NiKita и различни уъркшопи, но повече инфо на място.Да, така е. Първите 5 издания на Nature All Hip-Hop Fest се проведоха на същата локация. След това организаторите смениха локацията с друга. Nature All Hip Hop е един прекрасен фестивал, на който аз лично имах честта за пръв път да изляза на сцена пред публика и да представя себе си и творчеството си, за което винаги ще изпитвам дълбока благодарност към Bluntbashment Foundation и специално към главните организатори - Мирослав Мошев и Калоян Георгиев, както и към Младен Кънчев, който ме покани да участвам за първи път. За съжаление този фестивал не се е провеждал от 3 години и силно се надявам организаторите да се мотивират и да продължат да го организират. Имаме нужда от повече такива младежки фестивали. Това са трамплини за подрастващите артисти и места, където можеш да се обогатиш и срещнеш много нови и интересни хора. Дали сме наследници? До някаква степен, да. Все пак става дума за една и съща култура, въпросът е кой как я представя. Има и други събития от подобно естество като: Back to The Unity, Spirit of Bourgas, Hip Hop Souls и много други. Според мен най-важно е сцената да се развива. На същия принцип са и фолклорните фестивали. Те също имат предци и наследници. Това е култура и тя трябва да се съхранява, развива и обогатява. Дали GOLOKA FEST ще се превърне в най-големия ежегоден хип-хоп фестивал у нас няма как да кажем, но желание ИМА.                     ", "date": "2018.07.25", "title": "Николай Геранлиев – Gerata: Искаме да покажем цялата палитра и нюанси на хип-хоп културата"}
{"url": "http://www.cross.bg/diva-svinya-kalinchev-1579969.html", "text": "/КРОСС/ Експерти от Брезник, Дупница, Перник и Кюстендил дискутираха промените в Закона за лова и опазване на дивеча, както и превантивните мерки срещу африканската чума. „Обсъждахме очакваното разрешение за групов лов на дива свиня за намаляване популацията й и ограничаване на опасността от навлизане на африканската чума, която засега не е регистрирана у нас, пише вестинк Струма. Досега не сме имали индивидуален лов на дива свиня“, коментира участвалият в срещата Венко Калинчев, секретар на Ловно-рибарско дружество „Елен“.Изготвени са и графици на ловците, които имат удостоверения за подборен отстрел. Те ще бъдат предоставени на държавни институции, за да се вземе решение къде и кога да се извършва отстрелът на дива свиня в района.„От нас се изискват много неща, а държавата липсва. Трябва да изкопаваме ями с бетонови пръстени. Това ще бъде трудно, особено при отстрел на дива свиня във високите места. Съществува и риск при пренасяне на отстреляните животни до ямата. Според мен трябва да се изкопава на място, където е убита дивата свиня”, подчерта Венко Калинчев. Той добави, че предстои и среща с председателите на ловните дружини съвместно с РДГ и ветеринари, на която да бъдат определени местата за ямите.Според Калинчев индивидуалният лов е опасен, особено когато става във време на високи треви и когато има гъбари, билкари, туристи. „Опасността да бъде прострелян или убит някой е голяма. Много от председателите на ловните дружинки в Кюстендилско не искат да ловуват. Проблем ще бъде и обработката и съхранението на убитата дива свиня, както и двете проби за африканска чума или трихинелоза, ловците трябва през нощта да отстрелват, а през деня да носят пробите“, недоумява Венко Калинчев. Същевременно той е на мнение, че не може да не се изпълняват държавни разпоредби.Секретарят на ловното сдружение припомни, че когато по график са били носени проби за изследване в лаборатории в Благоевград, за два дни са имали от 40 до 65 проби.", "date": "2018.07.25", "title": "Ловджиите изплашени! Има опасност да се превърнат в убийци на хора"}
{"url": "http://www.cross.bg/antoniii-iiordan-dinev-1579979.html", "text": "/КРОСС/Вържи попа, да ти е мирно селото - тази поговорка показва, че българите имаме здрави корени и чувство за самоирония. Когато осмиваш духовника, осмиваш и част от себе си. Защото вярата е спасила не само народа ни в тежки моменти, но ни е обединявала да вършим добрини. Но хората все още правят разлики. Едно е да си свещеник, друго е да си поп. Обикновено у нас поповете са по-често срещани. Един такъв поп, при това твърде високопоставен, се развихри в ефир пред благосклонно ухилената Жени Марчева. Темата за гнева на митрополит Антоний бе орденът „Стара планина“, който според него прекрасно подхождал на бизнесмена от Свети Влас Йордан Динев. Отраканият владика обяви за жълти медии всички, противопоставили се на тази негова благородна инициатива.Водещата Марчева не попита кое кара космите от брадата на дядо Антоний да щръкват възбудено по посока „Марина Диневи“. Не го попита и нищо от онова, за което са писали и говорили нейните „жълти“ колеги, начело с френската телевизия М6. Те правеха разследвания как Йордан Динев и брат му успяха да се сдобият с нотариален акт за море, интересуваха се предизвикана ли е екологична катастрофа край бреговете на Слънчев бряг, задаваха въпроси от рода на това как безнаказано може да се прехвърли фирма с 11,67 млн. лева пасиви от необслужвани лизинги и кредити към банки на безработен и безимотен ром от великотърновско. „Жълтите медии“ се интересуват и от откровено разгулния живот на братята, изпълнен със силикон, поръчкови луксозни автомобили и яхти, а дядо Антоний им чете контрамолитви и ги анатемосва от екрана. Мила родна картинка. Получава се нещо като попове, журналя (така с основание вече масово наричат теляците от журналистическата гилдия) и политици (разбирай царистите и Каракачанов), единни за Йордан Динев. Или виждаме как цялата тази пасмина вече е опитомена от едни олигарси, чийто полет на мисълта и фантазия стигат до дължината на яхтата, кубиците силикон и тонажа бронз в паметниците. Това, че съсипаха брега и морето, бетонирайки ги, за да продават кичозните си комплекси, е записано на друга сметка. Да, отдавна трябва свещеник да опее естествената красота на Влас, която в епохата на Диневи е слънчев спомен от миналото. И съвсем не му трябва поп Антоний, който сякаш оживява от разказа на великия Елин Пелин „На оня свят“. Защото работата на духовните лица е да служат тихо, скромно и смирено на Господ, а не да раздават ордени и титли, да си играят на архонти, да носят ролекси и да карат мерцедеси. Но ако у нас имаше гилдия и журналисти, а не журналя, сигурно щяхме да знаем какво точно са правили братя Диневи, преди да станат благодетели на църквата. И тогава вероятно въобще нямаше да се говори за ордени, а за съвсем друго. Не знам защо точно в този момент се сещам, че и Дон Корлеоне е бил голям благотворител. Той обаче е помагал на домове за сираци, без да има грандомански претенции да си говори с Господ през новопостроен храм или владика на повикване...Източник: в-к ГалерияАвтор: Иво ДИМИТРОВ  ", "date": "2018.07.25", "title": "Орден „Стара планина” за олигарха Йордан Динев?"}
{"url": "http://www.cross.bg/dete-blusnal-trotoara-1579956.html", "text": "/КРОСС/ Лек автомобил е блъснал шестгодишно дете, което се е намирало на тротоара на улица в Благоевград, предаде агенция „Фокус”.Инцидентът е станал по-рано тази сутрин.По първоначални данни автомобилът е управляван от възрастен водач от Сандански, който последователно се е ударил в два автомобила и след това е блъснал 6-годишното дете.Момчето е транспортирано в болница за оказване на медицинска помощ с фрактура на бедрото и травми на главата.", "date": "2018.07.25", "title": "Кола блъсна 6-годишно дете, намиращо се на тротоара"}
{"url": "http://www.cross.bg/ryse-dvama-grypa-1579953.html", "text": "/КРОСС/Служители на ТСБОП – Русе извършили процесуално-следствени действия в Русе и Приморско във връзка с доказване и документиране дейността на организирана престъпна група, занимаваща се с доставка и разпространение на наркотични вещества. Претърсвания са извършени на седем жилища и един автомобил. В условията на неотложност е проверен и адрес в Приморско. Намерени и иззети са 30 г хероин, близо 2 г метамфетамин, везна и около 10 мобилни телефона.В хода на операцията по пресичане на престъпната дейност за срок до 24 часа задържани трима жители на Русе – на 34, 25 и 26 години. Изяснено е, че групата е действала от март 2018 г., като същия месец е започнало и наблюдението й. Според събраните до момента данни групата е доставяла и  разпространявала хероин и метамфетамин във формата на кристал.По случая е образувано досъдебно производство за престъпление по чл. 321 вр. чл. 354 „а“ от НК. Разпитани са 11 свидетели, двама от тях - от съдия от Специализирания наказателен съд - София. На двама от задържаните са повдигнати обвинения за участие в организирана престъпна група, занимаваща се с доставка и разпространение на наркотици. С постановление на прокурор мерките им за задържане са удължени до 72 часа, а впоследствие, с решение на съда, са им наложени постоянни мерки за неотклонение. Установено е и участие на още двама души – на 50 и 43 години – задържани по други досъдебни производства на Окръжна прокуратура – Русе.", "date": "2018.07.25", "title": "Неутрализирана е престъпна група, доставяла и разпространявала наркотици на територията на Русе"}
{"url": "http://www.cross.bg/ivanka-trump-se-otkaza-ot-modata-1579954.html", "text": "/КРОСС/ Президентската дъщеря Иванка Тръмп изненадващо обяви, че закрива своите марки дрехи, обувки и аксесоари, съощават световните агенции.Милионерската наследница лансира колекцията си през 2014 г., но след встъпването в длъжност на баща й, постепенно остави бизнеса на втори план.Решението окончателно да прекрати дейсността си, Иванка Тръмп обясни с назначаването си за съветник в Белия дом и опасността да бъде обвинена в конфликт на интереси.През последните две години обаче, редица магазини в САЩ започнаха да отказват да продават продукти с марката \"Тръмп\". ", "date": "2018.07.25", "title": "Иванка Тръмп се отказа от модата"}
{"url": "http://www.cross.bg/myasto-bili-dete-1579958.html", "text": "/КРОСС/ ​При нощните спасителни действия служители на ПБЗН са извели на безопасно място и майка с малко дете.Около полунощ днес, пожарни екипи от Тетевен и Ловеч се отзовали на сигнал, постъпил на тел. 112, за бедстваща група от 17 младежи, на възраст между 15 и 17 години. Те били настанени в къща за гости в село Гложене. Пристигналите незабавно на място пожарникари установили, че река Вит, която минава покрай къщата, е придошла и дълбочината й е почти 1,5 метра. Използвайки въжета, екипите предприели действия по евакуиране на тийнейджърите. Веднага след като децата били изведени на безопасно място, пожарникарите посетили и съседната къща, обитавана от семейство с малко дете. Мъжът категорично отказал да бъде евакуиран, но жената се съгласила заедно с 3-годишното им дете да бъдат изведени от жилището. Всички евакуирани хора били транспортирани до кметството на населеното място, където им е била осигурена храна и вода.", "date": "2018.07.25", "title": "Пожарникари спасиха 17 младежи, бедстващи в село Гложене"}
{"url": "http://www.cross.bg/rednik-borisov-kiro-1579959.html", "text": "/КРОСС/ Премиерът Бойко Борисов отрече обвиненията за „спасяването на редник Киро” в началото на днешното правителственото заседание.Така той отговори на вицепремиера Валери Симеонов, който обяви, че промените в Закона за приватизация и следприватизационен контрол са лобистки и обслужват интересите на бизнесмена Кирил Домусчиев. Симеонов сравни приемането на поправките с филма „Спасяването на редник Райън”, като го нарече „Спасяването на редник Киро”.„На 6 юли 2017 г. това правителство одобри допълни разходи по бюджета на Министерството на икономиката за 2017 г. в размер на 2,4 млн. лева за заплащане на дължимата държавна такса за предявяване на иск за отмяна пред ВКС на решение на Арбитражния съд, постановено към „Кей Джи маритайм шипинг”.Ако сме искали редник Киро или редник Райън, или който и да е да пазим, е нямало да заведем тези дела”, аргументира се Борисов. На заседанието на правителството днес присъстваше и лидерът на „Атака” Волен Сидеров.Припомням,че сутринта  ", "date": "2018.07.25", "title": "Борисов: Ако сме искали да пазим редник Киро, е нямало да водим дела "}
{"url": "http://www.cross.bg/domatite-dosta-taka-1579964.html", "text": "/КРОСС/ Земеделски производители от Кюстендилско недоволстват от ниските цени на доматите и картофите, които дават на големите борси, съобщава Струма. Проблем се оказва и качеството на семената на картофите.„Плащаш за екстра качество, поне така обявяват, а в същност картината е доста по-различна. Ако пък произведеш в големи количества, трудно ще ги продадеш“, споделя Даниел Левичарски от кюстендилското село Жабокрът. Неговият баща държи маса на кюстендилския пазар. Излиза всеки ден. „Продаваме ги за 80 ст. килото, иначе ако ги дадеш на прекупвачи, цената е доста по ниска – 20-30 ст. Изобщо не ти се изплаща. Имаме разходи за оран, хора като викнеш после да ги събират… А така с маса на пазара горе-долу си изкараме нещо за нас“, коментира младият мъж.При доматите историята се повтаря. На големите борси се изкупуват по 30 -50 ст. за кг, което не е печеливш вариант за производителите. На пазара  обаче доматите вървят различно – 1,50-1,70 лв. за кг а в София дори и по 2,50-3,00 лв.„Не ме удовлетворява цената на доматите. При тях има доста работа,  освен засаждането и пръскането има и едно култучене – почистване на самото растение, което се прави доста често. Също така те искат вода, разходи за гориво за помпи. На борсата в Петрич държат много ниска цена, говорим за розови домати. Не може търговците да ми се подиграват и да искат да купят от мен кашон домати на цена 3 лева, при положение че самият кашон като амбалаж струва 50 ст.“, възмущава се  Ясен Стипцарски.Заради тези неудачи голяма част от производителите в Жабокрът се ориентират към засаждане на площи с краставици и чушки, и то в парници. Те обаче недоволстват от това, че българският пазар е залят от зеленчуци, внос от Македония, Гърция и Албания.", "date": "2018.07.25", "title": "Подигравка с производителите! Търговци изкупуват продукцията на безценица"}
{"url": "http://www.cross.bg/komandir-smolyan-iya-1579960.html", "text": "/КРОСС/ Заместник-министърът на отбраната Атанас Запрянов и заместник-началникът на отбраната вицеадмирал Емил Ефтимов ще участват в тържествения ритуал по посрещането на 35-ия контингент на Въоръжените сили на Република България, който успешно приключи участието си в мисията на НАТО в Афганистан „Решителна подкрепа“.Официалната церемония ще се проведе на 26 юли 2018 г. в Смолян, на площад „Свобода“ от 13.00 ч.Контингентът е в състав от 158 военнослужещи и включва национален елемент, рота за охрана, екип от съветници и щабни офицери в щаба на мисията на НАТО. Национален командир на контингента е полковник Георги Маргитин, командир на ротата за охрана е майор Стефан Димов, а помощник-национален командир – полковник Камен Иванов. Непосредствената подготовка, изпити и сертификация бяха проведени в 101-ви алпийски полк в Смолян, откъдето е и основната част от 35-ия контингент. ", "date": "2018.07.25", "title": "Тържественият ритуал по посрещането на 35-ия контингент от Афганистан ще се проведе в Смолян"}
{"url": "http://www.cross.bg/donchev-georgi-pistata-1579961.html", "text": "/КРОСС/ Пети и шести кръг на Porsche Sports Cup продължиха серията от трудни стартове за Георги Дончев. Българският пилот успя да завоюва едно трето място в петия старт от Super Sports Cup сериите, но освен този подиум, уикендът ще бъде запомнен с прилична доза малшанс и тежък дебют за новото купе, което за първи път стъпи на пистата след сериозните поражения на Red Bull Ring през юни.След седмици усилена работа по възстановяването на колата, първият състезателен уикенд с нея изобщо не премина безпроблемно. Напрегната квалификация, изпълнена с трафик, съсипа всички обиколки на Дончев за първия съботен спринт от Super Sports Cup и осигури на българския пилот едва 10-та стартова позиция, но трудностите тепърва предстояха.                       Непосредствено преди старта на надпреварата дъжд принуди екипите да „преобуят“ автомобилите на решетката с мокри гуми, а мокрото състезание се превърна в кошмар още по време на формиращата обиколка. За броени минути пороят превърна легендарното трасе в река, а не след дълго последваха и инцидентите. След тях по пистата останаха безжизнени останки, което логично доведе до прекратяване на състезанието. На всичкото отгоре, несправедливото връщане на крайното класиране няколко обиколки преди фаталното му прекратяване върна нашия пилот назад чак до 9-та позиция, вместо извоюваната 5-та. „На фона на развитието за много от другите пилоти, стига ми, че успях да прибера колата цяла и, повярвайте ми, не беше никак лесно. Не съм имал по-плашещо и напрегнато преживяване на пистата, откакто за пръв път стъпих на нея“, сподели след съботния ден Георги. В неделя ситуацията започна различно – второ време на квалификациите за Endurance сериите за Давид Ян и първо място в класа, което даде надежда на екипа със старт от първа редица. Във втория спринт за уикенда, който започна малко след това, Дончев стигна до подиума след ожесточена 30-минутна битка с няколко коли. Въпреки обещаващата стартова позиция и доброто начало обаче, в първата от двете едночасови надпревари нещата отново започнаха да се объркват. Още на първия завой след старта Георги се измъкна като по чудо от инцидент с четири съперника и дори започна да наваксва загубените позиции. Но катастрофата бе толкова сериозна, че колата на сигурността остана на пистата цели двадесет минути и устремът на пилота с номер 168 е туширан. При възстановяването на състезанието зад волана застана Ян, на когото Дончев отстъпва мястото си без нито една завършена „състезателна“ обиколка. Но това се оказва по-малкият проблем – 7 минути преди края на състезанието, докато Давид уверено води колоната на 7 секунди пред втория, пострадала при инцидента в началото полуоска се чупи непоправимо. Това води не само до загубено първо място, но и до невъзможност за участие в следващия старт и в крайна сметка край на амбициите за повече точки от третия уикенд на Porsche Sports Cup.Поредният труден състезателен уикенд вече е в историята, а екипът на Георги Дончев вече има амбициозен план до края на годината – освен оставащите стартове от шампионата на Porsche, които могат да се следят онлайн с уникални on-board клипове, феновете на моторспорта ще могат да се включат и в три формата от серията Overdrive Lap Battle. Първата дата е в средата на септември (за първи път на Билстерберг в Германия), през октомври почитателите на Порше ще направят посещение на няколко култови места в Германия, а своеобразното закриване на сезона е насрочено за 10-11 ноември на писта Серес в Гърция.", "date": "2018.07.25", "title": "Едно трето място за Георги Дончев и поредната порция смесени чувства на Нюрбургринг "}
{"url": "http://www.cross.bg/emanyuel-makron-otgovornost-1579963.html", "text": "/КРОСС/ Френският президент Еманюел Макрон пое пълната отговорност за скандала с неговия бодигард, който разтърси страната.Александър Бенала беше обвинен в насилие срещу демонстранти по време на протест, състоял се на 1 май. Кадри от случилото се бяха разпространени от вестник „Монд” миналата седмица. Това доведе до обвинения срещу Елисейския дворец, че е бил направен опит за прикриване на случая. Еманюел Макроп пое вината за инцидента, но френският държавен глава подчерта, че с действията си охранителят го е разочаровал.", "date": "2018.07.25", "title": "Макрон пое отговорност за скандала с охранителя, удрял протестиращи"}
{"url": "http://www.cross.bg/prime-huawei-optziya-1579965.html", "text": "/КРОСС/ Издръжливата  батерия и двойната камера са екстри, с които дори някои телефони от високия клас не разполагат. Huawei Y7 Prime обаче напълно променя разпределението на силите в това отношение. Той е повече от достъпен ценово модел с FullView дисплей, двойна камера с bokeh ефект, батерия с висок капацитет и чудесен дизайн. Вече всеки има възможност да разполага с телефон, оборудван с най-новите технологии в мобилния сектор.                           Дисплеят играе ключова роля при всеки смартфон. Точно затова големите дисплеи с почти невидими рамки са много актуални в момента. Благодарение на последните нововъведения вече е възможно да се произведе устройство с по-голям размер на дисплея в същия общ размер на телефона, без това да налага компромиси с останалия хардуер. Доскоро това се случваше единствено при по-скъпите телефони, но Huawei е един от първите производители, които използват FullView Display технологията в своите телефони от достъпната серия Y.Тазгодишният модел Y7 Prime предлага висококачествен, почти 6-инчов дисплей, който е много удобен за гледане на филми и сърфиране в интернет. Размерът на дисплея позволява показването на повече детайли, поради което е много удобен за хората, които обичат да гледат любимите си сериали докато са в движение. Дисплеят е конструиран с новата IPS технология, а резолюцията му е 1440 х 720 мегапиксела, което прави картината ярка и много детайлна. Дори дребните шрифтове са лесни за четене и по-малко натоварващи зрението, а гледането на снимки е истинско удоволствие.                             Huawei Y7 Prime притежава вградена двойна камера, чиито лещи могат да измерват дълбочината на фона, а благодарение на новаторския софтуер потребителите могат изкуствено да „замъгляват“ своите снимки – технология, доскоро достъпна единствено при SLR камерите. Обектите на преден план ще бъдат ярки и детайлни, а тези на заден план ще могат да бъдат елегантно замъглени чрез ефекта bokeh, върху който потребителят ще има пълен контрол благодарение на специалната опция за неговото регулиране. Камерата улавя чудесно и най-дребните детайли благодарение на своя 13-мегапикселов сензор. Предната камера разполага с 8 мегапиксела резолюция, а новите ѝ приложения предлагат достъп до най-новите технологии в областта на увеличената реалност, като сега могат да бъдат прибавяни всевъзможни маски и гримове към портретните фотографии. Също така има опция и за автоматична смяна на фона, а предната камера може да разпознава лица и да ги отделя от останалата част от снимката, като това дава възможност за прибавяне на различен фон.                                Никой не обича да чака. Всичко, което бихте искали да ползвате във вашия смартфон, би трябвало да е налично за част от секундата. С Huawei Y7 Prime няма да имате проблеми в това отношение – 8-ядреният процесор „Snapdragon 430“ гарантира висока оперативна скорост дори при използване на най-големите по размер игри и приложения. Y7 Prime разполага не само с ефективни и енергоспестяващи компоненти, но и с батерия с капацитет от 3000 mAh. Новият модел на Huawei може да бъде използван интензивно през целия ден, а батерията му позволява до 13 часа гледане на видео. Киноманите могат да бъдат спокойни – Y7 Prime може да издържи дълго пътуване или истински филмов маратон, без да има нужда от зареждане. Дори нахората, за които използването на телефон е непрестанна дейност, няма да се налага да носят зарядно устройство със себе си. Huawei Y7 Prime е оборудван с модерен четец за пръстов отпечатък, но това не е единственият начин телефонът да бъде отключен. Другата опция е лицево сканиране – необходимо е просто да погледнете към телефона си и той ще се отключи за част от секундата. Определено модерна опция, която ще се хареса на младите потребители.Друга опция, която прави Y7 Prime още по-удобен, е възможността за използването на два номера едновременно, плюс допълнителна карта памет.. Повечето смартфони имат т.нар. „хибридна“ опция за две SIM карти, при която обаче потребителят трябва да извади своята карта памет. В случая обаче този проблем не съществува – Huawei Y7 Prime разполага с три слота, което прави възможно едновременното използване на две SIM карти и една Micro SD карта. По този начин потребителят няма нужда да се лишава от нещо за сметка на друго.Добрите озвучителни системи са много важни за младите хора, които искат непрестанно да се наслаждават на своята любима музика. Това е още един аспект, в който Y серията на Huawei внася осезаеми подобрения. Той е и една от причините телефоните от тази серия да са много популярни сред младите и подрастващите. Това от друга страна помага и на техните родители, които срещат много по-малко затруднения в избирането на телефон, който техните деца биха харесали.", "date": "2018.07.25", "title": "Huawei Y7 Prime e достъпен смартфон с визия и функции на флагман"}
{"url": "http://www.cross.bg/tzeremoniya-monasi-monashestvoto-1579994.html", "text": "/КРОСС/ Момчетата от тайландски футболен отбор и техният треньор, които бяха спасени от наводнена пещера в Северен Тайланд по-рано този месец, ще станат монаси за девет дни.На будистка церемония в северната провинция Чианг Рай момчетата и техният треньор бяха облечени в бели одежди и пяха будистки молитви, преди да бъдат остригани с ножици от монаси, от своите родители и от правителствени представители. След това бяха обръснати напълно.Това се прави ден преди ръкополагането - церемония, с която се отбелязва началото на монашеството.В Тайланд, където мнозинството от населението са будисти, монашеството се смята за акт на благодарност. Всеки пълнолетен мъж трябва да стане за кратко монах, а момчетата могат да служат за кратко като послушници.Само едно от дванайсетте момчета не взе участие във вчерашната церемония, защото е християнин.", "date": "2018.07.25", "title": "Спасените от тайландската пещера момчета стават монаси за 9 дни"}
{"url": "http://www.cross.bg/nyakolko-napysna-direktor-1579993.html", "text": "/КРОСС/ Скръбна вест удари автомобилния свят и най-вече феновете на Ферари. Изпълнителният директор на “черните кончета” Серджо Маркионе почина на 66-годишна възраст, след като влезе в болница за операция на рамото, но състоянието му се е влошило, а самият той е имал куп други заболявания. Марчионе напусна поста си само преди няколко дни.Той напусна поста като главен изпълнителен директор на ФИАТ, където бе ръководител в последните 14 години. Маркионе има основна заслуга за работата на “Ферари” във Формула 1 през последните години, но с официално изявление напусна и този пост преди няколко дни.Смъртта му беше потвърдена от “Exor NV”, компанията на семейство Аниели, която основа ФИАТ, и то само дни след смяната му като изпълнителен директор. Състоянието му се е влошило рязко след операция на рамото, извършена в Цюрих. Подробности обаче не бяха оповестени.“Серджо Маркионе, истински мъж и приятел, вече не е сред живите”, каза собственикът на Фиат Джон Елкан. “Моето семейство и аз винаги ще сме му благодарни за това, което направи”.", "date": "2018.07.25", "title": "Почина президентът на Ферари Серджо Маркионе"}
{"url": "http://www.cross.bg/dolara-lotariyata-miliona-1580004.html", "text": "/КРОСС/ Жител на град Сан Хосе в Калифорния спечели над половин милиард долара на лотарията “Мега милиони”, предадоха световните агенции, цитирани от БНТ.Сахдев може да получи цялата сума на няколко транша или 308 милиона долара наведнъж. “Все още не мога да осмисля това, което се случи”, заяви щастливецът.Печелившите числа бяха 1,2,4,19,29 и 20. Най-големият джакпот, спечелван някога от лотарията “Мега милиони”, възлезе на 656 милиона долара и бе уцелен през март 2012 година. Печалбата беше поделена от участници в щатите Илинойс, Канзас и Мериленд.", "date": "2018.07.25", "title": "Калифорниец спечели половин милиард долара от лотарията"}
{"url": "http://www.cross.bg/prozhektzii-film-kino-1579949.html", "text": "/КРОСС/ От 25 юли до 5 август в Пловдив започва \"Лятно Кино в Парка\".В интервю за предаването \"12+3\" по програма \"Хоризонт\" организаторът Ник Тодоров даде повече информация за събитието:\"Това наистина ще бъде една смесица от преживявания – от кино, от изкуство, от добро прекарано време с приятели под открито небе. В пет парка, в пет от любимите локации на пловдивчани ще направим десет прожекции на български и европейски филми от последните няколко години. Започваме утре вечер. Като първата ни прожекция е в Цар-Симеоновата градина с българския филм \"Летовници“, един абсолютно тематичен филм за тази част от годината, когато всички се засилваме към морето.Имаме още няколко български заглавия – \"Дъвка за балончета“, филм, който ще ни върне в отминалите години, \"Революция Х“, новата музикална комедия с емблематичното участие на звезди като Димитър Бербатов, Гери-Никол, \"Привличане“, последния филм на Яна Маринова, която ще бъде наш гост на 4-и август.Предстоят интересни и вълнуващи вечери. Всички прожекции са безплатни и ще започват в 21 часа. Системата, с която ще извършим тези прожекции, е професионална система за лятно кино с капацитет между 800 и 1000 души, тоест капацитетът, който имаме е сериозен, така че ще очакваме добра посещаемост. Всички прожекции са в абсолютно зелена и естествена среда\".", "date": "2018.07.25", "title": "Лятно кино в европейската столица на културата - Пловдив"}
{"url": "http://www.cross.bg/lydogoretz-priema-vidi-1579945.html", "text": "/КРОСС/ Отборът на Лудогорец приема МОЛ Види във втория квалификационен кръг на Шампионската лига. Задачата на \"Орлите\" е да прескочат и тази фаза и да направят нова крачка към мечтаната групова фаза на турнира.Статистиката е срещу тима от Унгария, който има 4 отпадания от балкански тимове в последните си пет подобни изпитания.В групата на Лудогорец отново не попаднаха контузените Владислав Стоянов, Абел Анисе и Григоре. Очаква се стартовата единадесеторка да е съставена от Ренан на вратата и Сисиньо, Моци, Форстър и Натанаел в защита. Дяков и Саша ще са двойката опорни полузащитници, а Марселиньо ще бъде плеймейкърът на тима. Мисиджан и Вандерсон ще оперират по крилата, а на върха на атаката ще стартира Кешеру.Гостите пристигат в оптимален състав без контузени и наказани футболисти. Треньорът Марко Николич се очаква да заложи на Ковачик под рамката и карето Фиола, Винисиус, Юхаш и Стопира в отбрана. Хаджич Него и Паткай ще са триото в средата на терена, а в атака ще действат Шчепович, Хущи и Лазович.Главен съдия на срещата е Боян Панджич от Швеция, с помощници Фредрик Клайвер и Микаел Халин. ", "date": "2018.07.25", "title": "Лудогорец приема МОЛ Види в битка за Шампионската лига"}
{"url": "http://www.cross.bg/pravila-moshtnost-energiya-1579948.html", "text": "/КРОСС/ Новите правила за търговия с електрическа енергия ще бъдат обсъдени в Комисията за енергийно и водно регулиране. Промяната се налага, тъй като от началото на месеца всички производители с мощност над 4 мегавата инсталирана мощност продават тока си на енергийната борса.Целта на промените е да се създадат ясни правила за реалното участие на енергийните предприятия на свободния пазар. Същевременно те би трябвало да прекратят в значителна степен възможността за злоупотреби и да даде сигурност на участниците на пазара.Една част от промените е свързана и с новите отговорности, с които бе натоварен Фондът за сигурност на електроенергийната система. Той освен че ще събира таксата \"задължение към обществото\" и ще изплаща премиите на ВЕИ производителите и когенерациите, ще може да поиска от Електроенергийния системен оператор от пазара да бъде отстранен некоректен търговец или производител на електроенергия. Предвижда се и възможността нов доставчик на ток да може да развали договора си с клиент, ако това бъде поискано от предишния му снабдител заради неизплатени задължения.", "date": "2018.07.25", "title": "КЕВР обсъжда нови правила за търговия с електрическа енергия"}
{"url": "http://www.cross.bg/gurtziya-zhiteli-rafina-1579947.html", "text": "/КРОСС/ 80 загинали и повече от 180 ранени е равносметката до момента, след унищожителните горски пожари в района на Атина. Гръцки и чуждестранни екипи все още се борят с огнената стихия. В ход са и операции по издирването на оцелели, съобщава БНТ.Атика остава в плен на огнената стихия. Пожарникари от Гърция и няколко други държави са в надпревара с времето, в опит да потушат огъня. Бедствието изпепели пристанищния град Рафина, както и разположените в близост Мати и Кинета, западно от Атина.Оцелели си припомнят най-страшните моменти, в които са опитвали да се спасят. Мнозина са изчезнали безследно.Панагиотис Дагалос, очевидец: Пожарът започна ето тук, около шест, шест и половина. Събрахме всичко най-необходимо и се качихме в колата. Взех бебето ни в ръцете си и побягнах към морето колкото мога по-бързо. Жена ми беше до мен, но в даден момент изчезна. Повече не я видях...Пожарът в Рафина вече е потушен, но местни жители разказват, че във въздуха продължава а се носи задушлив дим. Не знаят и как ще продължат живота си след бедствието.Спасителните екипи продължават издирването на хора в засегнатите райони. Местни жители започнаха да публикуват снимки на изчезналите си роднини в интернет, с надеждата да получат информация за тях. А в болниците в района на Атика десетки доброволци даряват кръв за пострадалите. 11 от ранените остават в критично състояние.Гръцките власти обявиха, че отпускат помощ в размер на 20 милиона евро за пострадалите. Откриват се и дарителски сметки. Армията ще охранява засегнатите райони, за да попречи на мародери да влизат в малкото останали къщи. Пострадалите хора ще бъдат облекчени и от данъци.Открита е и денонощна телефонна линия за всички наши сънародници в Гърция, които имат нужда от помощ и подкрепа. Номерът е: + 30 69 37 096 220. ", "date": "2018.07.25", "title": "Гърция остава в плен на огъня - загиналите са 80"}
{"url": "http://www.cross.bg/biiitboks-byrgas-beatbox-1579951.html", "text": "/КРОСС/ Град Бургас ще бъде домакин на първото Балканско първенство по бийтбокс. То ще се проведе на 31 август от 18:30 часа на открита сцена в непосредствена близост до КЦ \"Морско казино\". Някои от най-добрите бийтбокс артисти от България и съседните й държави ще се изправят един срещу друг в директни битки за първата по рода си титла, осигуряваща квота за Световното бийтбокс първенство.Състезанието ще протече в два етапа. Първият ще се проведе изцяло онлайн във facebook страницата на събитието. Всеки, който желае да участва, трябва да представи видеоклип на свое бийтбокс изпълнение с продължителност от 60 до 90 секунди. Видеото трябва да бъде качено в Youtube и публикувано на стената на събитието Balkan Beatbox Championship във .Най-добрите 12 ще бъдат класирани за следващия етап - директните битки на сцената в Бургас. Крайният срок за подаване на видео заявките е 15 август 2018 г. Ще се приемат само такива от артисти, живеещи в държави на Балканите.Събитието се организира от Българска бийтбокс асоциация, Община Бургас и Младежки културен център, с подкрепата на Световната бийтбокс федерация - Beatbox Battle, инициативата \"Бургас харесва младите\", музикална къща \"Фактор\", Beatbox Battle TV, Beatbox Greece, Red Bull България и радио \"Power FM\".*** ПРАВИЛА/РЕГЛАМЕНТ ***Битките ще се проведат в популярната система: А - Б, А - Б.Всяка битка ще има общо 4 рунда (по два за всеки участник).Продължителността на всеки рунд ще бъде 90 секунди.В състезанието няма да има т. нар. екстра рундове, което означава, че победителят ще бъде избиран веднага след приключването на битката.*** НАГРАДИ ***1-во място:- microphone AKG D5, осигурен от нашите официални партньори: музикална къща \"Фактор\";- грамота;- правото да участва на следващото Световното бийтбокс първенство.2-ро място:- AKG headphones, осигурени от нашите официални партньори: музикална къща \"Фактор\";- грамота.3-то място:- грамота.Организаторите ще осигурят настаняването на всички участници в състезанието. Очаквайте скоро повече информация за журито и програмата на събитието, в която ще има допълнителни приятни изненади.                                           ", "date": "2018.07.25", "title": "Първото Балканско първенство по бийтбокс ще се проведе в Бургас на 31 август"}
{"url": "http://www.cross.bg/zhena-doma-lykovit-1579952.html", "text": "/КРОСС/ С прокурорско постановление му е наложена 72-часова мярка за задържанеДействията по разследването стартирали на 10 юли, когато 70-годишна жена от Червен бряг подала сигнал в полицията, че е станала жертва на измама. Пред разследващите потърпевшата обяснила, че непознат се е обадил на домашния й телефон и я въвел в заблуждение, че е необходимо да окаже  съдействие на служители от криминална полиция по залавяне на телефони измамници. Жената оставила 4500 лева в полиетиленов плик на оградата на дома си. По случая било образувано досъдебно производство за престъпление по чл.209, ал.1 от НК.В резултат на упорита работа и извършени множество оперативни действия, криминалисти на ОДМВР- Плевен разкрили самоличността на мъж, взел по указание парите от адреса - 33-годишен от Луковит. Мъжът е задържан при полицейска акция на 23 юли на територията на Червен бряг, в момент преди да вземе пореден подготвен плик с 300 лева. Парите били оставени до портата на дома на 76-годишна жена. Изяснено било, че същата сутрин, възрастната жена е била въведена в заблуждение по идентичен сценарий.При последвал обиск и претърсване в дома му в Луковит са открити мобилни комуникатори и други веществени доказателства, съотносими по извършените престъпления.33-годишният е привлечен в качеството на обвиняем за престъпление по чл.209, ал.1 във връзка с чл.20, ал.4 от НК. С  постановление на наблюдаващ прокурор му е наложена мярка за неотклонение \"задържане по стража\" за срок до 72 часа.Работата по случая продължава. ", "date": "2018.07.25", "title": "Криминалисти от Плевен задържаха 33-годишен участник в телефонна измама"}
{"url": "http://www.cross.bg/siderov-simeonov-ataka-1579955.html", "text": "/КРОСС/ Войната във властта се разгаря. Непримиримите отношения между патриотите взимат застрашителни размери и разклащат сериозно устоите на управлението. Битката между Волен Сидеров и Валери Симеонов вече е на живот и смърт!Това заяви в ефира на Нова телевизия лидерът на \"Атака\" и председател на парламентарната група на Обединени патриоти Волен Сидеров., повтори на няколко пъти видимо ядосаният Сидеров., призова Сидеров.Според него вицепремиерът Валери Симеонов трябва да се извини на депутатите от \"Атака\" и ГЕРБ, които защитиха закона за приватизацията, който пък Симеонов нарече лобистки.\"Няма как да опростим тези поправки и тази измама беше хвърлена от Симеонов към \"Атака\" и ГЕРБ. Това го каза от трибуната на Народното събрание. .\", категоричен бе Сидеров.  Вчера президентът наложи вето на закона, а от ГЕРБ заявиха, че ще го подкрепят. категоричен е лидерът на \"Атака\".Според Сидеров БМФ върви към несъстоятелност и държавата ще загуби 300 милиона.\"Преди време аз бях джентълмена, който прости това, което каза. Но сега няма да е така\", категоричен е Сидеров, визирайки предишните нападки на Валери Симеонов към избирателите на партия \"Атака\".Доста хора са впрегнати в това да изпълняват убийствена политика спрямо българския бизнес, защото чуждия не го засягат, е изводът на Сидеров.  Става дума за концесията за Банско, припомни Сидеров.Имам критичен поглед върху концесиите. Симеонов от няколко месеца е натоварен с тях, но той не посяга към тях, каза още Сидеров.Лидерът на \"Атака\" нападна и директора на ОДМВР-Бургас старши комисар , като го обвини в лъжа. Според Сидеров полицейският началник казал, че МВР не охранява Симеонов по време на обиколките му по морските барове. Лидерът на \"Атака\" обаче показа снимка на Симеонов с няколко полицаи като доказателство, че това не е така.Според него ВалериЗапитан как ще се явят заедно на избори при това положение, Волен Сидеров каза, че \"Атака\" се е явявала сама на избори и няма проблем да се яви отново сама. Очевидно там (при НФСБ) се готви друга коалиция - със СДС и Христо Иванов, посочи той.\"Аз мога да се явя и сам на избори. Правил съм го четири пъти, мога да го направя и пети. Ако колегите не искат да се явяваме заедно, аз ще го направя сам. Аз бях този, който настояваше това да се случи. Най-вероятно ще се случи това\", прогнозира в заключение лидерът на патриотичната партия \"Атака\". ", "date": "2018.07.25", "title": "Сидеров: Валери Симеонов спаси редник Цеко!"}
{"url": "http://www.cross.bg/lovato-demi-heroin-1579935.html", "text": "/КРОСС/ Световноизвестната певица Деми Ловато е приета в болница в Лос Анджелис заради свръхдоза хероин.Изпълнителката е била открита в безсъзнание в дома си в Холивуд Хилс. На място ѝ е оказана първа помощ. Лекари съобщиха, че тя вече е в стабилно състояние и се възстановява.25-годишната Ловато от дълго време има проблеми с наркотиците и алкохола. В една от нейните нови песни тя описва подробно борбата си със своите зависимости.В социалните мрежи започна кампания „Да се помолим за Деми”, в която се включиха десетки хиляди.", "date": "2018.07.25", "title": "Деми Ловато е приета в болница след свръхдоза хероин"}
{"url": "http://www.cross.bg/yvrezhdaniya-maiikite-biser-1579933.html", "text": "/КРОСС/Парламентът ще изслуша социалният министър Бисер Петков относно хода на подготовката на законодателните промени за гарантиране на правата на хората с увреждания.Изслушването идва ден след като нов палатков лагер беше издигнат в съседство на този на майките на деца с увреждания.Протестиращите подкрепят реформата, но са против нея във вида, в който беше предложена от лагера на майките. Национално представени организации се обединиха под лозунга „Реформа да, но не така”.Настояванията им са за общ закон за хората с увреждания. От палатката на майките обвиниха съседния лагер в провокация.Министърът на труда и социалната политика Бисер Петков дойде на място, за да разговаря с протестиращите и покани двата лагера на среща.", "date": "2018.07.25", "title": "Парламентът ще изслуша Бисер Петков"}
{"url": "http://www.cross.bg/balchik-susedka-ypravitelyat-1579934.html", "text": "/КРОСС/ Румънци и българи отказват резервации по Северното Черноморие заради лошото време. Очакванията са все пак слънцето да се задържи за по-дълго, а сезонът да е поне като миналогодишният, съобщава bTV.Със слънце или без Балчик остава предпочитано място за туристите от северната ни съседка.Над 100 хил. румънци са посетили Балчик през миналата година. В този хотел от години гостите са основно от северната ни съседка. Идват веднъж, а след това се връщат многократно и то не само през лятото, разказва управителят. ", "date": "2018.07.25", "title": "Румънските туристи предпочитат да посещават Балчик"}
{"url": "http://www.cross.bg/dvizhenieto-poradi-magistrala-1579931.html", "text": "/КРОСС/ Важна информация за всички, които тръгват на път. Временно се ограничава движението в изпреварващата лента при 409 км на магистрала „Хемус” в посока Варна, в района на Повеляново поради пътно-транспортно произшествие, съобщават от АПИ.А движението по пътя Черни Вит – Тетевен се осъществява двупосочно в една лента поради свличане на земна маса върху пътното платно.", "date": "2018.07.25", "title": "Катастрофа на магистрала \"Хемус\" затруднява движението"}
{"url": "http://www.cross.bg/ptitzi-vodoplavashti-firma-1579942.html", "text": "/КРОСС/ Фермери, отглеждащи патици и гъски, са готови да излязат на протест, ако не бъдат отменени някои от текстовете в наредба на Агенцията по безопасност на храните, приета на 16 юли, съобщава БНТ. Те настояват да отпадне изискването, всяко превозно средство, превозващо птици, след разтоварването им да се дезинфекцира от лицензирана фирма.В чирпанското село Оризово се намира една от големите птицевъдни ферми у нас. Тук всяко транспортно средство на влизане и излизане от обекта минава през задължителна дезинфекция.Велко Аянски-организатор, производство: Имаме договор с такава фирма, която прави дезинфекция, но смятам, че ние също сме достатъчно подготвени, за да извършим всички тези мерки.Фермерите смятат, че наемането на лицензирана фирма за дезинфекция на транспортните средства, с които се превозват птици от една страна ще оскъпи разходите по отглеждане на пернатите,от друга – няма да гарантира сигурността на обектите.Иван Йовчев-председател на Професионалната организация на производителите на водоплаващи птици: Не съм съгласен, че фирмата ще направи по-добра дезинфекция,не знам тя къде е била вчера, за да ми идва на обекта и да дезинфекцира, да заповяда и да дезинфекцира, когато фермата е с доказано огнище, т.е при доказана инфлуенца.Наредбата предвижда в случай на инфлуенца, в обектите пробно да бъдат настанени бройлери, а не водоплаващи, което според фермерите също е неприемливо.Иван Йовчев-председател на професионалната организация на производителите на водоплаващи птици: Съгласни сме, че трябва да има пробни птици, за да се докаже ,че няма инфлуенца, но нека те да бъдат водоплаващи, а не бройлери. Тези бройлери не им познаваме технологията.Според фермерите, отглеждащи водоплаващи птици, тази наредба цели да раздели бранша.Иван Йовчев-председател на Професионалната организация на производителите на водоплаващи птици: Опитва се някой да вмени, че България не е птичи грип, а патешки грип.Фермерите са изпратили декларация до министъра на земеделието, че не са съгласни със спорните точки в наредбата. Ако не получат отговор до края на седмицата, ще излязат на протест.", "date": "2018.07.25", "title": "Птицевъди готови на протест заради санитарни изисквания"}
{"url": "http://www.cross.bg/nato-moskva-rysiya-1579937.html", "text": "/КРОСС/ Министърът на отбраната на Русия Сергей Шойгу обяви, че Москва ще отговори, ако Швеция и Финландия бъдат приети в НАТО и че такова разширяване на западния военен алианс би подкопало глобалната сигурност, съобщава \"Интерфакс\".Шойгу също така заяви, че срещата между руския президент Владимир Путин и американския му колега Доналд Тръмп може да доведе до задълбочаване на военното сътрудничество между Москва и Вашингтон, както и със страните от НАТО.Наскоро от Кремъл коментираха, че НАТО е \"инструмент за конфронтация\", който открито разглежда Русия като противник.", "date": "2018.07.25", "title": "Москва предупреди: Швеция и Финландия далеч от НАТО"}
{"url": "http://www.cross.bg/baseiina-pompa-smurtta-1579940.html", "text": "/КРОСС/ Във Варненския окръжен съд за днес е насрочено делото за смъртта на 13-годишната Сара Ернст от Германия. Инцидентът стана през 2011 г, докато детето се къпело в басейна на хотел \"Берлин\" в курорта \"Златни пясъци\". Хронологията припомня нашият репортер от Варна Нивелина Няголова.Сара Ернст идва на почивка с баща си през 2011 г. в курорта „Златни пясъци“. На 11 юли по обед 13-годишното момиче е в басейна на хотела, когато го засмуква отводнителната помпа на дъното на съоръжението.Други туристи виждат, че детето лежи на дъното и викат спасителя. Той обаче не може да извади момичето, защото всмукателната сила на подовия сифон е голяма. Детето е извадено от басейна едва, когато е изключена помпата.Четирима мъже са подсъдими по делото. Трима от тях са технически лица, свързани с проектирането и изграждането на басейна, а четвъртият е спасителят.След смъртта на момичето стана ясно, че по време на инцидента басейнът е работел без разрешително и е бил в лошо техническо състояние.Това не е първият инцидент с деца във водни съоръжения във Варна. През февруари миналата година помпа на джакузи едва не уби 4-годишно дете от Англия. Момиченцето прекара дни в реанимация, след като получи тежки разкъсвания в областта на корема. Няколко месеца по-късно крачето на 3-годишно дете беше засмукано от помпа в джакузи.", "date": "2018.07.25", "title": "Започва делото за смъртта на дете в хотелски комплекс в \"Златни пясъци\""}
{"url": "http://www.cross.bg/sistema-oruzhie-chovek-1579936.html", "text": "/КРОСС/ „Става нещо в обществото ни, ценностната ни система е рухнала”, смята психологът Христо Монов. Коментарът му е по повод , при която един човек е опасност за живота.По думите му е немислимо заради това, че куче е маркирало територия да се извади пистолет.Оказа се, че стрелецът от подлеза има криминална регистрация за побой.", "date": "2018.07.25", "title": "Психолог за стрелбата в подлез: Ценностната ни система е рухнала"}
{"url": "http://www.cross.bg/belitza-tzentur-speshen-1579941.html", "text": "/КРОСС/ Хората в Белица готвят протести заради отказа на здравния министър Кирил Ананиев да се открие филиал на Спешен център в планинската община. Според министъра, искането на общината за разкриване на лечебно заведение е несъстоятелно, тъй като жителите получавали адекватна помощ в медицинските центрове в Разлог и Якоруда. Хората обаче са недоволни, защото разстоянията са големи, а забавянето на линейките често се оказва фатално.Близо 10 000 души в една от най-бедните общини у нас повече от 10 години нямат нито Спешен център, нито линейка. Повечето села са планински, отдалечени на 40 км от най-близките Спешни центрове, а трудният терен допълнително забавя линейките.Мая Падарева: Всички хора не могат да разчитат на линейката, която ще дойде от Якоруда в рамките на един час, и повече се е случвало – през това време човекът ще си отиде.Хората в Белица разказаха, че са изненадани от отказа на министър Кирил Ананиев да се разкрие спешен център в Белица. Срещнали се с кмета на общината.Радослав Ревански, кмет на Белица: Хората казаха, г-н кмете, дай да блокираме главния път, белким въпросният министър разбере първо къде се намира Белица и тогава да прави такива отговори.Кметът успял да успокои гражданите, но временно.Радослав Ревански: Аз не скривам своето огорчение и се надявам и с вашата подкрепа министъра да преосмисли това свое решение. Най-малкото, ако не прави Спешен център, поне да осигури един спешен екип – линейка плюс двама, трима фелдшери.В отговор на местни депутати, министърът на здравеопазването обяснил, че здравната система в общината е добре организирана, а филиалите в Разлог и Якоруда имат добре оборудвани пет екипа, които не са натоварени и могат да обслужват жителите на Белица.", "date": "2018.07.25", "title": "В Белица готвят протести заради отказ да бъде открит филиал на Спешен център"}
{"url": "http://www.cross.bg/trump-yunker-sreshtata-1579943.html", "text": "/КРОСС/ Председателят на ЕК Жан-Клод Юнкер пристига на посещение във Вашингтон, където с американския президент Доналд Тръмп ще обсъдят търговските отношения между ЕС и САЩ. Часове преди срещата, Тръмп изрази песимизъм относно изхода от нея, съобщава БНТ.", "date": "2018.07.25", "title": "Юнкер и Тръмп се срещат в опит да избегнат търговска война САЩ - ЕС"}
{"url": "http://www.cross.bg/sudebna-vurhovniya-sporna-1579938.html", "text": "/КРОСС/ Масови протести във Варшава, след като полският Сенат одобри законопроект за спорна съдебна редорма, касаеща избирането на нов председател на Върховния съд.", "date": "2018.07.25", "title": "Масови протести във Варшава заради спорна съдебна реформа"}
{"url": "http://www.cross.bg/olimpiada-sveta-sveti-1579924.html", "text": "/КРОСС/ Успение на св. Ана, майка на пресвета Богородица Църквата почита света Анна няколко пъти в годината:на 8 и 9 септември, когато празнуваме Рождеството на Пресвета Богородица и възпоминаваме Нейните родители - свв. Иоаким и Анна,на 9 декември, когато празнуваме Зачатието на Пресвета Богородица от св. Аннаи на 25 юли - денят на успението (смъртта) й. Св. дякониса Олимпиада и Евпраксия девица Родина на света Олимпиада, наречена така в чест на своята майка, бил Цариград, където живеели нейните известни и знатни родители. Баща й, Анисий Секунд, бил един от най-почтените сенатори, а майка й била дъщеря на знаменития епарх Евлавий, който се споменава в разказа за чудесата на Христовия светител Николай и който при царуването на Константин Велики бил първият човек след царя. Олимпиада, дъщерята на Евлавий, отначало била сгодена за най-младия син на Константин Констанс, който след баща си царувал в древния Рим; но той бил убит преди брака, а тя била дадена на арменския цар Арсак, с когото живяла малко и овдовяла, тогава Олимпиада се омъжила за споменатия сенатор Анисий Секунд и родила света Олимпиада, която, още преди да достигне пълнолетие, родителите й сгодили за един благороден младеж, син на епарха Невридий; но самият брак бил отложен. Минали двадесет месеца и годеникът починал, а Олимпиада останала девица и в същото време вдовица; тя вече не искала, макар и да била достигнала пълнолетие, да се омъжва за друг, но пожелала да пребивава в девство и целомъдрие през целия си живот. След смъртта на родителите си Олимпиада останала наследница на големи богатства и безчислени имения; всичко това посветила на Бога и започнала с щедра ръка да раздава на нуждаещите се: на църкви, манастири, пустинножители, болници, приюти за бедни и странници, на сираци и вдовици, и на изпадналите в нищета; изпращала щедра милостиня и на затворените в тъмница и изпратените на заточение; и щедростта й се разпространявала на много места. Самата тя постоянно се молела и постела, всячески умъртвявайки тялото си и покорявайки го на духа.По това време царувал Теодосий Велики, баща на Аркадий и Хонорий; той имал родственик на име Елпидий, за когото желаел да омъжи блажената Олимпиада, защото била млада и красива, но тя не искала. Царят се обръщал към нея с молби, всякак се стараел да я уговори да се омъжи за Елпидий, но тя никак не се съгласявала, въпреки че я заплашвали, и знаела, че царят се е разгневил. Тя изпратила на царя следния отговор:- Господарю! Ако Бог искаше да бъда омъжена, не би взел от мене първия ми мъж; но тъй като Той е знаел, че няма да ми бъде от полза да бъда омъжена в този живот, е освободил мъжа ми от съвместен живот с мене, а мене е избавил от тежкото иго на властта на мъжа и е вложил в мислите ми Своето благо иго.Царят се разгневил и заповядал на градоначалника да отнеме всичкото й имущество и да го пази, докато тя не навърши тридесет години. Градоначалникът, не толкова по заповед на царя, колкото по клевети на Елпидий, така я обиждал и притеснявал, че тя не само над имуществото си, но и над самата себе си нямала власт: той не й позволявал нито да беседва с богоугодни светители, нито дори да посещава църква, надявайки се, че тя от мъка ще се съгласи да се омъжи, но Олимпиада се радвала и благодаряла на Бога. След известно време тя написала на царя следното:- Ти, владико, ми оказа царска милост и постъпи с мене като истински епископ, заповядвайки на друг да се грижи и пази моето бреме, за което се грижех сама; още по-голямо благодеяние ще ми направиш, ако заповядаш на твоя чиновник да раздаде всичкото ми имущество на църквите, на бедните и нуждаещите се, за да избегна суетната слава, раздавайки го сама, и тогава няма да пренебрегвам истинското си богатство, свободна от грижите за земното и скоропреходно богатство.Царят прочел писмото й и като размислил в себе си, отново й позволил да се разпорежда с имуществото си: достатъчно бил слушал за добродетелния й, богоугоден живот, за изключителното й въздържание и жестокото умъртвяване на тялото й. Наистина, тя никак не ядяла месо, не се къпела; ако необходимостта я заставяла да се измие поради болест, тя сядала във вана с топла вода, облечена в риза, без да се съблича, защото се срамувала не само от слугините си, но и сама не искала на вижда голото си тяло.Заради целомъдрения си и честен живот света Олимпиада, на чиито добродетели се удивлявали и светителите, била взета за служене на църквата и поставена за дякониса от светейшия патриарх Нектарий. И служела на Господа честно и праведно заедно с другите дякониси, подобно на евангелската вдовица света Ана, която „не се отделяше от храма, служейки Богу с пост и молитва денем и нощем\". Животът на блажената Олимпиада бил толкова непорочен, че даже и враговете й не можели да открият в нея нещо, което да заслужава порицание. Враждуващите със свети Йоан Златоуст, който бил патриарх след Нектарий, се отнасяли враждебно и към тези невинна Христова рабиня, и най-вече Александрийският патриарх Теофил: той се гневял срещу нея за това, че приела изгонените от него от египетската пустиня честни монаси (за тях подробно се разказва в житието на свети Златоуст), когато те дошли в Цариград и ги хранела заради Христа. Изобщо тя радушно приютявала и се грижела за идващите в града странници, монаси и епископи, отделяйки за тях от имуществото си, и сам Теофил преди често се ползвал от нейното гостоприемство и щедрост. Впоследствие той се отнасял враждебно към нея и заради споменатите монаси, и заради свети Йоан Златоуст, и се стараел да я обезслави с несправедливи обвинения, но никой не вярвал на злобните му лъжи и клевети, - всички знаели за чистия й и свят живот. Славата на тази истинна Христова рабиня се разпространявала по всички църкви; тя постъпвала подобно на евангелския самарянин, който качил на животното си човека, изранен от разбойници и оставен без внимание от всички минаващи, откарал го в странноприемницата и се погрижил за оздравяването му, действително, тя давала подслон на всички, нямащи къде глава да подслонят; усърдно се грижела за бедните и болните, поразени от язви, захвърлени на улицата и оставени от всички, и изцяло, без притворство, била отдадена на делото на милосърдието. Колко злато и сребро дала за добри дела, за дрехи и всекидневна храна на бедните, не е възможно и да се изкаже. Тя много помагала и на великите светители, които идвали в Цариград по свои дела, всячески удовлетворявайки нуждите им. Така тя се притекла на помощ със своето имущество, жертвайки много злато, сребро и църковни украшения, на свети Амфилохий, епископ Иконийски и на Онисим Понтиийски (а преди това и на Григорий Богослов, патриарх в Цариград преди Нектарий), и на Петър Севастийски, брат на Василий Велики, и на Епифаний Кипърски. На Оптим - той починал в Цариград - затворила очите със собствените си ръце. Тя правела добро не само на светите и добродетелни хора, но и на размирниците и враговете, като Антиох, епископ Птолемаидски, Акакий Верийски, Севериан Гавалийски и подобните на тях. Била незлобива и отдала цялата себе си на Бога, затова и имуществото си смятала не за свое, а за Божие. Свети Йоан Златоуст я уважавал като велика Божия рабиня и я обичал с духовна любов, както някога свети апостол Павел - Персида, за която пише: „Поздравете обичната Персида, която много се потруди за Господа\". И света Олимпиада направила не по-малко от Персида, трудейки се много заради Господа и служейки на светиите с голяма и топла любов.Когато несправедливо свалили от престола невиновния в нищо свети Йоан Златоуст, блажената Олимпиада горчиво плакала за това заедно с другите дякониси. Излизайки за последен път от църквата, влязъл в кръщелното отделение, повикал блажената Олимпиада, заедно с дяконисите Пентадия, Проклия и Салвина, добродетелна вдовица, и им казал:- Елате, деца мои, и ме послушайте. Това, което се върши против мене, вече е към своя край. Аз съм завършил своето дело и мисля, че едва ли ще ме видите повече. Затова ви моля, не оставяйте църквата заради епископа, когото ще поставят на мое място, по принуда или с общ съвет, но му се подчинявайте, както се подчинявахте на Йоан: църквата не може да бъде без епископ. И така Божията милост да бъде с вас, споменавайте ме в молитвите си!Те, обливайки се в сълзи, паднали на колене пред него, а светецът тръгнал на път към мястото на заточението.След изгонването му се запалила катедралната църква; и немалка част от града изгоряла; затова всички поддръжници на свети Йоан, невинни, били разпитвани от градоначалника за този пожар: предполагало се, че те запалили църквата; тогава пострадала и света Олимпиада, като че била виновна за пожара; изправили я пред съда и сурово я разпитвали (началникът бил жесток и безсърдечен). Въпреки че в нея не се намерила никаква вина, той несправедливо отсъдил Олимпиада да заплати голямо количество злато за подпалването, за което не била виновна.След това светицата напуснала Цариград и отишла в Кизик; но враговете й не я оставили на мира и там; осъдили я на изгнание и я заточили в Никомидия; узнавайки за това, свети Йоан Златоуст й написал послание от мястото, където бил заточен, утешавайки я в скръбта й. След като прекарала много време в изгнание и претърпяла много скърби, блажената се преставила в Господа. След смъртта си, когато честното й тяло още не било погребано, светицата се явила насън на Никомидийския епископ и казала:- Положи тялото ми в дървен ковчег и го хвърли в морето; където го изхвърлят вълните, там да бъде погребано. Епископът така и направил. Вълните изхвърлили ковчега на сушата в една местност близо до Цариград, наречена Врохти, където се намирала църквата на свети апостол Тома. Местните жители били известени от Бога за тялото на света Олимпиада; те излезли на брега, намерили ковчега и го положили в църквата на апостола. И от него ставали изцеления от всякакви болести. След много години това място било нападнато от варвари, които запалили църквата, а светите мощи, останали невредими от огъня, въпреки че ковчегът изгорял, хвърлили в морето; и на мястото, където ги хвърлили, водата станала кървава: така Бог възвестявал за страданието на Своята рабиня. Но чудотворните мощи отново били взети от морето от верните. Като узнал за това, Цариградският патриарх Сергии наредил на презвитер Йоан да ги донесе с чест в Цариград. Когато презвитерът пристигнал на мястото и вдигнал светите мощи, от тях изтекла много кръв: и всички били удивени как след двеста години от сухите кости тече кръв като от живо тяло. Така светите и чудотворни мощи били пренесени в царстващия град и положени в девическия манастир, основан от света Олимпиада; от светите й мощи ставали много чудеса: изцелявали се всякакви болести и се изгонвали бесове по молитвите на света Олимпиада и по благодатта на нашия Господ Иисус Христос, на когото с Отца и Светия Дух подобава чест и слава, сега и винаги и във вечни векове. Амин.", "date": "2018.07.25", "title": " Успение на св. Анна. Св. дякониса Олимпиада и Евпраксия девица"}
{"url": "http://www.cross.bg/kral-purviyat-priema-1579925.html", "text": "/КРОСС/ 1139 г. - Алфонсо I Енрикеш побеждава маврите в Битката при Урике и се обявява за крал на Португалия. 1261 г. - Армиите на никейския император Михаил VIII Палеолог завладяват Константинопол и ликвидират Латинската империя, с което е възстановена Византийската империя.1593 г. - Кралят на Франция Анри IV публично се отрича от протестантството и приема католицизма.1603 г. - Шотландският владетел Джеймс VI става първият крал на Великобритания.1862 г. - Във Варна тържествено е осветена сградата на Българското централно училище с главен учител Сава Доброплодни.1869 г. - В Букурещ започва да излиза вестникът на Добродетелната дружина „Отечество\".1878 г. - В Пловдив излиза първият брой на вестник „Марица\" - първият български вестник след Освобождението с издател Христо Г. Данов.1893 г. - Коринтският канал е отворен за морски трафик.1907 г. - Корея става протекторат на Япония.1909 г. - Французинът Луи Блерио първи прелита над Ламанша с моноплана Блерио XI за 37 минути.1916 г. - В САЩ за първи път в света е използван противогаз при спасяването на 32 души, затрупани след експлозия в мина.1926 г. -- Основан е футболен клуб „Локомотив Пловдив\".1935 г. - В Москва започва VII конгрес на Коминтерна, на който за генерален секретар е избран Георги Димитров.1943 г. - Бенито Мусолини е принуден да подаде оставка и крал Виктор Емануел назначава маршал Бадолио за министър-председател на Италия.1946 г. - Правителството на Царство България внася в Народното събрание законопроект за референдум за премахване на монархията и за създаване на народна демократична република.1946 г. - В лагуната на атола Бикини САЩ извършва първия в света подводен ядрен опит.1968 г. - Папа Павел VI издава енцикликата Humanae Vitae, с която забранява на католиците използването на изкуствени методи (презерватив, противозачатъчни таблетки и др.) за контрол върху забременяването.1973 г. - Изстрелян е съветският космически апарат „Марс 5\", който достига планетата Марс през февруари 1974 г.1978 г. - В Англия е родено първото в света бебе заченато ин витро.1982 г. - Лидерът на палестинците Ясер Арафат подписва документ, който приема решението на ООН за правото на съществуване на Израел.1984 г. - Светлана Савицка става първата жена-космонавт, излязла в открития космос.1995 г. - Радован Караджич и Ратко Младич са обвинени в геноцид, военни престъпления и престъпления срещу човечеството от Международния наказателен трибунал за бивша Югославия.1996 г. - 37 Народно събрание приема Закон за националните символи и герба на България.2000 г. - Самолет Конкорд на Air France катострофира при излитането си от летище Шарл дьо Гол в Париж, загиват 109 души на борда и четирима на земята.", "date": "2018.07.25", "title": "25 юли в историята"}
{"url": "http://www.cross.bg/tema-gurtziya-bulgariya-1579927.html", "text": "/КРОСС/Тема: Провалено лято. Как можем да отменим резервацията при бедствие?Тема: Пожарите в Гърция. За жертвите на огъня - на живо от АтинаТема: Крадци с нови умения. Как да опазим дома?Тема: Ще скочи ли цената на гражданската отговорност?Тема: Как да пазим очите след цял ден пред компютъра?Тема :Малките футболисти на \"Ботев\" Пловдив - вицешампиони в ШвецияТема: Огнен ад в Гърция - на живо: Има ли пострадали българи и овладян ли е напълно опустошителният пожар край Атина?Тема: Защо ГЕРБ подкрепи ветото на президента върху закона за приватизация? Коментар на политолозите Кънчо Стойчев и Димитър Ганев;Тема: Бедствено положение - какви са щетите след потопа в Тетевенско?Тема: Лятното турне на „Тази сутрин\" продължава - дворецът в Балчик отваря врати за екипа на предаването. Очаквайте и ексклузивната среща на Антон Хекимян с Доротея Тончева и Стефан Цанев;Тема: Огнен ад в Гърция - репортерите на Нова на живо от Гърция, каква е равносметката след пожарите.Тема: Порои в България. Дъждовете взеха човешка жертва в Тетевенско, десетки бедстватТема: Стабилна ли е управляващата коалиция и разклатено ли е равновесието между обединените патриоти - говори лидерът на Атака Волен СидеровТема:  След масовата евтаназия, животновъдите във война помежду си  - сбъсък в студиото на „Здравей България\" ", "date": "2018.07.25", "title": "Теми и гости в ефира"}
{"url": "http://www.cross.bg/kozlodyii-blok-rezyltatite-1579939.html", "text": "/КРОСС/ Министерството на енергетиката ще представи резултатите от завършването на проекта за удължаване срока на експлоатация на VI блок на АЕЦ \"Козлодуй\". Предстои в Агенцията за ядрено регулиране да бъде предаден пълният пакет с необходимите документи за кандидатстване за продължаване лицензията на VI блок за следващ 10-годишен период. ", "date": "2018.07.25", "title": "Енергийното министерство представя резултатите от нов проект за АЕЦ \"Козлодуй\""}
{"url": "http://www.cross.bg/chasa-sofiyaot-provede-1579928.html", "text": "/КРОСС/ София.От 13.30 в Министерството на енергетиката ще бъдат представени резултатите от завършването на проекта за удължаване срока на експлоатация на VI блок на АЕЦ „Козлодуй\". В събитието ще участват енергийният министър Теменужка Петкова, изпълнителният директор на АЕЦ „Козлодуй\" Иван Андреев и др.***София.От 09.00 часа ще се проведе заседание на Народното събрание.***София.От 10.00 часа ще се проведе заседание на Министерски съвет.***София.От 10.00 часа в сградата на КЕВР (бул. „Княз Ал. Дондуков\" 8-10) на ет. 4 ще се проведе обществено обсъждане на проект на Правила за изменение и допълнение на Правилата за търговия с електрическа енергия.***София.От 08.30 до 21.00 часа пред Народното събрание ще се проведе протест срещу поправките в Закона за приватизацията и следприватизационния  контрол, приети на 17 юли 2018 г. от Народното събрание***София.От 10.00 до 13.00 часа в сградата на Народното събрание ще се проведе информационна инициатива за отбелязване на Световния ден за борба с хепатита 2018 г.***София.От 12.00 часа в централата на ПП АБВ (ул. „Врабча\" 23) ръководството на партията ще даде пресконференция.***София.От 13.30 часа в заседателна зала на ВСС ще се проведе заседание на Прокурорската колегия на Съвета.***Варна.ДФ „Земеделие\" - РА организира „Ден на отворени врати\" в областната дирекция на фонда в гр. Варна. В приемната кандидатите по различните схеми, мерки и програми, които институцията администрира, ще могат да правят справки, и предложения за подобряване работата на Областната дирекция. Приемната ще бъде разположена в сградата на дирекцията на ул. „Д-р Пискюлиев\" 1.***Враца.От 10.00 часа в Заседателната зала на Община Враца ще бъдат отворени оферти за процедура, чрез публично състезание, за възлагане на обществена поръчка с предмет: „Инженеринг - проектиране, упражняване на авторски надзор и изпълнение на СМР във връзка с изпълнение на процедура BG16RFOP001-5.001-0049-С01 „Подкрепа за деинституционализация на грижите за деца\", във връзка с реализацията на проект „Нова възможност за деца и младежи в Община Враца - Проект 2\" по оперативна програма „Региони в растеж\" 2014-2020 година\".***Разград.В 13. 30 часа пред централния вход на ОДМВР-Разград ще се състои редовният месечен брифинг на старши комисар Ивайло Йовчев, директор на Дирекцията.***Сливен.От 10 .00 часа в зала 105 на община Сливен ще се проведе брифинг на общинското ръководство.***Стара Загора.От 11.30 часа в Регионалния пресклуб на БТА ще се състои пресконференция на президента на КНСБ Пламен Димитров.***Ямбол.От 13.00 часа областният управител на Ямбол Димитър Иванов свиква на заседание членовете на Областния координационен щаб за координиране мерките по предотвратяване на болестта чума по дребните преживни животни. ", "date": "2018.07.25", "title": "Предстоящи събития в страната за 25 юли"}
{"url": "http://www.cross.bg/polozhenie-teteven-rekata-1579932.html", "text": "/КРОСС/ Остава бедственото положение в Тетевен след падналите количества валежи и последвалото наводнение. Очаква се днес да започне и опис на щетите.В селата Глогово и Градежница положението е най-тежко. В Глогово три махали с над 300 човека са откъснати от света. Сред тях има възрастни хора и деца.В Градежница над 20 къщи са наводнени, най-пострадали са тези край реката. Кметът на селото Свилен Чернин заяви, че ще се постараят да обезщетят пострадалите хора, както и че ще бъде разработен план за укрепване на реката.В цялата община има наводнени домове, отнесени улици и разрушени мостове.Водната стихия взе и човешка жертва – 36-годишен мъж загина при опит да пресече придошлата вада, като обаче бил повлечен и се удавил.От МОСВ предупреждават, че се очакват интензивни валежи още два дни, което може да покачи речните нива на много места.", "date": "2018.07.25", "title": "Бедственото положение в Тетевен остава  "}
{"url": "http://www.cross.bg/samiyat-zhivot-e-ychitel-1579926.html", "text": "/КРОСС/ Самият живот е учител и ние сме в състояние на постоянно учене.Брус Лий", "date": "2018.07.25", "title": "Самият живот е учител..."}
{"url": "http://www.cross.bg/atanasov-kmet-boyan-1579929.html", "text": "/КРОСС/ Александър Стефанов, скулптор и художник Боян Магдалинчев, зам.-председател на Върховния административен съд Боян Чуков, международен анализатор Георги Атанасов, министър-председател (1986 -1990) Евгения Атанасова, журналистка Иван Алексиев, кмет на Поморие Кирчо Атанасов, бивш зам.-просветен министър Проф. д-р Красимир Гигов, генерален директор на БЧК Къци Вапцаров, режисьор, актьор и телевизионен водещ Никола Филчев, бивш главен прокурор Проф. Николай Драчев, ректор на Националната художествена академия Панайот Рейзи, кмет на СозополСашо Диков, журналист  ", "date": "2018.07.25", "title": "Родени на 25 юли"}
{"url": "http://www.cross.bg/vestnika-protesta-dyma-1579930.html", "text": "/КРОСС/ Издания поставят на първите си страници снимки от Гърция и опустошителните пожари, при които загинаха повече от 70 души.“Стандарт“ излиза със заглавие: \"26 изгоряха прегърнати, само на 30 метра от морето\". Европа праща хеликоптери и лекарства, а български пожарникари бяха готови да заминат в помощ, пише още изданието.\"24 часа\" акцентира върху смяна на върха в най-важната българска спецслужба. Разузнавач номер 1- фен на всичко немско, беше наследен тихо от впечатляващ експерт за Балканите. 49-годишният Атанас Атанасов от няколко часа е новият директор на Държавна агенция \"Разузнаване\", пише вестникът. Предшественикът му генерал Драгомир Димитров се готви за генерален консул в Мюнхен, става ясно от статията.„Дума“ и „Земя“ се фокусират върху президентското вето на Закона за приватизацията с допълнение, че лидерът на БСП Корнелия Нинова е заплашила с Конституционен съд, ако управляващите отхвърлят ветото върху лобистките поправки в закона. Социалистите сезират Прокуратурата за действията на властта в Шарково, уточнява „Дума“. Водещата тема за „Сега“ е под заглавие: \"ГЕРБ се отрече и от Закона за приватизацията\". Партията на Борисов се опита панически да се измъкне от скандала, като прехвърли вината върху президента, който всъщност спря промените, е коментарът на вестника.\"Маргинали налазиха протеста на майките\" – съобщава „Труд“ в статия за протеста пред парламента. Проверка на репортер на вестника е показала, че има опити недоволството на хората с увреждания да бъде използвано за партийни цели от формацията Демократична България.", "date": "2018.07.25", "title": "Преглед на печата"}
{"url": "http://www.cross.bg/yvrezhdaniya-lager-hora-1579946.html", "text": "/КРОСС/ Майките на деца с увреждания се опасяват, че новият палатков лагер на хора с увреждания пред Народното събрание е провокация.Пред bTV Вера Иванова заяви, че палатките на съседния лагер се разпъват всеки ден специално за медиите. „Това, което много ме притеснява е, че тяхното съгласувателно писмо не е тук”, коментира Иванова.Тя призова законите да се спазват и категорично заяви, че не може да приеме демонстрацията за легитимна.От новия лагер категорично заявиха, че техният протест не е с цел провокации. Те искат да изразят гражданската си позиция и да потърсят правата на всички хора с увреждания.„Искаме такъв обем от права, който да задоволява нашите потребности. Това да бъде направено разумно и с реформа”, каза Милена Костадинова от втория лагер.Днес Народното събрание трябва да изслуша социалния министър Бисер Петков именно за напредъка на реформата в сферата за хората с увреждания.", "date": "2018.07.25", "title": "Провокация ли е новият палатков лагер на хора с увреждания пред НС?"}
{"url": "http://www.cross.bg/bulgariya-godini-bulgariya-1579950.html", "text": "/КРОСС/ Господин, Проданов БСП представи проекта ''Визия за България''. Какво още бихте допълнили към него?Бих допълнил, че с представянето на тази визия ние от БСП търсим широка обществена дискусия. Това трябва да прерасне в последваща предизборна платформа за управлението на БСП.Наша идея е да направим една разширена платформа за бъдещето на България и за това каква искаме да бъде България след 20–30 години, това е нашето намерение с представянето на този документ чрез широка дискусия.Точно в последните 30 години, България върви в обратната посока на нашата визия.От началото на прехода неолибералите, които ни управляваха ни убеждаваха, че държавата е лош стопанин, колкото може повече държава е в ръцете на пазара и частния бизнес. Това направи така, че България за последните 30 години да загуби 2 милиона от своето население. Младите хора напуснаха държавата и това е резултатът от прехода през изминалите години. Аз не съм съгласен с много от политическите анализатори, които казват, че преходът е бил провален. Точно обратното – смятам, че преходът постигна това, което беше заложено в началото, а именно политически плурализъм и пазарна икономика. Всичко това ние в България го постигнахме.Относно политическия плурализъм – ние имаме най-много партии на глава от населението. Резултатите, които берем от политиката на пазарна икономика, която обичам да наричам „див капитализъм“, са това, което изглежда днес България. Преходът изпълни мисията си и резултатите, които получаваме днес, са плачевни. Затова ние предлагаме тази визия – да промени посоката на развитие на България, защото явно се доказа, че пътят, по който вървим, е пагубен за страната.Това е много важен въпрос, тук ние не трябва да се борим с последиците от корупцията. Смятаме, че последиците трябва да се изкоренят още в началото, да се унищожат и предпоставките за зареждане на корупция. Ще Ви дам конкретен пример – имахме предложение всяка болница и всеки болничен директор да прави търгове за лекарства и медикаменти, защото се получава така, че едно и също лекарство в Бургас струва с 50 лв. по-малко, от колкото – в София.И още по-прост пример чаршафите в една болница се перат за 2 лв на килограм, а в друга на – 6 лв. Идеята ни тук е държавата да планира и да прави договорите за медикаментите за болниците и аптеките. Това е един от начините за правилно изкореняване на предпоставките за корупция.Вижте това, което ние предлагаме и което смятаме, че е реално постижимо – минималната работна заплата за страната да бъде минимум 60% от средната такава за дадената държава, защото основният проблем в България е бедността. Ниските доходи в момента са голям бич за общество и за работещите хора. Това също е много важно и трябва да бъде в центъра на вниманието на политиката през следващите години.Като цяло това е „Визия за България“, аз съм съгласен, че София е изпуснат град, но това отново е следствие от политиката, провеждана през последните години, при която липсват планиране и каквато и да било визия за развитие на града.Това принуди хората от малките населени места, които имаха затруднения да изкарват прехраната си, нямаха достъп до нормално здравеопазване и образование, се изместиха в големите градове, превърнахме се в едно номадско племе, което постоянно обикаля България и света, за да търси препитание и спасение. Това доведе до тези резултати и до начина, по който изглежда София днес.Много ми хареса този въпрос, защото досегашните управления и мандатното мислене са пагубни за развитието на държавата, защото развитието трябва да се позовава на план поне за 20-30 години напред. Трябва да спрем и да скъсаме със стандартното мислене. Това което ние смятаме и виждаме, представяйки „Визията за България“, е една държава, в която преобладава младо и трудоспособно население, образовани хора, които живеят в държава, имаща здрави държавни институции. ", "date": "2018.07.25", "title": "Христо Проданов: Чрез „Визия за България“ искаме стабилна държава"}
{"url": "http://www.cross.bg/proizshestviya-cholakov-tzenata-1579944.html", "text": "/КРОСС/ Комисията за финансов надзор оповести, че събраните средства от застраховка \"Гражданска отговорност\" не стигат, за да се покрият щетите от пътни произшествия и то в национален мащаб. Означава ли това, че цената на застраховката ще се повиши в бъдеще - темата в \"Денят започва\" коментира Коста Чолаков, член на Управителния съвет на Асоциацията на българските застрахователи.", "date": "2018.07.25", "title": "Застрахователен експерт: Има тенденция за поскъпване на \"Гражданска отговорност\""}
